Na ka liang ka Seng ka la pynpaw iaka jingsngewkhia halor ka jingroi ki kam sniew haka thain bad haka juh ka por ka Seng ka kyntu iaki bor ka ain ban thwet haduh ban da shem iakito ki riew runar bad ban pynshitom iaki katkum ka aiñ khnang ba kum kine ki jingjia kin nyn jia shuh hapoh ka thaiñ ka jong ngi.
Hynrei hajan Umling, ki la shah khang lynti noh ha ki Magistrate bad ki Pulit.
Ha kane ka sngi la ioh ki jingkren ki ba la iathuh bad pynkynmaw ia ka jingim u Tirot Sing u ba la aiti ban pha ia ka jingim na ka bynta ka jaidbynriew.
Namarkata, baroh ki dukan die kyiad ki ban kynthup ïa ki Liquor Shops/IMFL shops/Bars/Hotels/C.A.Bars/C.S.Shops/Canteen and ki dukan die kyiad madan kin khang khyrdep ha katei ka sngi.
Lah ban kdew hangne ka jingdawa ban don noh ka Khasi Jaiñtia Development Council kadei kaba la sdang naduh ka snem 2011.
Kawei ka nuksa ka long ka shnong Nongrim Nongladaw kiba la bynrap lang ha ka skhim MGNREGA.Ka jingsdot jong ki tlong um ka long kawei ka phang kaba pynkhuslai shisha.
Ka jingleh kaba da khongpong na kane ka ot syndon ia u briw na ka Balang…"Ka jingpynthymmai mynsiem ha Ri Bilad ka la pynkha ia ka Balang Presbyterian bad nalor kaba їalap ia ka ktien u Blei, ka Balang ka la їakhun bad їaksaid tyngeh na ka bynta ban pynїoh ha ki briew ia ka jingim ba dap kyrhai bad ia ka bneng hangne ha khyndew.
Hynrei la iathuh ba kam shym la ioh jingbit na u Deputy Commissioner ka East Khasi Hill ban iaid lyngba kitei ki lynti bad la ai jingbit ba ki lah ban iaid proseshon tang na Madan Student sha Motphran na Motphran sha Stand Jeep bad phai biang sha Madan Student.
Ka sorkar India ka la mynjur ban pynthymmai ia ka NRC hynrei hangne ruh ka la shu jah noh khlem ioh sdang ei ei.
Ka jinglong jingman mynta ha ka shnong Sahsniang ka la shong syier bha hadien kane ka jingjia.
Ïa kine la thep da ka Aisukshisha Syiemlieh (10), Deiphiwansara Lyngkhoi (10), Badapynhun Dkhar (39) bad ka Ridashisha Kharlyngdoh (41).
Shuh shuh haba kren lyngkot shaphang ka jingim jong u bah Bull, u President ka KSU u la ong ba dei une u rangbah nongialam uba la sdang ban ia khih pyrshah ia ka jingthmu ka sorkar ban wanrah lynti rel ha kane ka jylla bad katei ka ishu ka dang iai im haduh mynta, “Dang khyndiat bnai mynta, 32 ngut ki dkhot jong ka seng ki la shong ha ing byndi namar katei ka ishu, haduh mynta ka KSU ka ieng ha ka nongrim jong ka bad kam shym la kylla, ngin ym ailad satia ba ka lynti rel kan rung ha kane ka jylla khlem ki ain ki kanun kiba khlain ban tehlakam ia ka jingwan rung kyrthep ki briew kiba nabar" ong u samla Lambok.
Kham ha shuwa ia kane, mynhynnin ka sngi u Bidonshai Syiemlieh, 24 snem karta bad u Bidorsing Syiemlieh ki la phah da kiwei pat ki briew ban leit thew rynieng ha ka jaka jong ki ha ka por ba dang ia khun ban iohrung ia ka kam UBSI, kitei 2 ngut ki la shah kem.
Haba la kylli kumno ka HSPDP kan leh lada jia ba ka kong Fenela kan wan pan map halor katei ka jingkynnoh pyrshah seng, u bah Witting u la ong ‘ka por kan sa batai’.
Namar kata to tip bad to ngeit, ba da ka jingiap u Jisu halor Diengphna la siewspah ia ki briew baroh na ka kti u soitan.
“Nga kyrpad ïa ki nongïalam ha ka party ba kin trei shitom na ka bynta ka party bad ka por ruh ka la khim lada ngin bujli lei sa u President ïoh kan wan lam pynban ka jingkulmar jingmut ha ki nongtrei ka party wat ka jingphet seng kaba jur ruh" bynrap u Bah Sanbor.
Nalorkata la lap ruh ba ki don bun bah ki nongshong shnong kiba hap ban pynlut da ki phew hajar tyngka, na ka bynta ban thied ïa ki kor tan um, nangta ki pipe jri bad ki waiar eletrik ban pyndonkam haba tan um bad ki top um ban pynlang um.
Ka bor kaba khraw tam ha u briew ka long ka jingsngewrit bad ka jingngeit skhem ha ka jingsum para briew bad ïa kiei kiei kiba haneng.
Kum shi bynta jong kane, la sdang ruh ia ka Population Based Cancer Registry (PBCR), ha Civil Hospital Shillong bad dang shen la sdang ruh ia ka Hospital Based Cancer Registry (HBCR) ha NEIGRIHMS Shillong.
Ki pathaw ha tnum weng noh ioh tyllun por khynñiuh jumai.
Kum ban pynpaw, ka jingthmu kane ka prokram ai jinghikai ka dei beit shaphang kita ki lad ai jingïarap na ka bynta ki paidbah nongshong shnong ka jylla kiba ïa dei bad ki kam aiñ ha kaba ka sorkar ka la plie bun tylli ki lad ki lynti kumno ba kin ioh jingïada lane ka ka hok da ki lad ba kas sorkar ki la pynbiang na ka bynta kito kiba ym kot bor ban don kita ki nongsaitaiñ.
Amlarem, 11 Lber:Ka Amlarem Upper Primary School, Amla rem hapoh ka Amlarem Sub- Division ka la ioh ban plie ia ka iing Skul thym mai ia kaba la iarap da ka SSA Skhim kaba la tei ha ka jinglut kaba la kot sha ka T.20,0,2500 tyngka ia kaba la mang kyrpang na ka bynta ka pule ka puthi.
U Education Secretary KSU, u Shiningstar Khongiong, ula ong ba ka jingthmu jong ka KSU War Jaintia Circle ban ai ia kane ka khusnam ka long ban ai mynsiem bad pynshlur iaki khynnah pule ka thain ba kin jop haka jingim pule puthi bad ban long ki myntoi ka imlang sahlang.
JOWAI: Ka Southern Border Youth Welfare Association (SBYWA), Elaka-Rymbai & Lakdong, East Jaintia Hills District ka la pynpaw ka jingsngewkhia iaka jingwan thombor ki runar na Bangladesh kaba la jia ha Lad Darrang bad Amdoh, kaba hap ha Rongtilla BOP kaba wanrah ïaka jingmynsaw ïaki paidbah ba lui lui.
Nalor U Akhil Gogoi, la iathuh ba ki arngut kiwei pat ki paralok jongu, kiba dei na ka seng  Krishak Mukti Sangram Samiti (KMSS) bad kitei ki kynthup ia U Bittu Sonowal bad U Dhairjya Konwar, kiba la ioh ia katei ka jigpang khlam  coronavirus bad kine ki shah sumar ha  Guwahati Medical College Hospital.
U Qorban, u iathuh ba un ri, un sumar bha ia katei ka khynnah rit, namar ba ula don lypa ia kawei ka tnga ha iing.
Shillong: Ka Kamrils Films Production bad ka kynhun jong Ki Jlaw Dohtir ki la wan ban pynbna paidbah ba ha ka 31 tarik u rymphang 2020 kin pyllait paidbah noh ia ka phlim Khasi kaba thymmai ia kaba la ai kyrteng “Anna"ha Bijou Cinema Hall,Shillong.
Ki pulit ki iathuh ba utei u rangbah u dei na ka shnong Umrangso na Ri Lum Jaintia bad ia ka met jong utei u Rangbah la leh Post Mortem ha Nongpoh Civil Hospital.
Shillong: Ki pulit ka Ribhoi, ha ka jingpynmih khubor, mynta ka sngi, ki iathuh, ba hynnin ha ka por 6baje janmiet,  ki la ioh bat ia ka bolero pick up, kaba don ia u number ML 12 3243, ha ka surok Umsning Mawhati, ha kaba la niah, da U Damanbha Ripnar bad na katei ka kali, la ioh kurup, ia uwei u IED.Kat haduh ba thoh ia kane ka khubor, ki pulit, ki la ioh kem ruh ia 4ngut, ki dkhot jong ka HNLC, kiba la tip kum ki sleeper cell, kiba don jingthmu ban pynbthei bom IED ha Shillong bad ha Nongpoh, ha kaba la bthah ia ki ban leh kumta da kito kiba na Bangladesh.
Kiba shem ia kane ka mobile phone sngewbha ban phone ha une u nomber 8575437295.
Shillong, Risaw 20: Baroh ar ki kynhun lehkai kriket ka Meghalaya ki la mad ïa ka namrem ha kaba ka kynhun jong ki shynrang ka la shah pynliem ha ka Maharashtra ha ka jingïakhun ka lympung Vinoo Mankad Trophy katba ki kynthei ki la liem ha ka Karnataka ha ka lympung Senior Women’s T20 Trophy, kaba la long hynne ka Sngi Thohdieng.
Hadien ba ki paidbah ki la ibit ia utei u rangbah ba un long kum u nongialam jong katei ka shnong, u Syiem ka Hima Khad-ar Lyngdoh, u Paiem Wanphang Syiem Nongshai, u la leit ban pynkup ia ka spong ka phali kaba dei katkum ka riti ka dustur bad ha kajuh ka por ban pynshisha ba u Bah Henry Nongrum, u la dei u rangbah shnong ba pura ka Shnong Shakhoikuna.
Ka seng hapoh ka jingïalam jong u Samla Hercules Suting bad u samla Pynshai Rymbai lem bad ki dkhot kila leit ruh ban kynduh ïa u CEO ka tnad MePDCL naka bynta ban ioh jingshai halor ka jinglip khah khah jong ka bording sha kitei ki thaiñ kaba la buh ïaki paidbah hapdeng ka jingeh kaba khraw ban pyndep ïaki kam ki jam bad kiwei kiwei ki jingdonkam naduh ki samla pule.
La khang ïa kino kino ki briew ban rah ïa ki tiar siat, hynrei kane ka hukum kan ym khang pat ïa ki Police bad ki Shipai ki ba donkam ba pyndep ïa ka duty jong ki.
La set lang ia kitei ki ar ngut bad u Damechanki Kyndait  uba na  Mookyrdup u ba shah kem lang bad ki halor ka juh ka kam.
Ngi sngewkmen ba ka Seng HYC Riwar sepngi ka shimkhia halor kane.
Ka PFR ka la khur jingjop da kaba pynliem da 5-0 kol pyrshah ïa ka Mawpat SC ha ka jingïalehkai kaba nyngkong ha katei ka sngi, ka Mylliem Grass Root ka la pynliem da 6-1 kol ïa ka Mawkriah West SC ha ka jingïalehkai kaba ar, ka Rangdajied FC ka la pynliem ïa ka Challenger FA da 7-0 ha ka jingïalehkai kaba lai bad ha ka jingïalehkai kaba khatduh jong katei ka sngi ka Umphyrnai SC ka la pynliem da 2-0 ïa ka Them Rangshken A.C.C.Ha ka jingïalehkai kaba nyngkong, ka Pay For Right ka la ïoh ban thep ïa kitei ki san kol lyngba u Sylvester Nongneng uba la thep marwei saw kol ha ka minit ïalehkai ba 2, 14, 22 bad 44 minit katba ïa ka shi kol la thep da u Wanrahbok Kharsati ha ka minit ba 30.
Shillong, 29 Nailur:9 ngut ki nongkhaïi na Assam ki la shah rahbor mynta ka step bad la suba jur ba ia katei ka kam la leh da ka GNLA.Kitei ki 9 ngut ki la shah rahbor mynta ka step ha ka or 5:30 baje najan ka shnong Songotagre kaba don hajan Chokpot ,South Garo Hills.
Ka CSWO ka la dawa ba ka ain ka dei ban thwet tyngeh ban kem mardor ia ki runar kiba la nud ban shim ia ka jingim jong une u rangbah.
U la kdew ba katba ka dang don ka elekshon shiteng samoi, lane u Myntri Rangbah Duh lane ki Myntri Rangbah jong ki jylla ki don ka bor ban pynkut ïa ka samoi treikam ka iing dorbar, ka ‘one nation, one election’ kam lah ban long.
Haba ngi pyrkhat ia kine ki kyntien ki don jingmut tang ia u briew shimet hynrei ym ia ki seng sain pyrthei, Balei?Ngi kynmaw ha u snem 2018 ba ka don ka general election sha iing dorbar thawain ka jylla Meghalaya, hadien ba ka Congress ka la ioh bat ia u lakam shynshar ar samoi (2008 & 2013), ka la don ka jingkhnium kaba sawa jam na ki paidbah ka jylla Meghalaya halor ka jingtreikam ka sorkar bad ia ki rukom ai jingshakri paidbah ka jong ka.
Ha kane ka sngi la sakhi ruh ba na ka liang ki dkhot ka HITO ha ka jingwan tur jong ki shilynter surok ki la pyrta jam ïa ki slogan ban pynrem ïa ka sorkar.
Ka World Health Organization (WHO), ka la rai ban pyn sangeh shwa, ha kaba pyndonkam ia u dawai hydroxychloroquine, na ka bynta ban sumar ia ka khlam  Covid-19, namar ba kam lah satia ban pynduna ia ka jingiap jong ki briew.
Kiba haing ki la lah ban poi sha u Sillian dei lyngba ka jingbuh ia ka dur jong u ha ki social media ha kaba la don ba pyntip ia ka jaka kaba u don.
Ngi iohi shisha ba u Jisu u Nongiasaid ne u Pleader uba ia said ymtang ia kato ka kynthei hynrei u ia said naka bynta ia baroh ha khmat u Blei u kpa uba ha bneng ban pyllait ia u briew naka pop na ki ksuid bad u soitan.
Kawei na ki lad ba ki paidbah ki dei ban wad jingkheiñ halor ka jinglut jingsep jong ki skim ka long da kaba wad jingtip lyngba ka Right to Information(RTI) lane ka hok ban ïoh jingtip.
Ka hukum kan treikam naduh mynta ka sngi tad haduh bala pynbna da kumwei.
Katkum ka hukum bala pynmih da ka Sorkar Jylla haba pyntreikam ia ka jingbthah jong ka Election Commission, u Abhishek Bhagotia, IAS uba bat mynta ia ka shuki Secretary jong ka tnat Secretariat Administration Department yn leit shimti noh ia ka shuki Deputy Commissioner jong ka East Khasi Hills District.
Shillong:Ka seng Hynniewtrep National Youth Front (HNYF) sengkmie mynhynnin ka nohphai sngi, ka 24 tarik u Risaw 2023, ka la leit ban khynra biang ia ki trading licence ha ki dukan thoh tim jong ki bar jylla, kiba shong thoh tim khlem da biang bha ki kot ki sla ha nongbah Shillong.
Ia kane ka jingai khusnam la leh da ka Altus Global Alliance bad la pynlong ia ka jingai khusnam ia kane ka Heat House hynne ka sngi Saitjain.
Nga kyntu їa ki rangbah jong kiwei pat ki shnong ba kin bud їa ka nuksa babha tam jong ki rangbah New Nongstoiñ.
Ki dei ruh ban pynbiang jingbam khunlung namar tang ka buiñ I khunlung im kdang satia katba nang ïaid ki bnai.
:Ha ka step jong ka 27 tarik Naiwieng 2023, kawei ka ïing kaba la shna da ka lyntang kaba ju pyndonkam ban buh ïa ki tiar ba la rim ka la ingkhong lut na ka daw ka jingbam shngiam ha ka ding.
Haba kren sha ki lad pathai khubor, U Jaiswal u ba bat ruh kum u shabuk rangbah jong ka liang pyrshah bad u nongpeit ia ka BJP ha jylla Sikkim, u ïathuh ba ka sorkar pdeng ka la phah ia ki notis, ha ba iadei bad ka bamsap bampong ha jylla Nagaland.
Shillong, Risaw : U Joint Director of Health Services (SS), Civil Hospital, Shillong da kane u pyntip ba ym pat shym la don ba wan kam ïa kawei ka metiap jong uwei u nongpang ba la khlad noh u bym lah ban tip kyrteng, uba la don kumba 30 snem rta bad uba shong ba sah ha ki thaiñ Lachumierer.
“ Kumta ym don jingmyntoi shuh ban ïakren bad ïa khyllie biang halor kane ka mat namar ka dei kaba la iap bad kaba la dep khylliap lynnong naduh u 2016 bad ka sorkar pdeng ruh kam dei ban dang phai khmat sha ka jylla namar ka jylla ryngkat ki paid nongshong shnong kin ym pdiang da lei lei ruh ban tih ïa u uranium hapoh ka jylla namar la tip shai kdar ba ka jingtih ïa une u mar poh khyndew kan wanrah ka jingma kaba khraw ïa ki paidbah ha ka liang ka koit ka khiah kumba la ïohi nuksa sha kiwei ki jaka" ong u bah Process“ Dei halor kane ka nongrim nga ban jur ïa ka sorkar jylla ba ka dei ban ai da ka jingthoh sha ka sorkar pdeng ba ïa kane ka kam la dep pynwai bad la dep rai da ka sorkar jylla ban ym shah da lei lei ruh ban tih ïa u uranium hapoh ka jylla" pynkut u bah Sawkmie.
Ha kaba ia dei bad ki jingpynbha ia ki network ha ka jylla u bah Tynsong u la iathuh ba na ka liang u Myntri rangbah u la dep ban kren ia ki company jong ki ban pynbha noh ia ki line baroh kiba sniew na ka jinghap u slap ha kine ki sngi ba la dep.
Wat lada ha ki snem baladep, haba u Lat u pule da ka hindi ïa ka jingkren jong u, ki MLA pat ki ïoh da kaba la thoh ha ka ktien phareng.
Hadien ka jingïalang ki dkhot ka KSU ki la thang ruh ïa ki tyngshop jong ka AMD bad UCIL kum ka dak ka jingpyrshah ïa ka jingthmu jong kitei ki tnat ban tih ïa u Uranium, bad la pyllait ruh ïa ka Disc bala ai kyrteng “Khyllie pat para Ri ïa ka khaïi ka pateng-II" da u Gen Secy barim ka KSU u samla Auguster Jyrwa.
U la ong ruh ba ka VPP hi ka khlem kdew satia, ba ka bhah ia u Garo bad khasi kan dei katta, hynrei ka kwah beit ba dei ban peit bniah lyngba ka komiti kaba kyrpang, ha kaba ka sorkar kan thung haba iadei bad kane ka mat hadien ba la dep ban peitbniah ia ka reservation policy.
Shillong: Ka HANM Mawshynrut Circle, ka pynpaw ba ki paidbah jong ki 56 tylli ki shnong jong katei ka thain, ki kulmar jingmut ki paidbah ka Mawshynrut, ia ka jing bym iohlut ia u khaw ration jong u bnai Rymphang  haduh mynta; khamtam kito ba dei ban sei khaw ration na ki nongdie lang napoh Riangdo.
Nalor kata u la ong ruh ba ka jingai jinghikai, ka dei ruh namar ba ki don ki nongtrei ha ki ophis sorkar kiba la shong thait noh na ka kam, ki don ruh kiba la khlad bad kiba la shah pynkynriah kam sha kiwei pat ki district.
Hadien ba la hiar khyndew ka Helicopter, u Myntri Rangbah u la leit jngoh ïa ka UCC College bad ïakynduh ïa ki nonghikai bad ki nongtrei.
Katba na ka bynta ka laiphew lai kilomitar, kata naduh Mawdumdum haduh Kyrshai, yn sa pyntrei pat kham hadien ynda ka jingsorjamin bad ka jingthew jingwoh ïa ki jaka ba katei ka surok ka dei ban ïaid lyngba, la lah ban pynbit pynbiang ha ka rukom kaba dei.
Kiwei pat kiba la kren ha kane ka jingïalam ki dei u Rev Enial Lyngdoh Chairman ka Dong Banan, ka Delphine Mystica Bareh bad ka Ilasiewdor Gashnga jong ka SURE.Ka Jaintia Students’ Union (JSU) haka 30 tarik April 2022 kan khyllie pyrda iaka jingdap 50 snem (1972-2022) ka jingiaid lynti jong ka.
Na ka liang jong ka KSU North Khasi Hills ruh, ka la pynlong ia ka jingtalasi ia ki mynder, da kaba ka thaw da ka khyrdop ha 20 mer, hajan Byrnihat, hynrei ki pulit kim shym la ailad ia katei ka seng, ba kan talasi dalade ia ki mynder.
Lada ka tarik, ka dei kaba shisha, kumta U Sivananda, u dei uba tymmen tam haduh ha kine ki sngi.
Katba nang pyrthuh bud ia ki nongsepngi kumta ruh ki kam sniew ki nangroi kum sha ri sepngi.
U nongai ktien jong ka MDA, u Bah Paul Lyngdoh ha ka sngi saitjaiñ, u la kyrpad ïa ki nongtrei ASHA ba kin wan shakhmat ban ïakren halor ki mat jingeh bad ka sorkar.
Ym tang katta, mardor u Myntri Rangbah ka Jylla u Conrad Kongkal Sangma u la pynbna ba ka Sorkar Jylla kan siew bailutksan mar T.5 lak sha ki longing jong ki san ngut ki lanot kiba la duhei ïa la ka jingim ha ka jingshah synreit kuli ha ka step jong ka 22 tarik, Naiwieng, 2022.
Ki don ki skul bym lah ban leh bha ha ki eksamin ha ka SSLC, bad ka sorkar ka la shim khia ia kane.
“Khadduh khadwai, ngi la thaw ia kane ka Club ha ka 5 tarik Jylliew", la ong u Bah Rana uba dei u nongseng ka JKP.‘Nga kwah ban iohi ba ki samla kin ioh ia ka lad ban sngap bad ban tem ia ki jingrwai Khasi khamtam kiba la mih ha ki por mynshwa", la ong u Bah Rana.
Shillong: U symbud myntri rangbah ka jylla u bah Prestone Tynsong, halor ka jingkynthoh jong u Lat barim ka jylla u Tathagatha Roy pyrshah ban wan rah ia ka jingiasngew pher jait bynriew u la ong ba ngam don eiei ban ong pyrshah ia ka jingkynthoh jong u, hynrei kane ka jingkynthoh jong u kam pynkyndit ia ngi namar ba u dei u briew u ba ju mlien ban kynthoh khlem pyrkhat.
U bah Pretone ula ther shuh shuh ïa kine ki MLA jongka Congress kiba pynïasoh sha ka AITC da kaba ong “ Ha kato ka por ba phi don ha ka shuki balei phi khlem leh ei ei halor kane ka ktien Khasi bad Garo ban ïakhun ban pynrung ha ka khyrnit kaba phra da mynta sa tang katto katne bnai la long ka genral election phi khie khohreh.
Kan iarap ban tip ba ia ka Sister Mary Albert Edanad la kha ha ka snem 1936 ha Changanacherry 3 kaba ha Kerala.
Hadien ba la jop ki dei ban duwai kumne, “To mynta ko Trai ko Blei jong nga Me la pynlong Syiem (MLA) ia u shakri jong Me… to ai namarkata ia u shakri jong Me ka jingmut kaba shemphang ban (shakri) synshar ia u paid jong Me, khnang ba ngan dup nang ban pyniapher hapdeng kaba bha bad ka basniew, namar uei kein u ba lah ban (shakri) synshar kat une u paid jong Me u bakhraw?".
U Bah Hamlet haba kren kum u Kongsan pat u la ong ba naduh ba u jop kum u MLA u la shim ïa ka jingkitkhlieh ban trei da ka jingieid bad ka jingthrang ban shakri pura ïa ka constituency.
Shillong: Ka Meghalaya Public Service Commission (MPSC) mynta ka sngi ka la pynsahngeh noh ïa baroh ki eksam thungkam jong ka hadien ba ka High Court ka la pynmih ïa ki hukum jong ka myn ha ka sngi ba ar namar ka jingbym don ka rukom bhah ïa ki kam kat kum ki kyndon ka State Reservation Policy namar ka jingbym don satia ka Roster System.
“Ngi kyrpad ia ka bor sorkar kumjuh na ka liang ka JHADC ban iarap lem ia ka kong Libon Law bad shim ka jingbishar kaba bniah.
Kane ka surok kadei mar pyrshah bad ka skul Synjuk Wahingdoh, ha kaba ka la twa ha shi lynter jong ka wah, kaba la ker bha da ki jar nar ban lat na ka jingbret ñiut pathar ki paidbah.
U nongpdiang uba nyngkong ia kane ka buskit, u la long u Raju Maring, uba dei na ka shnong Mawphrew, Ri-Bhoi District.
Kumta I duwai bad kyrmen ba ka Mynsiem jong i kan leit suk sha dwar U Blei bad shongsuk ha syndah jong u Trai Jisu.
Hadien ba ka seng ka la dep ba pynlong ïa ka jingïalang ka la pynlong ruh ka jingthang mombati.
Ka jylla bad ki paidbah kin kymaw ïa u ym tang kum u nongmihkhmat paidbah, hynrei kiba bun kiwei pat ki kam ba u la leh ba ka jylla kan kynmaw ïa ki kam jong u.
La rai ban leh ïa kane ka jingwad bniah ha baroh ki Jylla bad ki UT shuwa u Lber 2023, bad ban sdang ïa ka jingpyntreikam noh shen.
Ka Rai jong SC (majority ruling) halor u Aadhaar:1.
Khadduh ki bor shipai ki la kohnguh ban pyllait lynti ia ki paidbah bad la ailad biang ia ki paidbah ban iaid kumba ki ju iaid manla ka sngi.
Nongpoh: Tang mar ia tip halor ka jingjia ba twa ki katto katne ki bynta jong ka jingkieng Dwarksuid ha Shillong By-pass, u Bah Goerge B.Lyngdoh, MLA Umroi, ha ryngkat ka jingdon ki briew ka NHAI bad PWD, mynta ka sngi ki la leit ban jurip ia ki bynta ba la twa jong katei ka jingkieng, khnang ban tip ba haduh katto ka la ktah ia katei ka jingkieng, kaba dei ruh kawei na ki jingkieng kaba donkam eh hapoh ka jylla bad kaba la pyniasoh wat sha kiwei ruh ki jylla.
Kum shi bynta ban wanrah ia ka jingiadei kaba iajan bad ki paidbah kiba shong basah ha ki jaka khappud, ka pyrton ba 50 jong Border Security Force (BSF) Border Outpost (BOP) ka la pyllong kawei ha Bahadur ha Mahenderganj, ha South West Garo Hills.
Ki ASHA ha katei ka sngi ha ryngkat ki jingthoh ha ki placard ki ong kumne “Wat hukum ïa ngi ban trei noh ïa ka kam, haba phi ong ngi dei ki nongtrei mon sngewbha".
Ka seng ka kyrpad ia baroh ki para nonghikai Upper Primary School kiba hap ha ka lama jong ka MUPSTA ba kin sngewbha ban pyllait por ban wan khnang sha katei ka jingialang  khnang ba ki jingthmu bad ka thong jong ka seng kan long kaba jop.
Ka ACC, hapoh ka jingialam jong u Secy ka BCCI u Jay Shah ka pynpaw ba shen kan sa  ai ia ka jubab sha ka PCB ha kaba iadei bad katei ka bynta jong ka jingwanrah jong ka mynta ia ka tei ka mat, bad ki kaiphod ki iathuh ba kiwei pat ki dkhot jong ka ACC ruh ki kwah ba ka Asia Cup kan long ha ki madan ialehkai ba-pdeng na ka bynta ban iada na ka jinglut watla ka Pakistan kan dang iaisah kum ka ri ka ban pynlong ia ka lympung.
Ka puron ki phlim Khasi kiba ki paidbah ki kham sngewtynnad bha ka Kong Wanri Pyngrope ka la kyrpad ïa ka sorkar jylla ba kan ïarap shna cinema hall bad ka film city ha nongbah Shillong lada ka kwah ban kyntiew ïa ki phlim Khasi.
Lah ban thep ïa ki lut T 2000 sha ki bank account bad lah ban sei ïa ki jingdonkam pisa hadien kane, katkum ka jingdon pisa ha account.1 Ahmedabad, Bangalore, Belapur, Bhopal, Bhubaneswar, Chandigarh, Chennai, Guwahati, Hyderabad, Jaipur, Jammu, Kanpur, Kolkata, Lucknow, Mumbai, Nagpur, New Delhi, Patna bad Thiruvananthapuraml Hato donkam ban siew ei ei na ka bynta ban kylliang?Em.
Katkum ka shithi ba la thoh sha u president ka MPTC, u Bah Charles Pyngrope ula pynpaw ba u Bah George um kwah shuh ban long nongïalam, hynrei un dang dei hi u dkhot ka TMC Meghalaya, bad u kwah ban pynlait noh ia ka kam ba u bat kum u vice president ka TMC Meghalaya bad kum u president ka TMC Umroi Block.
Na ki krai baroh kiba don ha ri Khasi-Jaintia, une u long uwei uba ki kham rep bha.
Kitei ki rangbah ki la ong ruh ba wat la katei ka kshaid ka long kaba itynnad haduh katta katta ruh, namar ka jingbym don ka surok kaba biang lane ki lynti ïaid kjat kiba biang ki nong shangkai suwari kim poi satia.
U Bah Shibun u la ong ba ha kane ka jingwan jongu president rangbah, un iakynduh ia ki MLA kiba thmu ban pyniasoh bad ka seng, kynthup wat na ka Congress.
Dei namarkata phi donkam ban pyrkhat ne iakren ia kiei kiei kiba lah ban ai jingkmen bad pynsamrkhie iaphi.
