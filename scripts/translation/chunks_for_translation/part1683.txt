Kane ka long ka sien ba saw ba une rangïakura un pynkhreh ban kiew rynsan ha ka Professional Boxing naduh ba u la khur jingjop teng ha ka Marine Pro Boxing Promotion ha u snem 2022 kaba la long ha Mumbai, katba u la ïakhaid pat ar sien ha ka Professional Boxing kaba la long ha u snem 2022 bad 2023 ha Manipur.
Katkum ki bui jong ka Sorkar kine harum ki long ki mat ba kongsan jong ka skhim SSA:• Ka skhim ka dei na ka bynta ka jingpyntreikam ia ka jingai hikai skul bad jingnang jingstad sha baroh ki khynnah bad ka skhim kan treikam hapoh ka por ba la buh.
Ka jingjngai jong u na ka Sngi ka long lajan sawspah – klur mer, u long u Planet u ba dait – thah shibun, ha uba ki kynja ba-im kim lah ban shan satia.
Shuh shuh u la ong ruh ba lada katei ka kompeni kam lah ba wan rah ha  katei ka por ba la buh da ka seng bad ki rangbah, na ka liang jong ka seng kan pynlong noh da jing bym ia trei lang  bad lada jia ei ei ia katei ka khynnah katei ka kompeni kadei ban shim ia ka jingkit khlieh bad ka dei ban siew ia ka bai lut ksan namar ba ia u tei u nongrahbor la wanrah hi da ka kompeni khlem da pat biang ki kot ki sla.
Shillong:U Lat jong ka jylla Meghalaya u Phagu Chauhan, ha ka sngi balang u la hiar sha ka shnong Dawki ba hap ha West Jaintia Hills District.
“Ki samla NPP kim ju shongshit khlehbiej kumba long kiwei pat ki seng ban shu leit pyrta wat ha ki jaka bym dei.
Isaiah 2:2-4.
Kumta, kum ka jingpynkut, haba bishar bha nadong shadong, kam don jingmyntoi ei ei ruh lada ki party kiba don hapoh ka MDA ki pynieng kyrtong MP la ka jong ka jong.
U bah Egentstar, ula kynnoh ba ka jingkam u nongialam ka RSS u Mohan Bhagat ba ki nong India, ki dei ki Hindu ka long kaei kaei kaba ialam bakla bad ka jingthmu ban ibein ia ki paidbah ka jylla Meghalaya bad ka thain Lam Mihngi (North East) baroh kawei.
Katkum ka aiñ ym lah ban buh pathar ha kano kano ka jaka namarba ka umphniang petrol ka dei kaba lah ban buh jingmynsaw.
"Ha kane ka sngi, la ïadon ryngkat lang u TTC Marak, uba dei u dkhot jong ka Indian Forest Service (IFS), kum u kongsan.
U la bat ruh de ia ka kam Advisor jong ka Hima Mawiang naduh ka snem 1984.
Ka Khasi Students’ Union ha ka 16 tarik Jymmang, ka la phah da ka dorkhas sha u Myntri ka Tnat pule puthi u Rakkam A Sangma ha kaba ka la pynpaw ka jingsngewkhia kaba jur halor ka jingmih jong ka kynrum kynram na ka jngpynlong ia ka eksam Common University Entrance Test (CUET) 2024 kaba la long ha ka 15 tarik mynta u bnai hapoh ka Centre jong ka NEHU, Shillong.
U Ahmad un sah ar sngi ha Shillong bad la sngewthuh na ki jingkren jong u ba katei ka jingiakynduh heh sorkar kam dei eh tang ha kane ka jylla hynrei un pynsngew ruh wat sha ki shkor jong ka sorkar pdeng ka India hynrei shuwa ia kane kan don ka jingiakynduh ki nongkhaii kylleng kylleng kum ha sorbar Guwahati ruh.
Imat hap pyrthuh Iu Bodo mo.
La iathuh ruh ba ka Civil Hospital Shillong, ka Nazareth Hospital bad ka NEIGRIHMS Hospital kiba la don ki jaka pynmih oxygen, bad ka sorkar kan dang pynbun ia ki Oxygen Generator ha Civil Hospital,Ganesh Das Hospital bad ha RP chest Hospital,Shillong bad nangta ha Tura Civil Hospital, ka Jowai Civil Hospital bad Nongpoh Civil Hospital ruh kin sa ioh ia kine ki jaka pynmih oxygen.
Ka All Meghalaya Karate-Do Association (AMKA) ka la pynpaw ia ka jingsngew-nguh na ka bynta ki 30 ngut ki nongialehkai karate ka jylla kiba la leit ban iashim bynta sha ka lympung India Open International Karate Championship 2023 kaba lah long ha nongbah New Delhi.
Ka tarik ba khatduh ka long shuwa ka 14 tarik u bnai Lber (March) 2022.
Ia mynta, ka Baljek Airport ka don ha ka jaka ba 120 acre.
Kane ka long ka mat kaba khia bha bad wat ju pynshongshit ïa ki briew khlem ka nongrim namar lada jia kano kano ka jingjia phim hap bah khlieh ma phi u ba pynkhihwin.
Kum kaba dei na ka thymmei jinglong Khasi nga burom ïa ki jinghikai ki longshuwa manshuwa wat la nga long Kristan namar kine ki jinghikai ki dei kiba batai ïa ngi kumno ban im ïa ka jingim kaba bha bad kaba lait na ki kam sniew bad kam dusmon ïa ki para briew.
Ha katei ka jingleit jurip ki lai tylli ki kynhun , ka tnad ka koit ka khiah, ki sengbhalang bad ki rangbah katei ka shnong, kaba kynthup ia u Rangbah Shnong Bah Thomsing Mawkon, u Secretary shnong Bah Brewin Riahtam, ki la mih bun ki jingiakren halor ki jingduna ba dang hap ban leh ia katei ka PHC shuwa ban poi sha ka thong ba yn plie noh ia ka.
Nalor kata ki don ruh ki nongshong shnong kiba dei ki Khasi, kum na Langpih, Mawlan, Ïew nongma, Mawdiang-snam, Umwali haduh Umbyrsit, kiba pynrung kyrteng ïalade ha ka Electoral roll jong ka sorkar Assam.
Na ka liang u President ka BJP u bah Ernest Mawrie u la ong ba ki tnad ba dei peit ban tei ïa katei ka ïing ophis ki dei ban hiar bishar bniah sha katei ka jaka bad lada lap ba ka don kata ka jingpei um kaba nyngkong eh ka long dei ban “ Black List" noh ia ka kompani ne kontraktor ba pyntrei ïa katei ka jaka nalor kata ha kajuh ka por dei ruh ban pynshitom kat kum ka aiñ ïa ki Engineer kiba peit bad pynïaid shakhmat ïa ka kam namar kane ka la dei ka jingtrei torti da shisha.
Ha ka juh ka por, ha katei ka jingleit khynra, ki pulit KHADC ki la ioh ruh ban khang ia saw tylli ki dukan bar jylla, ki bym don ia ka laisen khaii pateng kiba don ha kajuh katei ka shnong.
Kane ka Committee kan peitngor ia ki nongshongdie dukan, die jingdie baroh bad ruh ia ki nongwan siew wan tda ba kin dei ban bud ryntih ia ki kyndon ba la buh da ka sorkar bad ka tnad jong ka koit ka khiah.
Ki jingshisha ki kdew ha kine ki sngi, ba lada ka Assam, ka dei makna ka jylla kaba heh tam jong ka thain shatei lam mihngi, hynrei kam pat ioh ia ka jing ithuh jong u paidlang ka ri thor, namar ba ka don tang 14ngut ki MP sha Lok Sabbha bad kumta ka dei ka kamram jong katei ka Jylla, ba kan nym niew bein ne khein dewthala ia ki Jylla rit jong ka dong shatei lam mihngi; hynrei ka la dei ban ialam ha khmat ban pyni da ki kam ia ka jinglong shi para jong ki hynniew tylli ki jylla bad ban kren ia kajuh ka sur, ka ban pynsmiej ia ki nongialam ka Delhi, ba kin khein troin ia ka dong shatei lam mihngi.
Haba la kylli na kaei ka daw ba kim don jingkyrmen kumta, ki la ong ba ka daw ka dei ba la bun palat ki nongthep bad sa kawei ruh ki la ong ba kim don ki ba heh ba hain kiba ki ia ithuh ithaw.
Kane ka la wan long saw sngi shwa ka jingialang kaba kongsan ba la buh ban pynlong hapdeng ka sorkarJyll bad ka HPC na ka bynta ban shim ia ka rai kaba khatduh halor kane ka bynta.
Shuh shuh ruh ha kawei pat ka jingialehkai kaba la long hadien ha katei kajuh ka sngi, u Achanta Sharath Kamal  bad Sathiyan Gnanasekaran ki la pynkhreh na ka bynta ka jingia aireng ka jong ki ha ka kyrdan iakhun mar arngut jong ki shynrang pyrshah ia ki nongialehkai na Bilat kata u Paul Drinkhall ha ka jingiatreilang bad u Liam Pitchford  ha ka rynsan iakhun pre-quarterfinal.
Kum ban shu pynkynmaw, ba ka jingleit ban noh synñiang jong ka KSU sha katei ka longïing ka long ba ha ka 27 tarik u Rymphang, 2023 kane ka longïing ka la ngat ha ka jingjia ba sngewsih ba ka ding ka la klang bad bam duh ïa shibun ki jingdon jingem.
Haba ïoh ban ïakren bad U Nongsaiñ Hima, u Bah Michael Syiem uba dei u nongïalam jong ka Maitshaphrang bad uba dei ruh uwei na ki ’riew rangbah uba la wanrah ïa katei ka mat, u la ïathuh ba ka jingsdang ban wanrah ïa katei ka mat ka dei hadien ka jingmih noh jong u na ka seng Khasi Students’ Union (KSU) na ka daw ba la kut ka samoi treikam.
U Hymson Challam, Francis Marbaniang, Samebanmerbha S.Blah, Damebanmerbha S.Blah, Ram Lanong, Lakhon Lanong, Gregorwilson Makdoh, Ferdinand S.Rani, Damanbha Pde, Jake D.Syiemiong, u Gideon Tympuin, Aventinus G.Mylliem, Jasper D.Pdang bad u Teiborlang Lapang.
“Hynrei ka HITO ka khlem phong ïa ki jaiñ iong da ka jingthmu ban thok lane ïalam bakla ïa ki paidbah lane ïa ka Sorkar bad katkum kaba ngi la ïohi ha ki Social Media la ar snem mynta ngim tharai ba ka HITO ka phong ïa ki jaiñ kiba ïasyriem bad ki jaiñ ba phong ki briew Sorkar haba ngi peit ïa ki Batch lane kino kino ki dak jong ka sopti ka HITO ka phong.
New Delhi, Naitung 20: Baroh artylli ki ïingdorbar Parliament, kata ka Lok Sabha bad ka Rajya Sabha, ki la khynwin puk mynta ka sngi halor ka jingjia ha Manipur, khamtam lei lei halor ka video kaba la saphriang mynta ka sngi halor ka jingshah pynïaid lyngkhuit ki arngut ki kynthei ha ki rangbah.
Ka jingmynjur jong u DC bad phut ïa kine ki tynrai dieng ka long kaba bakla bad ka long ruh kumba pyndem hakhmat jong kine ki Karbi.
Kine kiba briew kiba peit bad pyniaid ia kane ka iew jhur, ki la kyntu ia u Syiem Mylliem bad ka EC ba ialam da u Bah Ardent M Basaiawmoit ba kin shah ia ki kali ban rung sha basa jhur ban pynhap ia ki mar rep bad kin mih mar ia dep kumba ju long.
Shuh shuh,u la ong ba la suba ba ki don ki ba donbynta ban leh ia kane bad la suba ruh ba lehse don ruh wat na ki seng bhalang ki ba donkti halor kane.
Kumta ka jinglah jong katei ka kynhun jingjop ban khur ia ki saw kol pyrshah ia ka India ka long na ka kol u Pepijn Reyenga ha ka 17min ialehkai, Boris Burkhardt 40min ialehkai bad ki ar kol na u Duco Telgenkamp ha ka minit ialehkai ba 41 &  58.
Haba kynnoh ba ka NPP ka la pyrshang ban shu lamler tang ban shu pynbiej ïa u paidbah, u Bah Shullai u la bynrap, “ki nongïalam ki la trei shitrhem khlem shongthait ban buhrieh ïa ki jingshisha ba ka NPP bad ka BJP kin thaw ïa ka Sorkar MDA.Ka NPP hi ka dei ka B-Team jong ka BJP."Shuh shuh u la ong, “ngi la ïoh jingtip na ki lad pathai khubor ha kaba ki nongïalam ka NPP ki la kam ba ka TMC ka kham sngewtynnat ban kynthoh ïa ka BJP ban ïa kaba peit ïa ki kam pynroi ha Meghalaya.
Hadien ba la mih ha ki kotkhubor ia katei ka rai jong ka UDP Pynursla Circle, mynta ka sngi ki nongthohkhubor ki la leit ban ia kynduh ia u bah Nehru Suting ha kamra treikam jong u kaba don ha ophis jong ka Directorate of Commerce and Industries.
“Hato kane ka pyni ba baroh kito ki nongthoh khubor ba lum khubor na ki jingïalang ka VPP ha ka elekshon bala dep ki dei kiba la siew da ka pisa lane pynbiej ha kino kino ki dur haduh ban ïoh haduh 4 tylli ki seat (4 ngut ki MLA) ïa ka party ba dang thymmai hapoh ka jylli saiñ pyrthei ka Jylla" ong kine ki Nongïalam ka SPC.Namar kane ka jingkynnoh, ka SPC ka la dawa ïa u Bah Ardent ba un ai ïa ki kyrteng jong ki nongthoh khubor kiba la ïaid bakla ha ka jingtreikam da ka lynti ka bym dei na ba ka jingkynnoh kyllum lang ïa baroh ka long pyrshah ïa ka jinglong laitluid bad jingbym shah liang ha ka kam thoh khubor ïa kaba ka SPC bad baroh ki lad pathai khubor ka Jylla ki la pyrshang katba lah ban bud.
U Ma Pearlet Toi ula ban jur iaki nongshna bad nongthain nongthaw iaki mar ban shim kabu ia kane ka rynsan ban myntoi bad ban biang ka kamai ka kajih.
Ïa kane ka Marathon yn pynlong daka Sportive India kum ka jingïaleh ban kyntiew ia ka kam shang pyrthei, nangta ban thaw ki lad ki lynti ban pynkiew ia ki kam shang pyrthei sha ka khappud bad ka Bangladesh ryngkat ka jingpyniadei paralok bad kumjuh ruh ban pynshlur ia ki samla ban iakhun pyrshah ia u drok.
“Ha ka por ba jur u slap ki paidbah ki mad jingjynjar na ka jingktieh ka surok bad ka jingsyntuid jong ka ynda la rang ka bneng pat sa kane ka jingpumpum," bynrap uwei uba buh dukan die jaiñ ha katei ka jaka.
PC ha phyllaw ka GHADC, da kaba ong ba la pynjari ia katei ka Ain na ka bynta ban tehlakam ia ka jingsaphriang ka khlam COVID-19, hynrei ha ka jingshisha ka jingthmu ka jingthmu ba sha lyndet ka sorkar ka long ban nion ia ki nongtrei ka GHADC, khnang ba kin nym ioh ban mih madan, na ka bynta ban dawa iala ka jong ka hok.
Katkum ka jingiathuh  da ki nongpyniaid ia katei ka prokram na ka bynta katei ka rynsan iakhun jong ki klob ha katei ka lympung, ka long ba ka kynhun ba rah ia ka thong jingjop ha ka jingiakhun pyrshah hapdeng ka Real Madrid bad ka Chelsea, kata ka kynhun kan nang iai iaid shakhmat na ka bynta ban ioh ia aireng biang la kan long bad ka  Man City ne ka Bayern Munich ha ka semi-finals.
Shillong, 22 Nailar:Katba ki paidbah ki pyrkhat ba ka Planning Board kan dei ka jabieng jong ka Jylla ban saindur ia ka roi ka par hynrei ka jubab na u chairman ka Board ka la long da kumwei pat.
Ka jingialang kaba la wan iashim bynta ki SP bad ki Deputy Commissioner jong baroh ki ar tylli ki ri na ki district ba hap ha khappud, ki la rai ban iasam ia ka jingtip haba iakynduh ne shem ia kino kino ki jingeh.
Watla katta, ngam pyndem hynrei ngan trei shitom na ka bynta ban pynurlong beit ia katei ka jingthmu pynbha ia katei ka surok bad la kumno kumno ha u snem 2020, yn sa ioh ban pynbna paidbah halor ka jingpynbha ia katei ka surok ba kongsan tam jong katei ka thain.
U la ïathuh ruh ba katba nang miet ka jingkulmar ka la nang jur, ha kaba ka la don ka jingthang haduh 21 tylli ki Kali ki la julor bad 4 tylli ki la shah thang, ha kaba artylli ki la ingkhong lut khait.
Ki pynkylla na u dko sha u diko bad ki pynwan jubor hana ba u diko u dei u lyngngam.
Lyngba kine ki 3 tylli ki mat, u nongthoh u pyrshang ban pyni ïa ki daw jong ka jingbym biang jong ka O.M.tarik 10.05.2022 bad ka Roster jong ka.
:Ka ophis jong u Block Development Officer Mawkyrwat C&RD Block ha ryngkat da ka jingïatrei lang bad ka Line Department jong ki tnad ophis bapher bapher hapoh ka District mynta ka sngi ki la ïoh ban pynlong ïa ka “Hamara Sankalp Viksit Bharat" hapoh jong ka M3K Resource Centre Mawpharkhrew Mawranglang Laikyntoit South West Khasi Hills, ha kaba ka Kong Caralyn Khongwar Deshmuk, ka IAS Additional Secretary, Rural Development Government of India ka la long kum ka kongsan ha ryngkat ka jingïadonlang u Bah T.Lyngwa, u Deputy Commissioner SWKHD, u Bah I.Lawrynniang, u BDO Mawkyrwat Block bad kiwei de ki ophisar sorkar bad ki paidbah kiba la wan ban sngap ha kane ka prokram ba kyrpang.
Haka sngi Thohdieng 81 ngut ki briew kila iabit thymmai iaka jingpang khlam COVID-19, khlad 1 bad da kane ka jingdon ki briew kiba iap pang khlam kala kynjoh sha ka 1559 hapoh ka Jylla.
Ïa kine ki arngut la tip kyrteng kum u Johnyriah Marboh, u nongniah jong ka kali uba sah ha Upper Shillong bad u nongbud u Augstine Marboh uba sah ha Nongrah Umjapung.
Ban kyntiew ia ka kam jngohkai lyngba ka kolshor,ka riti dustur,yn ai ia ka ram ba khlem sut ba shongdor haduh 2lak tyngka.
Ha kane ka sngi jong ka jingpynsngew paidbah, la lam khmat da u Bah S.Syiem u Engineer ka MSPCB ha ryngkat ka jingïadon lang da ka Kong Balakyntiew Ranee  ka ADC , u Erik Dkhar  u BDO ka Umling Block, ki Rangbah Shnong bad ki Nongshong shnong kane ka thaiñ kiba la ïoh ban sngap bad ban sakhi ïa ka jing pynsngew na ka liang jong ki paidbah la ki kwah ne em ba ka quarry kan ïoh biang ïa ka jingbit ban tih maw ha kane ka jaka.
Kumta la ong ba da ki hajar ngut ki paidbah kiba leit sngewlem sha katei ka jingpyndem don burom ia ka met jong kitei ki 2 ngut ki khun kynthei ka Lucy ha ka Sngi U Blei.
U Sengrak u dei u  sergeant major bad ha ka juh ka por u Commander ba peit ia ka pla tyngka, haba phla ha khmat ki pulit u Sengrak uba ju khot sin kum u Dilash u  la ong ba  katei ka kynhun jong u ka don ki tiar ialeh kum ki AK, 9 mm pistol, ki bom hand grenade bad ki Rocket Launcher.
Une u nongniah kali u dei uba la tip kyrteng Kamni Siangshai uba na ka shnong Nongrim Bamthong, la iathuh ki para nongniah kali.
La ong ba ka Chad ruh ka la mad ia ka jingkyrduh kaba jur bha ha kine ki 4 snem lynter bad ka WFP dalade marwei kam lah shuh ban ai jingkyrshan ia ka Chad ha ka ban bsa ia kitei ki paid phetwir ba bun bah.
Shuh shuh, u Bah John F Kharshiing u la ai khublei ruh ïa ki kmie ki kpa kiba la ai ka jingkyrshan ïa la ki khun ban pynshlur ïa ki ban shimbynta ha ki jingïalehkai bad ruh ban ïaid lyngba ka Meghalaya Sports Policy ban long ka jingmyntoi ïa la ki khun.
Ha kawei ka liang, u Myntri Rangbah u la ong ba ka jingthung ia ki nongtrei ha ki Block thymmai la rai ban leh shwa da ka kontrak haduh ban da pynmih da ka jingpynbna da kumwei pat.
Ngi khot ngi wer ia baroh ki sengbhalang bad ki Dorbar Trai Ri naduh ki  Dorbar shnong , ki Raid, ki Hima, Elaka , ki Dorbar Kur , ki Nokma bad kiwei ruh ba ngin ia treilang Mynta bad Kum ka jylla ngi Don Kam ban pynpaw Tang kawei ka sur bad kata ka long ba Ka Jylla Meghalaya ka pyrshah ia ka CAB.Khublei shibunSdRobertjune KharjahrinChairman, CoMSO.Shillong:Ha ki 24 kynta ki ban wan kasuinbneng kan long kaba dum lyoh bad kan don ruh ka jinghap slap ha ki kattokatne ki jaka jong ka Meghalaya.
Ha Bilat ka long antad laiphew inshi shi snem haba kheiñ lang ïa ka ri baroh, hynrei don ki jaka – jaka ha kiba ki ioh haduh arspah inshi, kum ha ri lum Cumberland.
To ngin ai ka jingiaroh ia ki khynnah skul, ki skul baroh kiba la donkti ban shimkhia ban pynlong ia kine ki signature campaign, ki jingïaid paidbah, bad kiwei kiwei ki program bapher.
Ki pulit ki kyrpad ia ki paidbah ba don jingtip shaphang utei u nongniah kali ba kin pyntip sha ki pulit bad yn buhrieh ia ka kyrteng jong ki.
Lada ym ioh te hap rwai  hi kumba ju rwai baroh shi katta.
State of Punjab).
Haba pyntip halor kane, u symbud myntri rangbah uba dei peit ia ka tnad kam pohïing u bah Prestone Tynsong u la iathuh ba ka jingialang kaba shong mynta ka sngi, ka la rai ban weng noh ia ka jingpynjari 144 CrPC ha baroh kawei ka nongbah lait noh tang ha kitei ki jaka ba la kdew namar ba kam long kaba shngain ban iaid ban ieid bad ka sorkar kan thaw lad ban buh ia ki ding surok ban shai khnang ban wanrah ia ka jingshngain.
Ka seng ka la pynpaw ruh ka jingpyrshah ban pyntreikam da ka tnad MeECL ryngkat ka Kompani M/s Satnam Global Infra Projects Ltd (JV), kaba dei ka Kompani na Delhi bad kaba yn pyntreikam ruh ïaka smart meter project lyngba ka ADB schemes (MPDSIP).
Ngim lah ruh ban tip shai balei kumta ka jia bad lada dei ba ki Doctor baroh ki hap ban pynshai lane ban ïathuh ïa kane nga ngeit ba yn ym don ruh ki ban leit shim dawai ne wat dih dawai," bynrap ka AIM.Na ka liang jong ka AIM Meghalaya State Unit ka pan ïa ka jingpynshai kaba pura lyngba ka sorkar jylla bad ngi hap ban buh ka jingkylli ba halor kaei kadaw bah kaba pynlong ïa ki khynnah skul ba kin hap ban ai dawai haba leit skul da jingkoit jingkhiah" bad “Ka jingbuh ïa ki Skul na bynta jong ngi ki briew ka long ban leit pule na bynta ban ïoh ïa ka jingnang jingstad, ne la ka skul kadei ruh ban long kum ka Hospital ka ban hap ban sumar Nongpang?".
Na ka liang u General Secretary ka Seng Khasi Seng kmie, u bah P.D.Nongrum, u la pynpaw ka jingsngewnguh ia ka sorkar ba ka la ai jingbit ia ka Sengkhasi Kmie ba pynlong ia kane ka jingshad bad na ka liang ki nongialam ki  la bthah ia ki para kur parakha ki nongshimbynta ba kin long ki ba bud ryntih ia ki adong ki adit jong ka sorkar.
Tang mar iatip halor katei ka jingjia aksiden bad khamtam ba ka dei ka kali Kit Gas, ki Pulit ka Umiam Police Station, ki la leit mar mar sha katei ka jaka da kaba rah ruh ia ka kali pynlip ding.
U la ong ba kum ki MLA ka seng ki dei ban pyntikna ba ïa ki MLA skhim dei ban pyntreikam haba shit haba shai bad ban ai ruh ïa ka kaiphod kaba bniah bad pura sha ki paidbah manla ka por.
Ka jingkyntur sha ki surok paidbah ka long ka jingpynkheiñ ïa ka Meghalaya Police Act and Control of National Highway (Land and Traffic) Act, 2002.
Ka jingthmu jong kane ka long ba  kyrpad   ia u paidbah ban ia kner lem ka kti ka jingiarap kaba long “Da u paidbah, ia u paidbah" ban pynrung ia ka jingsngew bad jingiarap para briew (Community spirit), ha kum kane ka por ki jingeh kiba bun.
Ki nongtrei kin ïakynduh markhmat bad ki paidbah haba ki paidbah ki donkam ïa ki marbam, ka penshon bad ban pynsngew ruh ïa kiba bun ki jingeh.
Ka MegARISE ne ka jingïada ïa ki Catchment Area ba don jingma ha Meghalaya, ka dei ka project ban pyntyllun shakhmat ïa ka State Water Policy.
La dawa ruh ba dei ban thoh sha ka United Nations bad ban iakren halor ka jingshah leh beijot ka kynthei briew, ha kitei ki riew runar bad katei ka seng, ka dawa ia u myntri rangbahduh, ba un shim khia ia katei ka kam, ban lap ia ki riew pyntriem, ong ka dorkhas na U  U Nobokishore, uba dei u lamphang jong katei ka Forum.
Shillong: U Bah Paul Lyngdoh MDC jong ka seng UDP bad kumjuh U bah Teibor Pathaw, uba dei hi uwei pat u dkhot ba dang shu rung shen sha ka seng UDP, ki la ai jing kyrshan ia U bah Latiplang Kharkongngor, kum U Chief Executive Member jong ka Khasi District Council.
Ki mat kular election ka NPP ha u snem 2018 kaba suhlang hangne: Ha kane ka jingpynbna kyrtong ka NPP ki don haduh 6 ngut ki kynthei na ki 58 ngut kiban iakhun iaka elekshon na Rilum Khasi Jaintia bad Garo.
Ula ong ruh ba lada ki ñiut kiba la syrtap ha Iawmusiang kim khuid lashai ka sngi, nakaliang ka synjuk kan iaid shakhmat haka ban khang shisyndon iaka iew Iawmusiang naduh 7 tarik Kyllalyngkot 2022.
U nongñiah kali u hap ban kitkhlieh ym tang iaka jingim lajong, hynrei iaka jong kiwei ruh.
Ka Meghalaya ka ju thied bording na kiwei pat kompani namar kam lah ban pyndap ïa ka jingdonkam bording ha Jylla lyngba ki projek bording kiba la don bad treikam.
Ka jingiakhun haka kylla step hapdeng kine ki arliang mamla kala long kaba iakhaid khlem don mano mano ba ioh pynkhih iaka jar.
Goal: Vinicius Junior 59.
Ka jingthmu jong kane ka Resolution ka long ban kdew ïa ka jingshisha ba ki la don bun bha ki paid riewlum (kat kum ka thup ST) kiba ïoh ïa ki juh ki jingmyntoi kumba ïoh ki trai paid riewlum jong ka jylla".
Baroh ngi tip bad iohsngew man laka por ba “ka kynthei kaba stad ka tei iaka longiing hynrei ka kynthei kaba bieit ka pynjot iala ka longiing".
Ka kong Grace ka la ong ba kiba bun ki jingpynlut jong ka KHADC ia ka T.28 klur tyngka ka dei ha ki jingtei ia ka jingdonkam jong ka District Council bad kitei ki kam ki hap hapoh ka tnad Council Building kaba ka bat ma ka.
La iohi ha katei ka helicopter, ba u don ruh uwei u briew, uba la pynsdien da ki tyllai ha katei ka helicopter, ha kaba la iathuh ba utei u dei u briew, uba la shah siat iap ha ki ehrang Taliban bad kumta, ki sa teh ia u da u tyllai bad pynsdien ha katei ka helicopter, kaba her ha suin jong ka nongbah Kandahar.
“Hadien ba la wan na Delhi, ngi la pynpoi ïa ka dorkhas sha ka tnad kam pohïing bad Tribal Affairs jong ka Sorkar Pdeng bad phah kopi ruh sha u Myntri ka tnad kam pohïing ka Sorkar Pdeng kumjuh sha u Myntri Rangbahduh ka ri bad ka President ka ri," la ong u President ka KAS, Dr.D.R.L.Nonglait.
Ka kynhun ïalehkai ka ban rah ïa ka nam lahduh ha kane ka lympung ïalehkai kriket kan khur ïa ka song pisa kaba long 20,000/- tyngka bad ka kynhun ïalehkai kaba long ka runners up kan rah ïa ka song pisa kaba long 10,000/- tyngka.
La kha ia I ha ka 29 tarik u bnai March 1962, bad I shong I sah Wahdienglieng kaba don ha Risa Colony, Shillong.
Ha katei ka sngi la pynskhem ruh ï ki nongkitkam jong ka Mawïaban Primary Unit bad ïa baroh ki dkhot kiba la wan ban pynïasoh sha ka party.
Ha kane ka prokram, la ïoh ruh ïa ka jingpynshai lyngkot na u bah H.K.Thabah Additional Deputy Commissioner, u ba la ong ba ha ar tylli ki Block ha West Khasi Hills ki la don la ki jong ki Disaster Management branch.
" Ha kajuh ka por haba kyntu ia ki nongtrei ASHA ba kin trei tang 6 kynta ha ka por kaba ki laitluid, kata ym man ka sngi, na ka liang ka Myntri ka la ong; “Ngi don ia ki ANM kiba aijingkyrshan ia ngi ha ki shnong ki thaw, ngi don ia ki Mid Level Health Workers ruh ki ban kyrshan ia ngi ha ki jingtreikam.
Shillong: Myn hynnin ka sngi u lat ka jylla Meghalaya u Tathagata Roy u la ong ba ki briew ki ba pyrshah ia ka jing iapher jing mut ha ka synshar paidbah ki dei ban leit sha North Korea.
