Ka  Saudi Arabia, ka khot ia ka jing ialang jong baroh ki Ri Muslim, ha ka Sngi U Blei, ha kaba ki myntri bar ri jong ki ri Muslim, kin  ia kynduh lang ban iakren ka jing ia kynad hapdeng ka Israel bad ka Palestine bad kumjuh, ka jing thombor ki shipai Israel, ha ka iing mane ki Muslim, ka  Al-Aqsa kaba don ha Jerusalem.
Kum shi bynta ban pynbna halor kane ha ka rynsan lad pathai X, u Abhishek Banerjee u la ong ba ïa kane ka jingïalang paidbah la tip kum ka ‘Jana Garjan Sabha’ yn sa pynlong sha kiba bun ki jaka ka ban sdang shwa na Bengal.
Kumta ha kaba iadei bad kane la kyntu ia kiba haiing hasem bad kibadon jingiadei bad kane ka briew ka bym lah ban ithuh ba kin pyntip mardor shapoh ka Women Police Station Jowai.
Ha ka kyrwoh, na ka liang u District Magistrate u la ong, ka jingshalan beaiñ ïa u dewïong hapoh bad shabar ka District kaba la pynkheiñ ïa ka hukum jong ka National Green Tribunal, ka Supreme Court jong ka Ri India bad High Court jong ka Meghalaya.
Haba phai pat sha ka 25 tarik u Nohprah, kumno phin sngew lada ki Khunlung Khynnah kin ym tip shuh ïa ka kum kata “ka Sngi Khristmas" hynrei kum “ka Sngi bamdoh – bamkhana" lane kum kata ka “Good Governance Day"? Ñiuma, ka lah ban long ba ki Khunlung Khynnah hapoh Jylla Meghalaya kin ïaitip hi ïa ka kum kata “Ka Sngi Khristmas" namar ka kham sngewbang hi ha ka Jingsngew Jingsngap ban pynneh ïa kata ka Kyntien, lem bad ki Tamasa laiphew jait ha ryngkat ka bam ka dih bad ki Jaiñ ki Nep thymmai kiba wan bad kata ka Kyntien, tangba lada kin ym tip pat ba baroh kita, ki dei namar ka Sngikha “U Khunlung Jisu Khrist"!! Kumta, ka mih ka Jingsngewdonkam ban ai pateng ne ban sam lem jingtip sha kiba dang lung dang san lyngba ki Kmie ki Kpa, ki Bor pynïaid Skul, tt.
U Timothy u la long teng kum u Deputy Speaker naduh 2018 haduh 2023, bad un bteng biang lada u shahjied biang kum u Deputy Speaker, un dei uba nyngkong ban bteng ha ka sien ba-ar.
Ka jingdon jong ka Lok Ayukta kam myntoi lada kiba trei hangto kim laitluid satia ban shim ïa ka rai ban pynshitom ïa ki ophisar sorkar ne ki myntri sorkar kiba la ngam ha ka bamsap.
Ka jing iajied ia ki nongkitkam jong ka shnong ha kane ka sngi ka long kaba jop bad kaba iahunlang da baroh ki nong shongshnong.
Wat lada ki kmie ki kpa jong u ki la don da kawei ka jingthmu na ka bynta jong u bad nalor ba u ladon lypa ha ka jingtrei kaba bha bad kaba bun ka jingioh ka ban jin da la kyntiew shuh shuh ia u ha ka jingim, U Wollaston, ynda u la dap 21 snem ka ryta, u la ieh noh ia ka kam ba heh bad ba kor jingioh jong u bad jied ban leit long Lyngdoh Catholic noh ha ka seng riewniam Salesian jong u Don Bosco.
“Shen ngan ssa leit sha Delhi ban kren ïa kane ka ishu bad ki nongïalam ka sorkar pdeng," ong u Bah Sanbor haba kren bad ki lad pathai khubor.
U samla Amos u la ong ba dei haduh ka por 12 baje shiteng miet hadien ba um poi ing shuh lano lano ruh la phone sha ki paralok jong u ban kylli, hynrei kim tip.
Nongstoiñ:  Ka Laitkseh Sport Club kaba dei kawei na ki kynhun pyniaid Football ba paw hapoh West Khasi Hills District hadien ba kala dep ban pyniakap ia ki kynhun kala pynbna paidbah ba ia ka lympung ialehkai phutbol mynta u snem ia kaba yn khot ruh kum ka CMiv LPFT (Laitkseh Premiere Football Tournament 2019-20) yn sdang noh ha ka 25 tarik mynta u bnai ha ka madan Mawkynjoin ha Laitkseh.
Ka jingïakajia ka la mih ha ka shnong kaba don ha khappud ka Assam-Meghalaya ha ka Sngi Palei.
Ka Lehniam Behdieñkhlam kan bteng lashai ka sngi ha kaba ki kmai raij (dong bapher bapher) kin wanrah ïaki diengkhlam bad ka Khnong Blai ban yn pynpoi ïa ki ha Iawmusiang da ki Khonraij.
Ka Kong Arena Hynñiewta kaba dei kyrtong ka BJP na Shella konstitwensi, East Khasi Hills District kan sa rung noh sha ka seng NPP ha ka 13 tarik mynta u bnai ha shlem treikam ka seng ha Shillong ryngkat u MLA barim ka Mawsynram kosntitwensi, Bah HM Shangpliang.
Ka dorbar ka la rai ruh ba nangne sha khmat kano kano ka Executive Committee kan ym lah ban ia kren eiei shaphang ka kam Uranium bad lada donkam ban ia kren hap ban wanrah hapoh ing dorbar.
Hynrei em ym kumta.
U Shekhar u la iathuh ba ha ka por ba u leit pan ia ka bol na katei ka ïing la mih u khun jong utei u Punjabi u ba la tip kyrteng da u Boby Singh u ba la khang ban nym shah ban shim ia ka bol, hadien ba u la tied ia ka jingkhang ban phah plie la mih u Kuldeep bad u la kren da ki ktien kiba khor kaba la wanrah ia ka jingia kajia hapdeng jongki.
U pynpeit ia kiba matlah.
“Ki kyrtong ba ia leh elekshon ruh ki nangbha ban ktik ia ka jingsngew jong u paidbah,ki tip lut ia ki jingdonkam jong u paidbah ha kine ki por, ki nang ban pynbiej da ki ktien jail ja-um, don lei lei kiba kob ban shakri 24 kynta ruh, hato phi ngeit ba lah ban shakri 24 kynta, nai bam nai sum shuh, paidbah wat sha pynbiej" ong u bah Ardent haba kdew ba don ki kyrtong kiba da buh briew khnang ruh ban ai jingtip sha ki haba don ba iap briew, haba don ba baiong khlieh bad haba don ba suhkpoh bad kumta ter ter.
Namarkata to uta u bymhok un nangleh bymhok uba tngit to un nangtngit: uba hok to un nangleh hok, uba khuid to un nang khuid" Jingpynpaw 22:11.
Ka Sorkar India, dang shen ka la pynbna ïa ka Fair and Remunerative Price (FRP) kaba T 315/- ïa ka shi quintal u pai na ka bynta ka samoi shini 2023 – 24 ha kaba ka jingiohnong ka long palat 100% na ka jinglut jingsep bad ka bai bylla ki longiing (bai A2+FL).
Kin don ruh ki dukan kiban die ïa ki jingdie kiba bun jait kiban sa pynieng ha katei ka jaka kaba kynthup ïa ki dukan die jingbam, soh waiñ, dukan jaiñ, dukan die syntiew bad kiwei kiwei de.
Ki bor sorkar jong ka jylla Assam ha ka sngi U Blei ba la dep ki la pyntip ba ha ka jingleit khynra pyrshah ïa ki kam beaiñ kiba ïadei bad ki kam pynïap beaiñ ïa ki mrad khlaw ki la ïoh ban kem ïa 3 ngut ki runar ha ryngkat ki snieh bad shyieng khla na ka thaiñ Barpeta district, Assam.
Ia ka kynhun la ialam da u DP Singh uba dei u Chief  General Manager(CGM) ka BSNL  da kaba aiti ia ka pisa ba T.40 hajar sha u Rev N S Phawa uba dei  u Senior Admistrative Secretary jong ka KJP Assembly kum shi bynta ban ai jingiarap ia ki khunswet.
Tangba,ha ri jongngi te,ka biang beit.
Namarkata, haba iadei bad kane ka jingsngapjar bad ka jingpyntieng jong ka sorkar, ka seng hi kan ym kynran dien tieng ne smiej, hynrei ka seng kan iengskhem halor ka nongrim ban pynshah beit ia kane ka jingwan iuhkjat jong ka Rel hapoh ka Bri u Hynniewtrep kat bym pat ban thaw ia ki lad ki lynti kiba tikna khamtam kum ka Entry Exit point da ka sorkar jylla, u la bynrap.
Kumta ka tyllong khubor ka ïathuh ba ïa ki Regional Committee na ka bynta kine ki Block ka sorkar ka lah ban pynkhamti biang ha u Symbud Myntri Rangbah u bah Prestone Tynsong namar u dei tang ma u uba la rim bad la shemphang bha halor kane ka kam.
Hynrei la ong ba wat ka jingdon jong kiba jah ruh ka dang lah ban kiew shuh shuh ynda la ioh ia ka jingkheiñ kiba don baroh bad kito kiba la lait-im na katei ka jingjia.
Haba iadei bad katei ka jingjia, u Dasakhiatbha Lamare, u la ong ba kum u nongmihkhmat, u sngewkhia ban iohi ba kum kitei ki huri hura kin mih hapoh ki shnong ki thaw bad dei na kata ka daw kaba la pynlong ia u ban un hiar hi dalade sha katei ka Police Outpost na ka bynta ban pyniasuk hapdeng kitei ki arliang mamla, pynban haba iadei bad kata ka jingwan ia ki briew kiba nabar bad kiba kieng suloi, na ka liang utei u MLA, u la ong ba un sa shimkhia bad ban pyntip ruh sha ki bor ba kham halor.
Katba ka kong Fenela Lyngdoh Nonglait ka la pynpaw ba ka mat kaba kongsan  kaba  ma ka kan shim nyngkong eh ka long halor ka jingshah khang tieh dewiong kaba la ktah  shisha ia ka ioh ka kot jong  jaitbynriew kaba mynta bad kumjuh ban iarap na ka bynta ki longkmie ban plie ia ki ka lad ki lynti ba kin ieng ha la ki jong ki da kaba wanrah ia ka ioh ka kot.
Namar nga iohi ba ki briew mynta kim sheptieng ban leh ia kitei ki kam sniew kiba long ka pop ba ijli ha khmat U Blei.
Ka Shillong Lajong FC ka la mad biang ïa ka jingïakhaid ha ka sien balai jong ka lympung ïalehkai I-League ha jingïakhun pyrshah bad ka Sreenidi Deccan kaba na Hyderabad ha ka sngi Ba-ar ha SSA Stadium, Polo.
Shongshit ka BJP Meghalaya, na bynta U ModiHaba iakren bad U Dipayan Chakravorty, uba dei U General Secretery ka BJP jong ka Meghalaya, ula pynsngew ba ka BJP, ka sngew kmen shibun eh,halor ka jingjied ia U Narendra Modi, ha kaba U Dipayan, ula ong “U dei u nongialam uba rangbah, uba la synshar bha ia ka Gujarat bad uba dei ruh u riew shemphang ha ki kam pynroi bapher bapher".
Ha katei ka jingia-khih ki la don da ki hajar ngut ki nongtrei ka GHADC, kiba la rah bad khun bad kti bad ki la khang lynti ia U CEM u Denand T Sangma bad kumjuh ia u Dy.CEM bad baroh ki EM.Kitei kim shah ia ki EM ne u CEM ban rung hapoh ophis treikam jong ki bad ki la dawa ba ki dei ban siew shuwa ia ka tulop jong ki kaba sahteng haduh mynta.
Phewse, ki snem kiba bud ryngkhi ki dei pat ki snem ba ka Sorkar Jylla ka pynjynsur bad pynsynjor ia ka Ain bat Khyndew na ka bynta ban pynsuk ia ki heh saipan ne ki “company" na kiwei pat ki muluk ban wan seng ia ki kharkhana ha ki thain bapher jong ka Jylla.
Halor kane, ka Myntri kala kular ba ka Sorkar kan sa khmih ia kane ka jingtyrwa.
Lah ban kdew ba utei u rangbah u don ki kot ki sla (received) kiba u la pyni ba u la sei pisa na katei ka ATM ha ka por 9:15 baje mynstep ha ka 30 tarik u kyllalyngkot, u la pyni ruh ia ka kot ujor ba u la ujor sha ki pulit Mawlai.
Ka jingleh ki CRPF, ka ktah ym tang ka Shnong Mawlai, hynrei ia baroh ki Shnong kiba markhap kum ka Jaiaw, Mawprem bad kiwei ki Shnong kiba hap ban iaid lyngba na kitei ki jaka.
“Ngi ai por 10 sngi ia ka JHADC ba kan weng kam noh ia utei u bar jylla bad lada jia ba kim leh kumta ngin pynlong da ka jingiakhih kaba heh bha" ong biang utei u samla uba la iathuh ruh ba ka JHADC ka siew tulop T.40 hajar tyngka shibnai ia utei u AO ryngkat ka Allowance kaba T.10 hajar nalor kiwei pat ki allowance kum ka jingpynbha kali bad ka bai leit bai wan.
Haba batai shaphang ka Agri-Business Incubation Centre, u Dr.B.P.Singh, Head Division of Technology Assessment and Capacity Building (DTAC), ula ong ba u Myntri Rangbahduh ka ri, u kwah ba ki trai shnong kin mih shakhmat bad ba kin pynïaid ïew ïa ki mar ha kylleng ka pyrthei bad ka kam khaïï pateng ha ka rep ka riang ka don ïa ka bynta kaba khraw bha ban kyntiew ïa ka ïoh ka kot jong ki nongrep bad ïa ka ri baroh kawei.
Mano bym kwah ba ïohi ne ïohsngew ïa ki nongmihkhmat bastad bashemphang jong ngi? Ka Artikil 16 bad ki mat jong ka, ka ithuh tang ïa kita “ki nongshong shnong ba sahdien" kiba dei ki traibal.
“phi ki samla leit ban pynsngew thuh ban iawer biang ia ki ban wan biang sha ka seng", la ong u Dr Kharshiing.
Ki nongrwai ba rangbah, ki pynpaw ia ka jingsngew duh kaba khraw, halor ka jingkhlad jong kitei ki arngut.
Nalor ka Shnong Nongriat, ka Shnong Domkohmen ruh ka la shah ktah ha kane ka jinghap phria.
Peit їa u kyrwoh ba la pynmih da ka MPSC ha ka 9 tarik Nailur ban pynbeit їa ka jingpynbnalaitkam ba їadei bad 59 tylli ki post.
Hynrei ym tip ei ei pat, kaei kaba don ha ki paidbah ba lui lui.
Ka Zerifa Wahid haba kren ha Katei ka sngi ka la ai ka jingïaroh ïa kane ka company bad ka la ong ruh ba kane ka kali ka khampher ban ïa kiwei ki kali bala shna bad pynwan dur ïaka haka rukom kaba itynnad bad ka ïahap bha bad ka juk kaba mynta ba bun ki angnud ban ioh da kata ka Kali kaba ai jinghun haba ki shong ne pyndonkam ia ka ha ka leit ka wan.
Ia ka kynhun ka Meghalaya la ialam da ka coach ka kong Sankidaroi Sajem bad ka k manager ka kong Ribanylla Nongkseh.
Ka jingwanrah jingmyntoi shuh shuh lyngba ka jingpyndonkam ïa ki mar bam ban pynmih ïa kiwei kiwei ki mar ka dei kawei na ki kam ba kongsan kiba lah ban pynkylla ïa ki kam rep ha India bad kiba lah ban don ka bynta kaba khraw ha ka jingkyntiew arshah ïa ka kamai kajih jong ki nongrep jong ka ri.
“ Nga la bthah ïa ka sorkar jylla ba kan pyrshang ban pyndep ïa baroh ki skhim hapoh ka por ba la buh ym ban sahteng ne sahkut da ki snem “ ong u Tudu.
U suba nongthombor, u la ong ba um lah shah ban sngap ia u briew ba ialam bakla ia ki nongshong jong ka ri “Katkum ka dur video ba la ring da ki pulit.
Ha kane ka jingiakop thoh Slogan bad Drawing la wan ban ïa shim bynta da ki 6 tylli ki school kiba don hapoh ka thaiñ Narpuh, ka Umkiang Holy Cross Higher Secondary School, Narpuh Modern Secondary School Umkiang, Christian Sececondary School Lumshnong, Divine Word Secondary School Lumshnong, KJP Synod School Thangskai bad Chiehruphi Secondary School, ha katei ka jingiakop la jied saw ngut ki khynnah na kawei-kawei ka school ha kaba ar ngut ki la shim bynta ha ka jingiakop thoh slogan bad ar ngut pat ki la ia shim bynta ha ka jingiakop draw.
U Bah Marcus Marten kum u President u la pynpaw ba kum ka seng kala shim ïa katei ka sienjam ban don bynta lem bad ki longiing baduk ka thaiñ Nongpoh watla ka dei ka jingai kaba rit jong ka seng, hynrei ai ba katei ka jingai sngewbha kan wanrah ka jingkmen bad ka jingkyrmen ïakitei ki longiing kiba duk ba rangli.
Dei tad haduh ba ka kpoh jong ka Rida ka la pah kruk shi kruk ba ka sa kynmaw peit baje.
Nalor kane u la ther ruh ïa ka soskular ne ka Memorandum of Understanding (MoU) ba la ïasoi hapdeng u Myntri Rangbah ka Meghalaya u Conrad K Sangma bad Myntri Rangbah ka Assam u Himanta Biswa Sarma da kaba ong ba kane ka soskular ka dei kaba ktah jur ïa ki paid nongshong shnog ka jylla Meghalaya namar ka jingïasoi kyrkieh ka la wanrah ka jingduh nong kaba khraw ïa ka jylla namar bun ki jaka puta ki la leit sha ka Assam.
Lada slem phi la ap lano phin ioh shuti ne lait por ban pynkhuid bad pynbeit ryntih iaka iing ka sem bad iaki kamra baroh, tip ba kane kadei ka por kaba biang ba phin trei ne sumar iaka iing.
Hynrei hadien ba la ïoh ïa ka mang na ka bynta ka skhim JJM lyngba ka Phase-I, la ong ba kine ki ar tylli ki shnong ki ïoh pynban tang ka ‘retrofitting’ ïa ki pipe hapoh shnong ban pynpoi pipe ha baroh ki rympei ïing bad kane ka daw kaba wanrah jingeh ïa ki longïing hapoh ki shnong namar ki khlem ïoh ïa ka jingmang ne sanction ban shna pynheh naduh tlong-um haduh hapoh shnong.
𝕂𝕦𝕞𝕟𝕠 𝕙𝕒 𝕜𝕚 𝕥𝕚ï𝕖𝕨 𝕓𝕒 𝕝𝕒𝕙 𝕝𝕖𝕚𝕥 𝕓𝕪𝕞 𝕡𝕒𝕥 𝕕𝕠𝕟 𝕜𝕒  𝕥𝕠𝕥𝕒𝕝 𝕝𝕠𝕔𝕜𝕕𝕠𝕨𝕟 𝕣𝕦𝕙 𝕜𝕚𝕓𝕒 𝕚𝕙 𝕡𝕒𝕟𝕘 𝕔𝕠𝕧𝕚𝕕 𝕥𝕙𝕪𝕞𝕞𝕒𝕚 𝕜𝕚 𝕜𝕠𝕥 𝕤𝕙𝕒 𝕜𝕒 𝟠𝟘𝟘 𝕟𝕘𝕦𝕥 𝕤𝕙𝕒𝕟𝕖𝕟𝕘 𝕙𝕒𝕜𝕒 𝕤𝕙𝕚𝕤𝕟𝕘𝕚… ℍ𝕪𝕟𝕣𝕖𝕚 𝕞𝕪𝕟𝕥𝕒 𝕓𝕒 𝕕𝕠𝕟 𝕜𝕒 𝕥𝕠𝕥𝕒𝕝𝕝𝕪 𝕝𝕠𝕔𝕜𝕕𝕠𝕨𝕟 𝕣𝕦𝕙 𝕜𝕚 𝕟𝕒𝕟𝕘𝕜𝕚𝕖𝕨 𝕤𝕙𝕒 𝕜𝕒 𝟡𝟘𝟘 𝕤𝕙𝕒𝕟𝕖𝕟𝕘 𝕙𝕒 𝕜𝕒 𝕤𝕙𝕚𝕤𝕟𝕘𝕚… 𝕃𝕒𝕕𝕒 𝕜𝕒 𝕝𝕠𝕟𝕘 𝕜𝕦𝕞𝕟𝕖 𝕜𝕒 𝕞𝕦𝕥 𝕜𝕒𝕞 𝕕𝕠𝕟 𝕛𝕟𝕘 𝕞𝕪𝕟𝕥𝕠𝕚 𝕙𝕚 𝕓𝕒𝕟 𝕡𝕪𝕟𝕥𝕣𝕖𝕚 𝕜𝕒𝕞 𝕕𝕒 𝕜𝕒 𝕥𝕠𝕥𝕒𝕝 𝕝𝕠𝕔𝕜𝕕𝕠𝕨𝕟 𝕙𝕒𝕓𝕒 𝕜𝕚 𝕓𝕒 𝕡𝕒𝕟𝕘 𝕥𝕙𝕪𝕞𝕞𝕒𝕚 𝕜𝕚 𝕝𝕠𝕟𝕘 𝕜𝕦𝕞𝕛𝕦𝕙 𝕙𝕚 𝕞𝕒𝕟 𝕜𝕒 𝕤𝕙𝕚 𝕜𝕚 𝕜𝕚𝕖𝕨… 𝕄𝕪𝕟𝕥𝕠𝕚 𝕒𝕚𝕦 𝕓𝕒𝕟 𝕡𝕪𝕟𝕥𝕣𝕖𝕚 𝕚𝕒 𝕜𝕒 𝕥𝕠𝕥𝕒𝕝 𝕝𝕠𝕔𝕜𝕕𝕠𝕨𝕟 𝕙𝕒𝕓𝕒 𝕜𝕦𝕞𝕟𝕖….
Kat kum kyrwoh ba la pyllait da ki bor pahara ki la pyntip ba ïa utei u ehrang la ïoh ban kem hadien ba ki bor pulit jong ka jylla ha ryngkat ka jingïatreilang bad ki bor shipai ka Assam Rifles ki la leit ban pynlong ïa ka jingkhynra ha ka Sngi Saitjaiñ kaba la dep.
Kum ban shu pynkynmaw ba ka sorkar jylla hapoh ka jingialam u Dr.Mukul Sangma kum u Myntri rangbah u la pynbna ban siew 3 lakh ka bai lutsan sha kiba haiing hasem kitei ki lanot bad mar mar u la hukum ruh ia ka Magisterial enquiry, hynrei katei ka Enquiry jong u Magistrate SS Syiemlieh la kyntait namar ba ka kam biang satia bad hadien katta, la thung pat biang sa kawei pat ka jingtohkit kaba la sahteng haduh mynta.
Kiwei kiwei ki nongkitkam ki long ka Kong Martidoris Warjri (Finance Secretary), Kong Dady Warjri (treasurer), Bah Maktursing Warjri (Publicity Secretary), Bah Davidunderson Warjri (Asst Publicity Secretary) Bah Pailen Warjri bad Bah Wantar Warjri (adviser), ha ryngkat bad arphew ar ngut ki dkhot (Executive Committee).
Ha kane ka sngi, ban pynkhraw ïa katei ka sngi jingioh ïingmane ba thymmai la plie bad khap ribon da u Sohblei Balestine Marbaniang Nongsharai Rangbah katei ka shnat niam bad u Archbishop Victor Lyngdoh.
Ka shongsuk shongsaiñ, u la ong ki dei ki thong jong ka BJP ban kyntiew ïa ka Meghalaya bad ngi shahniah tang ha ka BJP ban wanrah ïa kane sha kane ka jylla.
Ki dang bun ki ba wan mih wan sngew lem…" La phai ktien ka men Kmie.
Shillong: U Director ka tnad ka koit ka khiah, u Dr Aman  War,  haba ia kren bad ki lad pathai khubor u la iathuh ba na ki 41 ngut briew, kiba la leit ban shim bynta ha ka jingiathoh shong kurim, ha ka 27 tarik u Jylliew 2020 ha Green wood Resort Khanapara,Guwahati, ki don 2 ngut ki long test positive ia ka jingpang Covid-19,u wei u dei na Pynthorumkhrah  bad uwei u dei na Lachumiere, Shillong.
Ha ka jingai jingtip ha Iingdorbar Thawaiñ ka Rajya Sabha, u Dr.Jitendra Singh u la ong ba ka NESAC ka la pynkhreh ïa ka Plan of Actions (PoA) bad ki tnat ba dei khmih jong phra tylli ki jylla.
Katba u Sordar ka Wahlang Khyndai kyntoit u bah S Khasain, u la kynnoh “Baroh kawei ka Wahlang Khyndai kyntoit ka iaid beit ka jingioh khaw hynrei ia ka shnong Musniang u khlem pynthymmai bad ngim tip kaei ka daw ba u BDO u pynslem".
U Dr Ricky AJ Syngkon ha kane ka shithi u la kdew ruh ïa ki katto katne ki bynta kiba ktah, ha kaba u la ong ba ka ophis jong ka CPS Meghalaya ka dei kaba la sdang bad bei da ka Sorkar Kmie ha u snem 2012 da ka jingthmu ban ïada ïa ka hok jong ki khynnah katkum ki kyndon jong ki aiñ kiba bun, kum ka Juvenile Justice (Care and Protection of Children) Act 2015, Protection of Children from Sexual Offence Act, 2012, Prohibition of Child Marriage Act, 2006, Immoral Traffic Prevention Act, 1986 bad kiwei kiwei, ha kaba ka jingnoh jingïarap pisa ka la long 90 na ka Sorkar Kmie bad 10 na ka Sorkar Jylla na ka bynta ki phra tylli ki jylla ka thaiñ shatei lam-mihngi.
Haba ai jingkren u Bah PT Sawkmie u la pynpaw ba ka jingleh politic jong ki katto katne kiba don ha bor ïa ki project hapoh ka thaiñ ka la pynduh nong shikatdei eh ïa ki paidbah nongshong shnong khamtam ha kaba ïa dei bad ki Project pynroi ban tap slep ha Mawlai Nongpdeng, Nonglum, Phudmuri bad ka surok ha Mawlai Umjaiur, kaba u briew ba don ha ka bor bad ki bym kwah ba u MLA un ïoh burom ki la pynsuki khnang ïa kine skhim pynroi, haduh ba da pynsangeh syndon kaba la pynduh nong jur ïa ki nongshong shnong kine ki saw shnong.
U dei ruh u riew ieit mariang uba la thoh bad ïaleh pyrshah ïaka jingpynjot ïa ka mariang ha ki thaiñ Nongkhlieh, Narpuh, Nongtalang, bad kiwei kiwei de ki jaka, ula ju ïashim bynta ruh ha kaba ai jingkren ha ki College kum ka St.Edmunds College, St.Mary’s College, Synod College, Lady Kean College Shillong, Tezpur University, Tezpur, Assam bad ula ju ai jingkren ruh ha ka Centre for Policy Research, New Delhi, kumjuh ruh ha ka Tere madre for Policy research, New Delhi kumjuh ruh ha ka Tere Madre ha Turin, Italy.
Ka seng ka la ïoh ruh ban thung ïa ki dieng bad sam tynrai dieng ha ki skul bapher bapher jong katei ka thaiñ.
U nongbat ia la pla tyngka ka seng u M K Stalin u la iathuh ba ka party ka la pynkup bor ha u President bad Secretary na ka bynta bana jied ia kanao ka seng ba kin ia teh lok thymmai.
Ka dang don tang 11 tnum iing, 9 tnum iing ki ba la kham bit kham biang katba 2 iing ki dang tlot ha ka ioh ka kot.
Hato kane ka long kaba dei?Em.
Ki la kynthah ruh ia ka jinglong jingman katei ka konstitwensi kaba la mihkhmat da ka seng UDP la 30 snem mynta bad ha kajuh ka por ki la kynthah ruh ia ka seng BJP kaba ki la kynnoh ba ka dei ka seng kaba la pynmih jingkulmar ha ka synshar khaddar bad ka imlang sahlang.
La iathuh ba ka la don ka jing ia shoh ia dat jong ki ar kynhun jait bynriew ha katei ka shnong, ha kaba ki la don katto katne ngut ki samla kiba la mynsaw bad ba la hap ban leit ialam ia ki sha Hospital.
Ngi kynmaw ba kumno ba lyngba ka jingdon jong u Joseph ha ka jinglong mraw bad haduh ba un da long u Nongsynshar uba la bsa ia ka jingkyrduh kaba don ha kito ki por bad khamtam bad ki hynmen jong u Joseph kiba wan ban wad kpu (jingbam) namar ka jongkyrduh.
“Phi la pyrshang bad ka Congress hynrei kam shym la lah ban pynurlong ïa kaei kaba phi angnud,phi la pyrshang bad ka NPP ruh ka long kumjuh, phi la pyrshang ban kyrshan ïa ka BJP ruh ka jop tang arngut ki MLA hynrei mynta ailad noh ïa ka UDP bad phin ym babe," ong u Bah Paul bad bynrap de, “Ha ka UDP ngi don ki nongïalam kiba stad, kiba trei shitom, kiba don ka jinglah bad kiba don ruh ka jingkit khlieh namarkata wat artatein shuh ban pynjop ïa ka UDP ha kane ka elekshon bad wan," u la ong.
U la pynpaw ruh ba kum u nongpeit ïa kane ka jaka sumar u shem jingeh shibun namar kane ka jingduna ha kiba bun ki liang.
Ha u Nongrep mynkulong, ka kyntien “Riang " ka mut -“pynrkhiang, tyngkai, ri bad sumar “.
Shuh shuh hangne nakaliang jong I Bah Banshai Marbaniang in hap ban pynkynmaw biang sa shisien sha I Managing Director, MCAB Ltd.
“Ngi kwah ban leh sani bha namar ngi kwah ban pyntikna ba shisien ba la pyndam kan ym don shuh kano kano ka jingwit.
U Bah George, u iathuh, ba ha ka 25tarik Nohprah 2021, ki don ki nongtrei jong ka tnat khlaw ka sorkar Bangladesh, kiba la pynjulor ia ka bri tympew jong ki Khasi, kiba shong ba sah ha Moulvi Bazar District.
Kane ka ksiar ba la kurup ka kynthup ïa 7 tylli ki biskit ksiar.
Nalor kata u la pyrto ruh ia ka jingtrei shitom jong ki dkhot ka tnat ka koit ka khiah ha kaba iadei bad ki lad aijingsumar, ka jingpynlong ia ki jingwad bniah bad ka jingpyntreikam ia ki prokram aijingiada ban iakhun pyrshah ia ka jingpang TB.Nalor kata u DC u la pynshlur ruh ia ki riew shimet, ki nongshong shnong bad ki kynhun kiba ia don bynta ban iatreilang khnang ban poi sha ka thong jong ka jingthmu.
Lada ki kur Nongsiej ki sang ban bam lumgsiej, ne ki kur Pathaw ki sang ban bam pathaw na ka daw ba la don ka jingïatang naduh ki longshwa manshwa mynnor, hynrei kim ju tuklar ïa kiwei pat ki kur ki ba lmun ne ym sang ban bam lungsiej ne bam pathaw ha la dustur lajong.
Halor kane ka UDP ka la ong ba katei ka jingkhot pynrung kam tnad MeCL ka dei ka jingpynkhein ia ka bhah thung kam ka sorkar Jylla bad kan pynduh kam ruh ia ki samla wadkam jong kane ka jylla bad katei ka jingleh katei ka tnad kan nang pynbun shuh shuh ia ka jingdon ki samla enjiniar kiba wad kam kiba la jan kut sa ka snem ba ka sorkar ka la buh.
Haba phai sha ka Under-15 Boys Singles u Debobrata Paul u la pynliem ïa u Sagnik Choud-hury, baroh ar na  Laban Sports Club Table Tennis Academy.
Ha ka jingjia kaba sngew shyrkhei, uwei u briew ula shah pyniap dusmon, katba uwei ula lait na ka tyrsim jong ka jingiap haka jingshah thombor haka kynhun runar tuh kwai kiba suba jur ba ki dei ki nong Bangladesh ha khappud India Bangladesh ha East Jaintia Hills District haka 6 tarik Kyllalyngkot.
Nalor kata kan don ruh ka jingpyniasoh halor ki lad jingsumar ha ki tnat ba la pyniaid da ka sorkar hapoh ka NHM bad medicine.
Kum ban shu pyntip hangne, ha u bnai baladep, ka Jylla Odisha ka la duh noh ïa uwei u shipai uba la tip kyrteng kum u Saroj Kumar Das uba la shah rong ha ka jingshet um ha Wah Teesta ha Lachen Valley na ka jingbthei ka Lhonak Lake ha North Sikkim ha u bnai baladep.
Lah ban kdew hangne ba na ka liang u Bah Process T Sawkmie, u la pynpaw sha ka party UDP ba u don ka jingthrang ban ïakhun ïa ka Election Lok Sabha, hynrei na ka liang ka party ka la jied ïa u Bah Robertjune Kharjahrin ban mih khmat ïa kane ka election na ka party.
U Sangma u la kyntait ruh ban jubab halor ka jingkylli ba ïa ka kyrteng jong u la bna ba un long u kyrtong na Tura.
U la kyntu ïa ki nongïalehkai ba kim dei ban mlien ha kiba sniew hynrei kum ki nongïalehkai kidei ban kiar na kiba kum kita bad ba kin pynmlien ban thiah dang kloi bad khie dang step ban kilan met khnang ba kin ïoh ka met ba koit ba khiah bad kaba khlaiñ.
Ia ka jingpynjari 144CrPc la sdang naduh u Risaw jong u snem  ba la dep hadien ba ka la mih ka huri hura hapoh ka shnong.
Haba iakren bad u nongthoh khubor u George ula ong ba ia kane ka bynta thymmai yn ai kyrteng noh da ‘Ocean’s Four teen’.
Une u ophisar, u dei ruh u ba tbit bad u ba la don ruh ka sap ha ka ban pynher ia kum kine ki tiar suin.
Shillong, Jymmang, 14: Haduh 126 ngut ki samla pule ki la iashim bynta ban thoh ia ka eksamin ba la pynlong da ka Khasi Students Union (KSU) na ka bynta ban ai jingkyrshan pule (Scholarship) ia ki khynnah kiba don ka jingthmu ban pule ia ka UPSC-CSE.Na ki 160 ngut kiba la thep kyrteng, 126 ngut ki samla pule ki la iashim bynta ha kane ka eksamin ba la pynlong ha skulbah NEHU ha ka sngi Saitjaiñ kaba la sdang naduh ka por 1:00 baje haduh ka por 3:00 baje nohphai sngi.
