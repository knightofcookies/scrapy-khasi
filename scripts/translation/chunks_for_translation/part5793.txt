Ki dang don bun ki nongtrei ba shit rhem bha jong ka Party Congress kiba la don ka jingthmu ban mih noh na ka party Congress namar ba kim hun staia ia u Bah RB Shdap uba dei u kyrtong na ka seng Congress ban iakhun ha kane ka election MDC.“Ia mynta ngin ia lum lang shwa ia baroh ki dkhot bad kumjuh ruh ia ki paralok kiba ia trei lang ha ka seng congress ban ia pyrkhat ban mih noh shi syndon bad ruh ban leit ai noh ia ka jingkyrshan ia u Bah James Sylliang" la ong u Bah Hoping Stone Marsing uba dei u President jong ka Nongsangu jong ka Primary Unit.
Ha kajuh ka por, ka Dr.A Laloo haba jubab halor ka jingkren jong u Symbud Myntri Rangbah ka la kular ban peit ba kin pyntikna ba ki doktor kin shimkhia ïa ka kam na ka bynta ka jingmyntoi lang jong u paidbah.
Shillong: Mar ia phah shithi phet seng, U Bah John F Kharshiing, mynta ka sngi, la pdiang noh mar mar da ka Meghalaya Pradesh Congress Committee (I).
Ki khynnah skul na ki shnong bapher bapher ha West Jaintia Hills District kila ïasnohktilang bad ka pyrthei shityllup kumjuh bad ka ri ban rakhe iaka World Literacy Day (WLC) lane ka sngi kyrpang jong ka sngi nang thoh nang tar haka sngi Balang.
Hooid ngim khmih lynti ba tang kane ka Kotkhubor ka lah ban leh ia kane ka kam bah kam san hynrei da ka jingiatreilang jong kiwei ki kotkhubor bad jong ki paidbah lah ban kham khuid kine ki wah.
Hadien ba ka kynhun ka la mad ïa ka nam ïakhaid ha ka jingïakhun ba ladep pyrshah ïa ka Neroca FC, ka Lajong mynta kan hap ban aireng pyrshah ïa ka kynhun ba khlaiñbor, ka Sreenidi Deccan FC, ka kynhun kaba la jop 2 sien lynter, da kaba pynliem ïa ka Neroca FC da 4 ha ka jingïakhun kaba nyngkong bad ïa ka Inter Kashi da 4-1 ha ka prokram ïakhun kaba ar.
Na ka por sha ka por, ki la ju pynsngew bad appeal ia ngi ki paidbah ba ngi dei ban sumar bad phikir bha ialade namar da kaba ngi sumar ngi lah ban lait na ka jingbit une u jingpang.
Shillong, 28 Naitung:Kum kiba la buddien ia ka MHIS Phase -1 bad Phase -II, bad mynta ka Phase -III, ka Dorbar Ki Khlieh Nongsynshar Ka Ri Hynniewtrep, ka kyntu jur ia ki Dorbar Shnong, Dorbar Raid, ki Dorbar Kur, bad ki paidbah ba kin shim khia ban pynrung ia ka kyrteng da kaba siew tyngka 50, lane ban pynthymmai ia ka kyrteng hapoh ka Scheme MHIS-III (Meghalaya Health Insurance Scheme) kaba dei ka Card jingiada na ka bynta baroh ki long iing na ka bynta shi snem, ha kaba iadei bad ka koit ka khiah, kane ka scheme ka long ka jingkyrkhu bad ka lad jingiada ia baroh namar ka long “universal" baroh ki paidbah ki lah ban ioh ia katei ka jingiada kaba haduh tyngka 2,80,000 bad ia ki riew tymmen ka long sa tyngka 30,000 na ka bynta ki longiing.
Ha ka jingialehkai, kumta ka France, ka la jop da 4-2.
“Nga kwah ban tip kiei ki lynti ba ka sorkar ka la leh ban iada ia ka jingshah pyntrei jong ki khynnah", la ong u James haba wanrah ia ka Cut Motion mynta ka sngi Nyngkong hapoh ka iing dorbar.
Ki la shu kut tang ha ki jingïakren bad jingbyrngem.
Jowai, Naiwieng 19: Ka Food Corporation of India (FCI), FSD Jowai kaba don ha Khliehtyrshi, West Jaiñtia Hills District mynta ka sngi kala ïoh ban pynlong ïa ka Showcase ne ka jingpyni ïa ki rukom pynïaid ïa ka kam ka jam bad ki jaka buh ïa ki mar ki mata jong kane ka jaka ki jingthoh ne ki saiñ ban pynithuh ïa ki jaka bapher bapher hapoh kane ka jaka.
Nalor ki jingïakob mareh bapher bapher, kiwei pat ki jingïalehkai ki kynthup ïa ka jingkawang sum (Javelin), Shot Put, Discus Throw, High Jump, Long Jump bad kiwei kiwei.
Ïa kane ka Shad Sukra jong ki khun ka Seiñ Raij Mukhla la ju leh manla u snem ha chwa ban hiar rep hiar riang sha ki hali ki pynthor bad ban bet ïa u khaw u kba, kane ka long ruh shi bynta ban ainguh ïa ka mei mariang kaba long ka nongpyndap pynbiang ïa u khun bynriew bad ha ka juh ka por ka long ruh kum ka lad ban pynneh pynsah ïa ka Dustur ka Riti jong ki Pnar.
Hynnin ka sngi saw ngut ki MDC ka UDP kynthup u Bah Teinwel Dkhar, u Bah Donkupar Sumer, u Bah Equator Nongrang, bad u Bah Albinus Lyngdoh ki la ialeh pyrshah ia ka party da kaba leit kyrshan ia ka Executive Committee ka PDF ba ialam da u Bah Pynshngain N Syiem, watla ka CEC ka la dep rai ban weng noh bad bthah ia ki ban kohnguh ia ka party.
Wat hadien ba ka kynhun ka la kyrmen ban khur pura ïa ki lai point hynrei pynban ka la bteng ban pynkhih sa lai tylli ki kol kiba la wan lyngba u Fairming Suting ha ka 73 bad 86 minit nangta na u Kevin Rymbai ha ka 75 minit.
Kata ka mut ba ka jingbunbriew ka ia ryngkat (balance) bad ka area ka khyndew bad ka spah ba don ha ka, ryngkat bad ki lad ki lynti ban kamai katkum ka jaka (location) ba kata ka ri ka don hapdeng kiwei pat ki jaidbynriew.
Kane ka ain ka batai kumne,It shall be lawful for the (state government) to prescribe, and from time to time to alter by notofication in an (official Gazzette) a line to be called “ The Inner Line" in each or any of the aboved named districts.
Shillong, Jylliew 21 : Kum shi bynta ban pynshlur bad ban ai mynsiem ïa ki samla pule, ka Mawsynram Constituency Welfare Organization (MCWO) kan sa pynlong ka jingpynkup burom ïa ki samla pule jong ka thaiñ Mawsynram kiba la pass bha ha ki eksamin SSLC, HSSLC ba pynìaid da ka MBoSE mynta u 2022 haduh ki Degree.
Ka District Magistrate ka East Khasi Hills District, ka Kong Rosetta Mary Kurbah ka la pynmih ia ka hukum kaba khang pyrshah ia ki kali kiba kit palat ia ka jingkhia kaba 15 Metric Ton kiba mih na Shillong ban iaid lyngba ka jingkieng Damsite (Umiam) Ka jingpynmih ia kane ka jingmana hapoh ki kyndon section 144 CrPCkalong katkum ka hukum ba la pynmih da ka sorkar lyngba ka Tnat Bording katkum ka Order no.
Mynba dang riew ki ñiangkynjah,Shuwa u ‘iar nyngkong;Pyrthei lyngngai ka dang ïohthiah,Hapdeng ki jingphohsniew.
Ki nongthoh komentari ki kren shai ba ka jingim bymjukut ka dei ka jong u briew bad ka sdang naduh kane ka sla pyrthei.
Ki SF-10 battalion la thaw khnang ban ïakhun pyrshah ïa ki seng lehnoh bad na ka bynta kiwei pat ki bynta.
Nongstoiñ, Nailar, 10: U Myntri Rangbah ka Jylla Conrad Kongkal Sangma ha ka sngi balang, u la buh mawnongrim ban tei ïa ka Integrated Development Complex ha Nongstoiñ, West Khasi Hills.
U District Magistrate ka Uttarkashi, u Abhishek Ruhela, u la ong ba ka jingtrei ban ïoh pyllait ïa kitei ki nongbylla ka dang ïaid kynthup ïa ka jingpynkhuid ïa ka twa.
Katba na ka tnad ka Koit ka Khiah I Kong E.Tariang Pajat, I la ai jingkren bad batai halor ki lad ban ïada ïa ka jingkhlad jong ki longkmie ha ka por ba kha khunlung.
Katba u coach ka Indian Arrows u Floyd Pinto u la ong ba ki la oeit bha ia ka jingialehkai ka Lajong ha kine ki ar tylli ki jingialehkai bad ki dei kiba shankhmat bha ka rukom ialehkai jongki.
U Tharoor, u dawa ruh ia ka sorkar India, ba kan pyn jynsur ia ki kyndon jong ka GST, ha kaba iadei bad tiar kiba pyndonkam ha iing ha sem.
Kawei pat ka khubor ka iathuh ba ha ka 23 tarik u rymphang , u Manager jong ka Bharti u la ujor ba ka la don ka jingshah tuh beteri na ki Tower Mobile jong katei ka kompeni bad ki la jah bunbah ki beteri bad la tuh ia kitei ki beteri na u Tower uba don ha ka shnong Wahlyngkhat.
Halor ka jingong u Dr Mukul ban phah tohkit halor ka jingkynnoh ba ka Seng ka don jingiadei bad ka HNLC, u Bah Marngar u la ong ba u Dr Mukul u dei ban pynshai paidbah namar kumba la pynpaw ha lad pathai khubor ka HNLC ka la thad ba u Dr Mukul u la pan jingkyrshan na ka, ban iarap ia ka elekshon.
Kan pynlong ruh ia ka jingai jinghikai ia ki nongthoh khubor ban pyntbit shuh shuh ha kane ka kam.
La buh kyndon ruh ba ka por pyndonkam ia ki tynghung, ka dei naduh ka por 6baje mynstep, haduh ka por 10baje mynmiet bad la maham ruh ban kit pisa palat ia ka T.50hajar ha ki jaka jong ka West Jaintia Hills District bad katei ka hukum kan treikam haduh ka 5tarik Lber 2018.
Hynrei dei hadien ba u Myntri ka tnad Pule Puthi ka jylla ula ong ba yn pyllait noh ïaka tulop SSA hapoh ka ïing dorbar mang tyngka ka jylla haka 14 tarik une u bnai, ka AMSSASTA kala weng ïaka rai pynlong jingiakhih, la iathuh u D. S. Lamare general secretary AMSSASTA haka Sngi U Blei.
Shillong:Ha ka kyrwoh kaba la phah mynhynnin ka miet sha ki lad pathai khubor na ka liang jong ki pulit kila kynnoh ba ka jingkem ïa u samla Osternic Marbaniang 34 snem ka rta ka dei halor ka ejahar kaba la ai ha Shella Police Station bad la kynnoh ba u don kti ha ka jingpynïap ïa u Ishan Sing bad u Sobir Dutta ha Ichamati.
Ka jingrah pateng ïa ka sharak kan long sa sha Guwahati, hadien sha Arunachal Pradesh hashuwa ban leit sha Orissa bad kan poi khatduh sha Mahabalipuram.
Kane ka Bill ka kren shai ba baroh dei ban ai beit ïa ki jait ba pura, ym shiteng, ong ka advisory committee.
“Nga don sha Namdong ha katei ka sngi, nga lah ban wanrah bun ki sakhi halor kane, hynrei nga kyndit pat ban ioh ia kum kane ka shithi", la ong u samla Ricky-o Shylla“Nga dei u nongtrei sorkar bad ngam shym la don ha katei ka rally, kitei ki rangbah nongialam shnong ki la shu pharep ruma pat ia nga", la ong u H Lamare.
Stàte General SecretaryBJYM (BJP Youth Wing)MeghalayaPresidentBJYM (BJP Youth Wing)MeghalayaKrison LangstangState B.J.Y.M.PresidentB.J.P.Youth WingMeghalaya.
Kino kino kiba pynkheiñ ïa kane ka hukum kin shah pynshitom katkum ka section ba 188 jong ka Indian Penal Code, 1860 bynrap shuh shuh ka hukum u District Magistrate.
Ar ngut ki nong Pakistan, ïa kiba la shah suba ba ki dei kiba la donkti ha ka kam khaïi drok, ki la shah siat ïap ha ki shipai ka tnat Border Security Force (BSF) ha ki bynta jong ka India-Pakistan International Border kaba don ha Rajasthan, la ïathuh ka tyllong khubor hynnin ka sngi.
U nongïalam ka ECC u bah Reading War u la ong, “Hadien ba ngi la ïoh ïa ka jingujor na ki nongshongshnong jong ka shnong Lelad, kiba la kyrpad ïa ngi ban peit lem halor ki jingeh jong ki nongshongshnong, ngi la leit sha shnong Lelad bad ynda ngi la poi ngi la kyndit ban ïohi ba ka la don shibun ka jingpynjot ïa ka mariang bad ka jingpynmih ïa ka tdem bad ka tdem na ka karkhana coke ka la beh sha ki shnong ki thaw.
U la ong ba hadien ka khang dam ha u snem 2020 ki nongtrei ki la sangeh noh haduh mynta bad ym shim la ïohi dak ei ei shuh ba ki Contractor kin sdang biang ïa ka kam.
Ngam kwah ban ïatai hangne ïa kane ka jinglong kaba don hapdeng u paidbah bad ngim lah ruh ban shu pynrem ïa u paidbah halor kane.
Haba iadei bad ka ILP, na ka liang jong u Chandrashekhar u la ong ba lada ka parti BJP hi kan wan ha ka bor kin leh eiei haba iadei bad ka mat jong ka ILP, namar kiba bun hi ki jingeh khamtam lei ha ki thaiñ shatei lammihngi jong ka india kaba la tip bha kum ka jaka jong ki kynrum kynram, la ka dei ha ki kynhun kieng atiar ne kiwei kiwei, hynrei ha ka jingialam jong ka BJP bad u Modi, ki jylla jong ka thaiñ shatei lammihngi ki la hiar bha haba iadei bad ki kam kaikhlaw, la ong u myntri.
Shillong, 4 Risaw:Ka Mawkhar Christian Higer Secondary School , Shillong mynta ka sngi ka la rakhe ia ka jingdap 125 snem ka skul ne ka ‘Quasqui Centennial Jubilee’.
Naka liang ki khynnah skul ha katei ka sngi kila shim bynta ruh haki jingïakop bapher bapher ba kynthup ïa Poster Competition, Extempore Speech bad kiwei kiwei ryngkat ki drama lyngkot bala pyni da ki dkhot jong ka RAWA Umsning halor ka jingma u drok ba ki khun samla kim dei ban ngop bad ngat haka shang khawiah u drok.
La pyniaid ia ka jingialang da u Working President ka Khliehriat Block Congress Committee U Ma Thynda Sana.
Bah Monarch ShabongMar ia tip shaphang ka jingkhlad jong U PA Sangma, nga plie mar mar ia ki television channel, hynrei man kaba nga peit, ha ka por 11baje mynstep, ngam lap satia kaba ai ia ka khubor kaba shai, shaphang jong U Sangma, wat la ki shu thoh lyngkot ha kjat, shaphang ka jingkhlad jong utei u nongialam.
Haka 9 tarik une u bnai haka jingïalang kaba la khot da u ma S.K.Lato la ïakren ban sdang kum kane ka juh ka campaign ha Jowai ruh kum ka dak jong ka jingpyndonburom ïa ka jingdap 75 snem ka kot khubor The Shillong Times.
Kane ka dei kawei ka nuksa kaba rit bha ba ki paidbah ki dei ban kyndit bynriew bad ki hap ban kylla thiah kylla dem noh nangne shakhmat ban ym hun tang ban shu dih ïa ki um bilor ba la pynmih da ki Kompani namar kine ki Um bilor ki don ïa ki jingkhleh dawai ban pynneh ïa ka jingkhuid jong ka um tang hapoh katto katne taïew.
Ka synjuk ka sngewnguh ruh ia ka Marwari Community kaba la sam marbam sha ki hajar tylli ki longing u duk u suk bad ia ka jingleit iarap mon sngewbha jong ki (voluntarily) ban sait dawai (disinfectant) sha ki shnong ki thaw.
Ia kane ka Shillong Medical College yn shna ha Mawprem ba don ha TB Hospital kaban rah noh sha Mawdiangdiang.
Mynta ka sngi 10 ngut ki briew kiba sah ha ki jaka rep ka ba don ha  Sahbesain West Jaintia Hills, ki la sahkut ha kane ka jaka hadien ba ka um kaba heh ka la kiew kynsan bad kerkut sawdong ha kane ka jaka.
Shillong:U Lat ka jylla, ha ka jing pynmih hukum myn hynnin ka sngi, u iathuh ba ki don ki myntri sorkar, ki heh sorkar bad kiwei de ki nongtrei jong ka sorkar Jylla, kiba hap ban wan rung sha ka jylla, da kaba kin hap ban leh test ialade bad katei ka pynthut ia ka leit ka wan bad ka jing donkam jong ka Jylla.
Ki khubor ki ïathuh ba ki nongkyrshan jong u Bah Kansing kin nym mih da lei-lei na ka NPP kumba ki la dep pynkhlaiñ ïa ka seng ha kane ka ilekshon MLA ba la dep kat haduh ba ki la ïoh 7000 eiei ka ‘vote’ namar ki kwah ban pynkhlaiñ ïa ka ilekshon MDC.Na ka liang u Bah Prestone Tynsong ruh u la pynpaw ba um kwah ban buh sharud ïa u Bah Kansing Lynshiang lem bad ka kynhun jong u lada jia ba rung noh u Bah Banteidor Lyngdoh uba dei u MLA ka PDF, hynrei kin ïatreilang ban wanrah ïa ka jingjop ha kane ka ilekshon ban sa wan.
U Deputy Commissioner jong ka South West Khasi Hills District u Bah T.Lyngwa, IAS, hadien ka jingïakynduh bad ki nongdie doh jong ka dong ka thaiñ Mawkyrwat lem bad ki doktor na ka tnat ri jingri (Veterinary), u la pynshai ba ka jingpang at ki masi kaba tip kum ka (LSD) ka la ktah haduh 63 tylli ki shnong jong ka distrik baroh kawei.
Utei u nongïalam ka Synjuk u la ong ruh ba hadien ba ka Athena Company ka la shimti la pyndep ïa ka Detail Project Report, la ïasoi ruh ïa ka soskular bad baroh ki trai khyndew bad ki paitbah jong ki shnong kiba shah kynthup ha ka area jong katei ka projek kata naduh Nongummer, Mawjai, New Mawjai, Nongriniang, Sangriang, Mawhiangruda, Mawpon, Mynraw bad kiwei kiwei ki shnong kiba hap ha katei ka thaiñ.
Ka jingktah ba mih na ki social media halor ka koit ka khiah ka bor jabieng ka dei kaba la batai da ka kyrdan jong ka jingim ha ka jaka jong ka jingpyndonkam ï aka tekhnoloji.
Haba plie ïa katei ka jingïalehkai, ka Deputy Commissioner jong ka South West Garo Hills District, kaba long ruh ka Kongsan, ka Mary Lisa K.Marak ka la ong ba ka jingïashim bynta ha kane ka jingïalehkai kan ïarap ïa ki ban sei ïa ki sap ki phong.
Ha ryngkat kane, yn pynkhlain ruh ia ki jingdon jingem kiba iadei bad ki tiar ialeh katkum ka juk mynta, ka jingpyniasoh, ka jingpeitngor bad ka jingai jinghikai.
U la kyntu ruh ha kajuh ka por ban peit shakhmat ym tang ban ïoh nong hynrei ban don ka mynsiem ban ïarap ban kyntiew lem ïa kiwei ha baroh ki liang.
La sakhi ïa ka jingrisa jong ki paidbah nong-kyrshan ka Japan namar ka jingpynkyndit jong ki rangïalehkai ka ban pynliem noh ïa kane ka ri kaba khlaiñ.
Ani,wow ka jingsngew lyngngoh! Ban lah pynneh beit thik 5 seem ia ka EC ka KHADC te imat la idonkam ban nym shah iaid Kali shuh wat ha Motphran ruh ,hynrei ban ai laitluid noh ia kito ki rang poiei bha briew ban ia die madan sahuh noh katba mon.
Ka BJP kan pyntikna ïa kane hadien ba ka la thaw ïa ka sorkar hadien ba la dep ka elekshon MLA," ong u President ka BJP, Bah Ernest Mawrie ha ka kyrwoh.
Ha ka taiew ba nyngkong jong u Nohprah kiei kiei baroh ki la shai lut bad ka jingïakren ïa pynbeit bad ki MLA ruh ka dang ïaid shakhmat.
La thoh shakhmat shaphang kane kiei kiei.
“Hynrei ha kane ka jingthmu ban kem ia u bah Thangkhiew ka la jia noh sha ka jingjia ba sngewsih  namar ki jinglong jingman ki bym lah ban kiar“ u myntri rangbah u la iathuh ruh ba na ka liang u Superintentdent of Police u la dep ban ai ka kaiphod, kat kum ka jingdonkam jong ka National Human Right Commission hapoh 48 kynta  hadien ka jingai ia ka kaiphot kan sa don ka jingtohkit da ka Magisterial Enquiry ka ba dang iaid mynta bad halor kane na ka liang jong ka National Human Right Commission kan sa pynlong ia ka jingtohkit jong ka.
Nongpoh: U Bah Mayrald Born Syiem, MLA ka Nongpoh, u la phah da ka jingthoh sha ka Kong RM Kurbah, Deputy Commissioner ka Ri-Bhoi District, kata na ka bynta ban kyntu ia ka ba ka dei ban pynjur ia ki jingpahara bad peit pyrman ha kito ki shnong kiba don ha khappud ka Meghalaya bad Assam.
Namarkata, na ka liang ka seng ka kyntu ia ka tnat MeECL, ba ka dei ban shimkhia bad ban pynbiang bording ha ki shnong kiba don ha katei ka thain bad khamtam, khnang ba ki paidbah kin ym mad jingeh shuh bad khamtam eh ha kaba kum kane ka por, ba ki khynnah skul ki dang don hapdeng ka eksamin kutsnem.
Hangne ngi sngewthuh shai ia ka ka dor jong ka jinglong nyngkong bad ka jinglong kyrpang ha kiei kiei baroh.
Jowai, K’Lyngkot 04 : Hadien ka jingkynduh jingeh jong ki paidbah nongshim dawai na ka CHC Namdong West Jaiñtia Hills, na ka liang ka Khasi Student Union (KSU) Namdong Area Unit mar mar kala leit ban tuklar ïa kane bad la lap ba ka doktor kaba dei peit ïa katei ka jaka sumar kam don satia ha katei ka CHC la shi bnai mynta na ka jingshim shuti.
Kine ki kynhun seng ki la dawa ïa u Deputy Commissioner ba u dei b an shimkhia mardor halor kane ka jingjia da kaba ujor mar mar sha ki bor ka aiñ jong ka Jylla Assam bad ban pynshitom ïa ki Pulit kiba donkti bad shoh dusmon ïa kine ki briew.
Hato ïano yn kynnoh ïa kane, namar kam dei eh ka jingisynei ïa kiba duk kiba toi hynrei kawei na ka daw hi ka dei ka jingkangar pisa jong ki bor kiba dei peit ïa ka jingïaid beit ïaid ryntih jong ka Iew.
Da kane ka Jutang ka “kynhun u Moses" ka phohsniew, ka mutdur bad shlur ban saindur ia ka imlang sahlang bathymmai.
“La ïoh ujor ruh na ka seng ki briew kiba don jingduna ha ki dkhkotmet kiba pynpaw ba ma ki ruh ki don ka hok bad ban ïaid khlem da shah pynwit ha ki lynti ïaid kjat," ong ka Hukum.
Dei ha ka janmiet sngi Palei ha ka por 11 baje eiei mynmiet ba ka shnong bad kiba haing bad ka seng 19-Shillong South Women Association,ki la kthong ia u naduh Mawlai bad ioh bat syndon haduh Rhino.
U khlur nongkawang sum jong ka ri, u Neeraj Chopra u la khmih lynti ban ïai bat kum u rangïalehkai uba khlem shah rem ha ka Diamond League ha kaba un ïashim bynta ha ka sngi Palei ha Zurich.
Ka khun khatduh ba dang shu khlad shen, ka la iehnoh khunswet ïa lai ngut ki khun, ka Aidalin Warjri bad la ki ar ngut ki para shyrang ba dang rit.
Ha kane ka sngi la ia don lang ruh da ki kyrtong jong ka parti ki ban iakhun ia ka elekshon ban wan na ki hynriew tylli ki konstitwensi kiba don ha nongbah Shillong, ba kynthup ia u bah Rocky Hek na Pynthorumkhrah constituency, u bah Teibor Pathaw, na Mawlai Constituency, Mazel Ampareen Lyngdoh na East Shillong Constituency, bah Ransom Sutnga na North Shillong constituency, bah Mohendro Rapsang na West Shillong constituency bad ka Dr Jasmine Lyngdoh na Nongthymmai constituency.
Haba kren sha ki lad pathai khubor ha ka Lah Sngi U Blei jong ka 26 tarik u Rymphang 2024, ki nongïalam ba hakhmat jong ka ‘Red Fest’ ki la ïathuh ba ha kane ka tamasa yn sa don kumba 2,500 ngut ki nongïashim bynta kiba kynthup ruh ïa ki heh ophisar jong ki tnad treikam bapher-bapher ka sorkar jylla.
Ki marjan bad ki pulit kiba iohi ia ka ding ki la lah ban tem shuwa ba kan pur.
Hadien ka Byrnihat, kiwei pat kiba bud ki dei ka Hanumangarh (297), Greater Noida (278), Faridabad (270), Manesar (251), Bahadurgarh (247), Delhi (243), Meerut (240), Ballabgarh (234) bad kiwei kiwei.
Kane ka Society, kaba la seng ha u snem 2017, ka la lah ban pynieng ia ka karkhana sain sohtrun lyngba ka jingiarap na ka sorkar bad la pyn iaid iew ia kine ki sohtrun da ka jing iatreilang bad ka kom peni na Bangalore, ka IQF, Bangalore.
Haba banjur ïa ki jingdonkam jong ki C&RD block na ka bynta ki jingtreikam Sorkar, u Myntri Rangbah u la ong, “Ki ophis Block ki long ki ophis kiba donkam tam sha ki thaiñ nongkyndong.
Kaba kut ki rta, kam mut ia ka rta briew jong no jong no.
Haba kren ha ka jingialang, U Conrad, ula pynsngew ba ki nongri jingri, ki dei ban shim ia katei ka lad, na ka bynta ki rukom ai jinghikai kiba la pynkhreh da katei ka jaka ai jinghikai.
Jowai, 12 Naiwieng:Na ka bynta ban kyntiew ia ka ioh ka kot ki nongrep ha ka jylla, ka Indian Council Agriculture Research (ICAR) ka la pynlong ia ka Training kaba lai sngi ia ki nongrep halor kumno ban rep ia u Khasi Mandarin lane u Sohniamtra uba rep ha ri lum Khasi Jaintia.
U la ong ruh ba ka jingpynjot pathar ïa ka mariang da kaba khlong dusmon ïa ka khyndew, pom pathar ïa ki dieng ki siej, pynduh ïa ki khlaw ki btap ka dei ka daw ba kongsan ba ka jingshit jong ka pyrthei ka nang kiew man la u snem.
Kumta ka Kolshor ka long ka ba iar kaba lah ban wan rah ruh ia ka jingiadei hapdeng ka jing snewg iapher ha kino kino ki rukom.
Ia katei ka jingthoh, u Singh u la pynmih ha ka Tweeter kaba u la ong  “Paralok, aiu phi khmih lynti na ki Presstitutes"  kaba u la ong mynhynnin ka miet bad bynrap ba kham mynshuwa ki khubor TV ki nang mut ba ka dei ka kyntien kaba la buh da u O ha jaka u E lane kaba long prosstitute ha ka jaka presstitute lane kaba mut ki riew lyngkar.
Uwei lei, uba kyrteng u Khrishna Chandra Pal, uba la wan sha ri Khasi ha kaba sdang u snem 1800 bad ym tang ba u dei u Kristan uba la pynbaptis ia ki katto-katne ki Khasi ha kitei ki por, hynrei uba la pynkylla ruh sha ka Khasi ia ka Kot Bah, wat la ym pat don dak Khasi ha kitei ki por, kumta la pyndonkam da ki dak Bengali.
Hynrei na ka liang ka tnad ka Koit ka Khiah ka la ai daw ba ia ka tulop jong u nongleh X-ray ruh la siew ia ka bai kamai ka X-ray bad ka komiti ka la kyntait ban pdiang ia kane ka jubab said ksan ka tnad ka Koit ka Khiah.
Ha ka 3 tarik, Kyllalyngkot, ka HNLC ka la pynbna ïa ka rai ban weng noh na ka miej jingïakren ïasuk kum ka jingpyrshah halor ka jingkynnoh ba ka Sorkar kam shym la shimkhia ban mynjur ïa ki san tylli ki mat jingdawa ba kynthup ruh ïa ka jingmap ei ïa ki dkhot bad ïa ki nongïalam jong ka Seng.
Ka por ka la dier bad ngin ym lah shuh ban phai dien trai, hynrei ka jingshisha ka dei ban paw bad kata ka long ba ngin tip ia la ka thymmei namar kumba ka long mynta ka tynrai u Khasi ka long kaba la khleh milai jaktung kat haduh ba baroh la ia kam trai lut ia ka.
Ka Israel, ka la pynsakhi, ba ki ehrang Hamas, ki pyndonkam ia ka Al-Shifa hospital, kum ka jaka treikam kaba kongsan jongki bad la iathuh, ba ka dei ha katei ka jaka, ba ki la siat iap, ia  uwei u shipai, uba ki la ioh kem bad mynta, ki don arngut na kiba shah rahbor, kiba la set ha katei ka hospital.
Ha jingshisha Ma U ban pynkhlain iaka Riti dusturLada u ma Pala u sngewthuh tang katne te, la biang eh ba un Phai dien Sha ka IOA and AA jong ki syiem Khasi bad ka Indian Dominion ne wat naduh ki Atchison Treaty bad ki nong Synshar dohlieh khnang ba un kham peiphang khyndiat ia ka lyngkor lajong bad un tip ruh iano u leit mih khmat.
U bah Banteidor ula kam ba ka PDF, ka don ka ktem ba khlain bha ha ka Shella konstitwensi bad lada kam ialeh kan long ka jingeh ia ki paidbah nongkyrshan shaei kin leit.
Kumba ka long mynta ka pyrthei ka ialeh pyrshah ia une u khniang jingpang tang da kaba bud ia ki jingbthah jong ka W.H.O bad ka sorkar lyngba ka health department, kum kaba shong ha ïing (quarantine), kaba bud ia ka social distancing bad kiwei de ki lad jingiada.
Haba pynphai nia ia ka jingkren bad jingkynnoh jong kiwei ba ki seng riewlum kim lah ban leh eiei ha Parliament, u bah Robertjune u la ong, “Ka don ka jingngeit ha ki paidbah ba ym lah shuh ban synshar da ki seng riewlum hynrei ki seng riewlum kim kut tang ha Khanapara, ngi la poi shaduh Delhi.
