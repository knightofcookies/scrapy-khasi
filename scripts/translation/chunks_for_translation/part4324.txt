Shillong: Ka Karbi Student Assiociation ha ka 4 tarik mynta u bnai, ka la pynlong ia ka jingialang ha ka shnong Sabuda Block II kaba hap hapoh Mawhati Constituency ban pynpaw ia ka jingpyrshah halor ka jingthmu jong ka sorkar Assam bad Meghalaya ban pynbeit noh ia u pud u sam da ka ba pyntrei kam ia ka “Give and take Policy".
Shillong: Myn hynnin ka sngi ka Sohra Taxi Owners Association ka la plie pyrda ia ka jingrakhe ia ka jingdap 25 snem jong katei ka seng ki Taxi Sohra ha ka jingialang kaba la long ha Mawmihthied, ia katei ka seng la seng ha ka 22 tarik u jymmang, 1994.
Ki nongkitkam kiba la shah jied thymmai ki long ka President Kong Purity Phawa, Vice-President Kong Felicita Majaw, General Secretary Kong Doria Shabong, Asst.Secretary Kong Da-ailang Suchiang, Organising Secretary Kong Marylis Mawrie, Asst.Org Secretary Kong Happiness Tongper, Publicity Secretary Kong Deiwi Tongper, Asst.Publicity Kong Lucretia Dohtdong, Cultural Secretary Kong Riwan-i Rymbai lem bad 6 ngut ki Executive Member.
Ka kyndon 307 ka IPC ka kren shaphang ka jingthmu ban shim ia ka jingim, katba ka 239 ka kren ia ka jingniah kali khlem akor, 337 bad 338 ki kren ia ka jingniah kaba lah ban wanrah ia ka jingma ia kiwei, bad ka 427 ka kren ia ka jingshah pynjulor jong ki mar.
Ki don ki bynta ba dei ban ïaroh ïa ka Tribunal namar ka pynkyndit bynriew ba ngim dei satia ban shu leh trai lut ïa kiei kiba don ha ka mei ramew tang ha kane ka pateng kaba mynta khlem da pyrkhat ia ka pateng ban wan.
Ha kawei ka liang, la sngewthuh ba ka PDF kan sa weng noh ia u chairman u Bah Mansturdy Nongrem bad u Deputy Chairman u Bah Donevan Kharwanlang namar ba mynta ki la don ha ka liangpyrshah.
Shillong, Nailur, 20: Ka Khun Hynñiewtrep National Awakening Movement (KHNAM) ka pynpaw ka jingsngewnguh ïa u MLA jong ka Mookaïaw Constituency u Bah Nujor Sungoh uba la rah ïa ka mat ha ka Dorbar Synrai jong ka Ïingdorbar Thawaiñ ban pynduh noh ïa ka Personal Interview ha ki kam Sorkar ha ka kyrdan Grade IV.“Ka seng naduh ki snem ba la leit noh ka ladep ai ïa ki jingthoh kiba shai bad kiba shong-aiñ sha u Myntri Rangbah ka Jylla ban dawa ban pynduh noh ïa ka Personal Interview na ka Grade B,C bad D jong ki kam Sorkar bad ngi la pynshai ruh ba wat ka Sorkar India bad ki 23 tylli ki jylla bad 8 tylli ki Union Territories ha ka ri India ki ladep ban pynduh ïa ka Personal Interview, hynrei haduh mynta ka Sorkar ka sngap jar jar," ong u Working President ka KHNAM u Bah Thomas Passah ha u kyrwoh ba la phah sha ki lad pathai khubor.
Tang na Mawsynram ruh ki paidbah kila tip ia ka Congress haduh ba la wanrah ia ka jingkulmar ia ki paidbah.
Ka rukom pynïaid shnong ha ki sor kumba long mynta ka long kaba ngi shu pynbha ïa kaba ngi ju myllien da kaba pynneh ïa ki dorbar shnong kumba la long naduh mynshuwa.
U ma Moonlight Pariat, ula ong ia kane haba kren kum u kongsan haka jingplie paidbah iaka “RIÑDUR: Art Workshop & Exhibition" ne ka jingai jinghikai bad ka jingpyninam ba la ring dur da ki artist kaba pynlong da ka ophis u Deputy Commissioner, West Jaintia Hills District haka jingiatreilang ka Riti Academy of Visual Arts, Shillong bad ka Meghalaya Awareness Society for Communication (MASCOM) ha Thomas Jones Synod College.
Haba shimti ïa ka pali tied nyngkong kane ka kynhun ka la kynjoh 181 ron shuwa ba baroh 10 ngut kin shah pynkhyllem noh hadien 39.2 over.
Hadien kata, u laoh ban thep ha ka minit kaba 68 bad ïa kol ba khatduh ha ka minit kaba 81, hynrei um shym, la lah pat ban pynurlong ïa ka ‘hat trick’.
Ka Council, ka hap ban kynmaw, ba ka tyllun haduh ha kine ki sngi, ia ka pisa kaba wan na ka sorkar Jylla bad kaba bun eh, ka dei na ka sorkar India bad kumta, lada ka pisa ka shu jah ha ki kam tuh, lada khlem da don ki jingkhein jingdiha kiba biang, kumta kan long kaba eh, ba  kan ioh ia ka jingshaniah jong ka Delhi nangne shakhmat bad kaba eh, ka long ba ki kam ki duk jongka, kin lah ban sahkut noh, lyngba ka jingleh sting bad ka jing bym pynbiang ia ki jingkhein jingdiah.
La ioh thep kol, na ka liang ka Brazil, da U Vini Jr, ha ka minit kaba 7,  nangta, da U Neymar, ha ka minit kaba 13, da ka jingshut penalty, da U Richarlison, ha ka minit  kaba 29 bad da U Lucas Paqaeta, ha ka minit  kaba 36; katba na ka liang ka South Korea, la ioh thep da U Paik Seung Ho, ha ka minit kaba 76.
Hapdeng kine ki hynriew tylli ki bnai, ki nongtrei ka JHADC ki la pynlong haduh laisien da ki jingiakhih kiba jai jai ban kyrpad ia ki bor ba dei khmih bad kin sngap lem ia ka jingkyrpad ka jong ki.
· Ki lad jong ki DPI ki la kyntiew ïa ki kam shimet: Ki DPI ha India ki la kyntiew ruh ïa ka jinglah treikam ki kynhun shimet lyngba ka jingpynduna ïa ki kynrumkynram, ka jinglut jingsep bad ka por ba shim ban sdang ïa ki kam khaii pateng ha India.
Khublei Rangbah Shnong ki Seng MawlaiKa KSU Mawlai Circle ka HNYF Mawlai Circle bad ki Seng Samla Dong bapher jong ka Shnong Mawlai, ki ai ia ka jing khublei ba kyr pang ia ki Nongkitkam jong ka Synjuk ki Rangbah Shnong, ha ka jing ia leh bad trei shitom ka jong ki ba ki la lah ban wanrah iaka jing jop ha ka ban pynlait noh iaka jing tam pud jong ka Sorkar Lyngba ka MUDA na ka Building Bye Law, iaka Shnong Mawlai, bad kiwei pat ki shnong ha ki khap sor khamtam ia ki jaka kiba hap hapoh ka sixth Schedule Area, namar kumba ka long mynta baroh ki briew kiba la dep shna iaki iing thymmai ki la lah pat ban ioh ia ki bor ding bad ia ka um bam um dih, bad ka la pynsuk bad weng noh ia ka jingeh kaba ki paidbah ki la kynduh ha kine ki khyndiat bnai bala dep.
Kane ka projek ka long kaba la ai jingmyntoi shisha ïa ki nonghikai bad ki khynnah skul, bad la pynkup bor ïa ki ba kin ïoh ban pule kham bun shuh shuh ïa ka STEM.Palat 55% ki jinghikai ka Meghshala ba pyndonkam ha Meghalaya kidei kiba ha ki class (6, 7, bad 8).
Jowai,16K’lyngkot:Ka seng Hynniewtrep Achik National Movement (HANM) Jaintia Hills Unit, mynta ka sngi hapoh ka jingialam u bah Emcy Shadap organizing Secretary ryngkat u bah Shaniahlang Suchen President ka seng kila pynlong ia ka jingpyndeng lama iong ia ki ki kali kumjuh ruh ia ki paidbah bad ki heh sorkar kum ka dak ban pynpaw ia ka jingsngewsih halor ka jingleh meinah jong ka sorkar ban maramot noh ia ka surok bah National Highway (NH-44) kaba  ba iaid lyngba naduh ka shnong Mookyndur-Jowai-Khliehriat ter ter haduh Malidor kaba dei ruh ka surok, kaba pyn ia soh sha kiwei pat ki jylla jong ka Ri.
"Ka UDP ka don ka jingiaphylliew jingmut bad kam long kumba long ka Congress kaba ju shim beit ia ka rai khlem da sngap ia ki dkhot da kata ka discipline “, u la bynrap.
“Lada dei ka iing Khristan ne Hindu, ne Muslim ne, ngi donkam ban don synsar ban pynkhuid ia ka iing", la ong u Das.
Nalor u Myntri u Rakkam A Sangma uba long kum kongsan jong kane ka sngi, la donlang ruh ki MDC ka JHADC kiba kynthup ïa u MDC ka Sohmynting u Lakhon Dkhar kum u symbud kongsan, u WG Sungoh bad u Habahun Dkhar.
Ha kane ka jingjia da ki spah ngut ki samla ki la shah kem bad bun phew ngut kila mynsaw nalor ki pulit namar ka jingiapyni ha ka thain Motphran bad Mawkhar bad ha kiwei ki jaka.
Nalor kane khnang ba kan long kum ka jingïarap ban ai kam ai jam ïa ki samla ka sorkar ka la rai ruh ban thied shwa 200 tylli ki kali Innova ban aiti pynïaid ha kito ki kynhun ba pynïaid ïa ki tourist taxi khnang ba kin ïoh ban kit ïaki nongwankai sha kane ka jylla da ki kali kiba bha.
Hynrei, na ka liang ka bor district ka la dep ban pyntip ia kane sha ka sorkar jylla bad ka sorkar ka la shimkhia bha ia kane ka jingeh jong ki nongtrei katei ka tnad treikam ha Jowai.
Hadien ba la wai ka jingïalang ha ka sien kaba ar jong ka Expert Committe, u Bah Lyngwa u la ong, “ngi dang don ha ka lynti ban thaw ïa ka Action Plan bad ka jingmang pisa kan sa wan hadien namarba nyngkong eh yn hap ban ithuh shwa bad katkum ka jingdawa jong ka kam.
Ha kane ka sngi plie pyrda ïa ka Super Division la donlang ki nongkitkam ka NDSA ba kynthup ïa u Bah B.S.Kharlor, Presi-dent ka NDSA Bah Mt.
Ha kane ka sngi, la sdang ïa ka prokram da ka nguh ka dem na u Tymmen u San, u Bah Hambok Kharmawphlang ha kaba la don pat sa ka jingkyntiew lama da u Syiem ka Hima Mylliem, u Paiem Ainam Manik Syiem ha ryngkat ka jingdonlang ki rangbah niam na ka Seng Khasi.
Ïa kane ka khusnam kaba heh sha ki nongthoh khubor la leit ban pdiang da u Bah Dominic Savio Diengdoh uba dei u Producer jong ka channel t7news bad u Tridip K Mandal uba dei u Producer jong ka khubor ‘Quint’ ha ka programme ba la pynlong ha Mumbai ha ka 16 tarik u Nohprah 2022 ha NCPA, Marine Drive.
Khliehriat Naitung 07: Kawei ka jingkieng ïaid kali kaba don ha shnong ha khappud ha Lahaleiñ hynnin ka sngi ka la dkhut bad pra phim bad shah rong bad ka um kaba heh bad kaba tuid lat lat ka la kit noh ploiñ ïa ka jingkieng, kane ka la buh jingeh haduh katta katta ïa ki paidbah ka thaiñ khappud, kiba ju ïaid lyngba na kane ka jingieng bad la ong ba kane ka jingkieng ka dei kaba don ha ka wah Ïakang ha katei ka shnong Lahaleiñ.
Kane ka jingsdang ka long ban shakri ïa ka jingkiew ka jingbun ki nongshong shnong, kaba la buh ïa ka jingbun briew kaba 198,997 ngut la kumno kumno ha u snem 2042, bad ka jingbun briew ka ban sa kiew sha ka 413,701 ha u snem 2057.
Ngim kwah ban leh biang ïa kajuh namarba ki jinglum thup ki dang don haduh mynta," la ong utei u nongïalam ka TMC.Ka Sorkar Jylla ha ka sngi Nyngkong ka la pynmih ïa ka hukum pynkynriah kam ïa ki ophisar IAS kiba bat ïa ka kyrdan Deputy Commissioner ha kaba la thung ïa ka Kong Rosetta Mary Kurbah kum ka Deputy Commissioner ba thymmai jong ka East Khasi Hills District.
Ka ophis jong ka District Mission Coordinator, SSA ,South West Khasi Hills District mynta ka sngi ka 12 tarik u Jylliew 2023 kala ïoh ban pynlong ïa ka Jan  Bhagidari Events & Activities ha Maharam Government Higher Secondary School, Mawkyrwat.
Ula kyntu ruh ia ki SHGs/Vos ba ki dei ban shim khia kumno ban wanrah ia ka khuid ka suba hapoh ki shnong ki thaw.
Kiba ha iing ha sem, ki Niakha bad ki bakha baroh ki theh shisha ka jingieid ha ka Rida namar ka long ka khynnah ka ba donburom don akor.
Ka ri jong ngi ka don hapdeng shibun ki jingeh bad lada ngim sumar bad phukir khlem pep ngin shu jah rngai bad ngam jyllop ha ka duriaw ki bun paid namar ba ngi dei tang ki rit paid – shi troh ha ka shi byrni u khaw.
Haba la kylli halor ka mat kaba khluit bha ha kine ki sngi kaba la mih ka jingkynnoh ba ka MLA Congress kaba dei ruh ka myntri sor[bteng sla 7]kar ka la jop ia ka elekshon da ka jingiarap ki seng lehnoh ka GNLA, utei u pyrman um shym la treh ban jubab bad u la thet kti da kaba phai khmat sha u Dr.Mukul Sangma , myntri rangbah ban jubab ia katei ka jingkylli, “U myntri rangbah u dei u briew uba dei hok ban jubab ia kata ka jingkylli" ong u Narayanasamy.
Shuh shuh, yn sa shim da ki lad ban ai jingïada na ka jingdih ïa ki drok bad khaïi ïa ki ha Shillong, kaba la dep ïakren bad bun ki nongai jingmut da ki nongïashim bynta, bynrap u Syiem.
Shillong: Ka seng Bharatiya Janata Party(BJP) hapoh ka jylla Meghalaya ka la ong ba lada ka wan ha ka bor hapoh ka Garo Hills Autonomous District Council(GHADC) kan leh shibun ki kam bad kan pynkylla shibun ki rukom treikam ha kane ka Council bad ka la ong ba lada ka ioh bat shisha ia ka bor ha katei ka Council kan nym ailad shuh ia ki bar jylla ba kin ioh ban iakhun elekshon napoh katei ka Distrik Council kaba don ha Garo Hills.
Ka jylla jong ngi ka donkam kyrkieh ïa ki nongmihkhmat kiban long nongthawaiñ bad nongsaiñhima shisha, kibym bamsap bad kibym leh shilliang khmat; kiban thawlad bad wanrah ïa ka kam ka jam hapdeng ka jingkyrduhkam, kiban wanrah bad kyntiew ïa ka pule puthi katkum ka juk jingstad mynta, kiban wanrah ka jingroi ha ka koit ka khiah lyngba ki lad jingsumar ba bha bad taddor, kiban wanrah ïa ka jingbha ha ki surok ne ki lynti synkien khamtam sha ki jaka basniew surok bad bym lait lynti,  kiban pynbeit ïa ki kynrum kynram bad wanrah ïa ka shongsuk shongshngaiñ ha ki jaka khappud, kiba don ka mon ban kyntiew ïa ka jaidbynriew Khasi jong ngi ha ka ri India bad kiba lah ban wanrah ïa ka nam bad burom jong ka jylla Meghalaya ha ki bynta bapher bapher.
Na ka liang jong I Principal katei ka skuk I Kong W.A.Sohklet, I la iathuh ba haka HSSLC Science Stream mynta u snem ka skul ka phah haduh 20 ngut ki khynnah bad 13 kila wan haka 1st Division katba 7 ngut kila wan haka 2nd Division ha kaba sniew bok noh u wei u khynnah jong ka science u ba duna sa tang 1 mak ban poi haka Top-10, katba ha ka Commerce Stream ki don haduh 8 ngut bad mar saw ngut kila ioh ia ka 1st bad 2nd Division, shuh shuh I la iathuh ba ha ka eksamin SSLC ka skulk ala phah haduh 50 ngut ki khynnah pule bad 48 ngut ki la wan lut haka 1st Division hynrei tang ar ngut kila wan ha ka 2nd Division.
Kiba bun ki nongïalehkai ki dap da ka jingsngewkmen ban wan ban ïashim bynta ha kane ka lympung.
U Bah Damiano D.C.Malngiang haba ïakren bad u nongthoh khubor u la ong ba ka jingpynlong ïa kane ka jingpynkhuid ka long ban pynlong ïa ka mei mariang kaba khuid ba suba.
Mar sien iohi ia ka jingktah kti, ki Pulit ki la hiar bran bran na kali bad ki la shu kem suk ia kine ki laingut.
Kum u MLA u la ong ba u la dep kren hapoh ka ïingdorbar thawaiñ ka ba dang kut shen shaphang ka jingdonkam PHC ha Mawlai Mawtawar bad na ka liang u Myntri sorkar ba khmih ïa ka Koit ka khiah ruh u la sngew bad shah shkor ïa kane.
Haba kren bad u Abhijit Sarkar uba dei u Joint Registrar Cum – Secretary jong u Chief Justice, u la ong um lah ban ong eiei halor kane ka kam bad ai jingmut ban iakren bad u Bah M.D.Khongmen uba dei u Registrar General hynrei une ruh u la ong ba dei ban iakren bad u Sarkar hynrei hadien ba la pyrshang khlem ioh satia.
Haba ai jingkren ha kane ka jingplie ïa kane ka jingïakob siatkhnam, u Pramod Chandurkar u la ong ba ka jingpynlong ïa kane jingïakob ha kane ka nongbah Shillong ka long kaba biang eh namar ka long kaba pyngngad bad ka long kaba biang eh ïa ki nongïalehkai ba kin pyni ïa ki sap ki jong ki.
Phi ong nga la pynlut por bun snem ban wad ïa U Blei, hato phi la wad ïa U Blei da ka dohnud baroh bad da ka jingsngewrit? Ha leh phi wad da ka jingsngew sarong? Hato phi la khot kyrpad ïa u kumba phi khot kyrpad ïano re ïano? Hato phi la pyrkhat mano ba la thaw bad ba pyrsad mynsiem ïa phi? Hato phi lah kylli ïa lade mano ba la pynkhïah ïa ka jingpang jong phi ha kato ka por ba dang khynnah? Phi kynmaw ba ngi ïa duwai lang bad phi bad U Blei u la pynkhiah ïa phi? Kine ki kyntien ki la ngam bad dung ngak ha ka dohnud u Saïantis, bad u la sdang ban sngewthuh pleng U Blei u don.
Shillong, Naiwieng, 21: Ka North Eastern Hill University Students’ Union (NEHUSU) ka la rai ban thaw da ka Gender Sensitization Committee hadien ba ka la don ka jingjia shah jrong kti jong ki kynthei hapoh ka skulbah North Eastern Hill University (NEHU).
“Na ka liang ka Joint Action Committee naduh u snem 2019 ka la dep ban ujor pyrshah ïa u Bashemphang Thabah halor ki kam be-aiñ be-riti jong u bad ka la dawa ban weng noh ïa u na ka khet Lyngdohship Hima Sohiong.
Hynrei jar u ba stad bad uba la biang ka kyrdan pule un ïoh beit ïa ka kam ym kumba ka long mynta ba u Garo lada un ïoh tang 60% ka marks ruh u la ïoh lad ban leit pule Doctor.
Ka seng ka buh jingkylli ia ka sorkar ba kumno ba ha kum kane ka khep, kine ki briew kiba na Assam ki ioh ban wan rung buhai katba mon shapoh ka Bri jongngi? “Hato lada mangi nangne ngi leh kumjuh kumba kine ki briew na bar jylla ki leh katta, ki pulit Assam ki lah bom lah tied iangi lane ki lah thep iangi sha along.
Kila pynpaw ba ki don ka jingiadei kaba jan bad kane ka hospital bad kin pyrshang ban pynioh iaki lad jingiarap ban pynbiang iaki jingdonkam kane ka hospital naduh ka building, ka skul pule nurse bad kiwei kiwei.
Schedule : ka mut kyrnit- kyrnit ka dei ka kawei na ki syrtap buh bynta na ka bynta kano kano ka jingmut ha ka dulir.
Kata la palat 6 bnai lyngba ki jingiaid lynti jong ka RTI, kaba sdang naduh u bnai June 2022.
Ïaki khusnam yn sam ha kajuh ka sngi haka jaka pynkut iaka marathon ha madan Jrisalein.
Ha ka kyrwoh ba la phah da u bah Roykupar Synrem, u general secretary, ka seng ka la ong ba ka Students’ Wing kan dei ka shnat treikam jong ka Seng ka ban pynleit jingmut beit thik ia ki mat ka pule puthi bad ia ki samla pule.
Ka jingiakhih jong u kam dei kata ka jing-iakhih kaba khlem nongrim, hynrei ka ban pynkyndit bad pynpyrkhat ia ka jingeh kaba ap ia ngi.
Ki nongïalam jong ki ar seng hadien ka jingïakren bad utei u khlieh duh ka District naka liang jong u ula khot ïaka jinglang ba kyrkieh hynnin hi ka sngi kata naduh ka DSEO bad ki Pricipal ka Kiang Nangbah, Govt Boys bad ka Govt Girls Higher Secondary School.
U la ong ruh ba ka kyrteng jong ki kontraktor ba pyntrei ia ki surok, dei ban buh ha ki sain board ia ka jingtrei ba ki pyntrei ha ka surok bah ha jylla Nagaland.
La ong shuh shuh, ba ki don ki sngi, ba la pynduna, ia ka jing tan bor ding, na ka bynta ban kyntiew ia ka jingbun jong ka um, khamtam, haba ka dor jong ka bor ding ka hiar.
Haba sawa ka ktien uba jop suda.
Ha ka pali tied bol, ka Jayshree ka tied 17 run katba ka Ankita ka tied 18 run ha ka jingianeh para lok kaba 43 run na ka bynta ka wicket kaba lai.
Kadei ka jaka ba lait liang ki surok bad yn pynbiang ruh iaki CCTV ban shngain," la ong u Myntri Rangbah u Conrad K Sangma bad bynrap baka DC ophis ruh yn rah ha kane ka jaka namar ka ophis Dc ruh kadei kaba khapngiah bad nalor kiwei kiwei ki ophis.
Kawei na ki kam ba hakhmat eh jong ka seng ka long ban pynneh pynsah ïaki dohkha kiba don ha Syntu Ksiar da kaba sdang ïaka Fish Sanctuary ne ka thwei psan dohkha hangne.
Wat ai lad ba ki ophisar ne ki Nongtrei sorkar kin poi trei katba mon.
Kumba la jied ïa u Deputy Commissioner ban long u Chairman ka Ri Bhoi District Level Standing Committee bad ha kane ka Committee la jied ruh ïa kiwei kiwei kum ki dkhot bad kynthup lang ïa ki nongmihkhmat na ki political party bapher bapher kiba don hapoh ka Ri Bhoi District.
Ka don ruh ïa ki rukom suh 3x bad kiwei kiwei ki jait kor.
“Watla na ka liang Seng ka la kyntu ïa ki bor pynïaid halor kane bad u Myntri Rangbah u la thoh sha ka Ministry of Communication, ka Sorkar Pdeng halor kane ka bynta bad yn sa pynrung ïa ka ktien Khasi bad Garo.
“Yn sa tei ruh ïa ka Cultural Tourism Circuit da kaba ithuh bad kyntiew ïa ka kolshor bad ki jaka ba paw ha ki district.
Ha ka sngi nyngkong ka jingiakhun ki kynthei kan long hapdeng ka Shakinah Academy Vs Touchline Basketball Academy, Jaguars Vs Tyllilang Basketball Academy bad ka Tynrai Vs Coterie.
Shillong, Naiwieng 25 : Hadien ka jingap khmih lynti kaba la slem, ka Meghalaya Cricket Association kan ïoh ban pynlong ha ka sien kaba nyngkong eh ïa ka lympung ïalehkai kriket ba pynïaid da ka BCCI naduh ka samoi 2019-20 hapdeng ka Meghalaya bad Karnataka ha ka lympung ïalehkai U-19 Cooch Behar Trophy kaban sa pynïalehkai ha madan kriket jong ka MCA lashai ka sngi Saitjaiñ.
Ia ka shuki speaker ruh ka Assembly ka la pynbna ba ka la thylli.
Ha shwa kane la don ka jingïalang ba la pynïaid ha Samanlang Socio-Cultural Pastoral Center Jowai Diocese ba la pynïaid da u Denis Kurkalang Programme Coordinator JHDS, ïa kane ka jaka ai jinghikai la wan ban plie da u kongsan uba dei ruh u MLA ka 2-Jowai Constituency ma Wailadmiki Shylla, ha ryngkat ka jingdonlang u Fr.Manbha Pakem Director JHDS, u bah Grevile Kharlikhi Asst.General Manager NABARD, u ma Lambormi Suchen, Skill Development Officer, u Fr.Ferdinand Dkhar Diocesan Administrator Jowai nalor kiwei de kynthup ïa kiba shah hikai lem bad ki nongtrei ka JHDS.Ïa kane ka prokram ai jinghikai la ïarap ban kyrshan lang da ka ‘Khublei Germany’ ha ryngkat ka jingïarap pisa jong ka National Bank for Agriculture and Rural Development (NABARD) Shillong.
Kum kine ki pisa kiba la pynmih teng khat, ki ju kylla long ki mar ba kordor, bad hadien habud ki ju shong dor shibun shah ban ïa ka dor long kum kata ka pisa.
Ka jingduna ki shlem ai jinghikai kiba paka lane ki jaka trei jaka ktah kiba lah ban siew ha ka dor kaba biang bad kaba ïahap bad ka kyrdan pule, ka pynlong ïa ki samla ba kin wad lad shabar jylla bad wat shabar jong ka Ri.
Nangta, ha ka miet lah sngi u blei , ki pulit ki la ioh kamai T.!9,500 tyngka na ki 21 tylli ki kali , 16 ki kali rit bad 5 tylli ki trok bad kitei ruh ki la pynkhein ia ki kyndon pyniaid kali ha katei ka juh ka jaka.
Na ka liang ka seng kam lah ban mutdur ba kum kine kiei kiei kin wan jia ha kane ka jylla bad buh ruh ia ka jingkyrpad ba na baroh ki liang, kin wanrah biang ia ka shongsuk shongsain ha katei ka thain hi baroh kawei bad la kyrpad ruh ia ki bor sorkar ban shimkhia khnang ba kum kine ki jingjia ba sngew triem kin ym wan jia shuh nangne shakhmat.
Ïa u mot laidong bajrong kynshyeng yn sa bynrap da ki durmot ba radbah jong ki laingut ki khlawait ba pawnam ryngkat ka rynsan ba shynna na ka bynta ban kyntiew burom da ki syrwiang syntiew ha ki sngi lyngkhuh snem jong uwei-pa-uwei na ki khlawait.
Ïa mynta hi, kumba nga ong, ngi dang don hapdeng ka jingkieng bad kumta kaba donkam ka long ban kam shwa ïa ka jingkieng.
Ka Meghalaya BJP ka pynrem jur halor ka jingjia kaba la jia ha ka Sngi Balang ha Mawroh, ha kaba uwei u briew u la duh noh la ka jingim katba 2 ngut kiwei pat ki la mynsaw jur.
Ha ka por ba ki la iohsei ia ka met jong u, la lap ba dang khluit ka met hynrei imat namar ba dei na ka daw ka jingbymnang ban ai jingiarap, u la khlad noh.
Ka sorkar jylla hapoh ka jingïalam ka NPP ka don ruh mynta hapdeng ka jingtei bad shna ïa ki jaka ïalehkai ha baroh kawei ka jylla.
Ka jingmareh kan sdang na khyrdop Kiang Nangbah Stadium bad iaid lyngba ka Ladthadlaboh Main Road, Jowai Public School, Gate Polytechnic, Kshaid Rymphum, Salaroh, Dulong Poh-hali Road, Dulong Pamhadem, Panaliar, Iongpiah, Mission Compound, H.K.Singh School, D.C Office, New Hill, National Highway bad pynkut ha Kiang Nangbah Indoor Stadium.
Kane ka lyer kan ïarap shibun ïa ka party ha ka jylla ruh," u la ong.
Ha kine ki 24 kynta baladep, kiba la khlad ki long 18 ngut, 5 ngut hynnin ka sngi bad 13 ngut mynta ka sngi.
Ka Tnat ka la ïashim bynta ha ki prokram/ki tamasa bapher bapher ban ai jinghikai ïa ki nongthied kiba poi ha kine ki prokram/ ki tamasa khamtam ki briew kiba sah ha ki jaka ba dang sahdien jong ka ri.
Ki riew shemphang kiba la ai jinghikai ki kynthup ia u Inspector D.Khatri, SI John K.Majaw bad kiwei kiwei ki ophisar.
"Ha kane ka sngi ki rangïakura ka ri ki la ïoh ban kiew rynsan ha kane ka lympng.
Ngi don lai ngut ki dkhot mynta sha kitei ar tylli ki dorbar bad kitei kin leh aiu, ha khmat ki hajar ngut kiwei pat kiba don ha kat katei ka dorbar kaba heh tam jong ka India.
Kum ban shu pynkynmaw, ba u bah Robert u la khlad noh ha ka sngi thohdieng ha ka iingsah jong u ha Nongrim hills, Shillong hadien ka jingban jong ka jingshitom bad u bah RG Lyngdoh, ula khlad noh ha ka karta kaba 62 snem bad u la ieh shadien ia la ki khun bad kiba ha iing ha sem.
Ka Arunachal Pradesh ka ïoh 542 klur, ka Manipur 120 klur, Meghalaya 400 klur, Sikkim 70 klur, Tripura 100 klur bad Himachal Pradesh 750 klur.
Shuh shuh u ma Sungoh ula ong hooid ngim lah ban len baka don shisha kata ka Notification bad ka long ruh kumta hi, hynrei ki Karbi ki dei ban tip ïaki jingshisha hashwa jong kane ka Notification bad hadien jong kane ka Notification.
Shillong:  U Bah  Honny Pher Sohklet na Wahingdoh u la ujor ba u la shah tuh iaka Scooty ML-05L-3650  na iing u ha ka 3tarik Jylliew  por  kumba 1 baje nohsngi katba u dang buh ha Wahingdoh.
Lah ban pynkynmaw ba dang shen, ka ophis u myntri rangbahduh, ka la bthah ban trei noh ia ka surok Rymbai, Borkhat, Jalalpur bad kam kut tang katta, hynrei ka Meghalaya High court, ka la bthah ban pyndep noh ia ka jingshna ia katei ka surok bad katei ka long lyngba ka jing mudui jong u samla Kynjaimon Amse, uba dei na ka shnong Umkiang.
Ha kane ka sngi da ki spah ngut ki nongbylla sngi Muster Roll na kylleng ki jaka jong ka East bad West Jaiñtia kiba don hapoh ka lama ka AJMW&LU kila wan sha kane ka jingïalang kynthup kiba na Khasi Hills, Ribhoi bad Garo, ha ka juh ka por kila ïoh lad ïa phylliew jingmut lang na ka bynta ka jingbha jingmiat jong ka seng.
U bah Prestone u la ong ruh ba ka jingpyniaid ia u fasttag ha ki tollgate ka dei ka jingpeit bad jingpyniaid jong ka NHAI bad ka sorkar jylla kam lah ban leh eiei, halor kane namar ba kam hap ha ka jingpeit jong ka.
Shillong:  Ki nongtrei ka GVK EMRI 108, ki la lyngngoh haba ki la shah khate tulop na ki bor pyniaid ka GVK EMRI, da kaba ai daw ba ki pyllong ia ka jingiakhih ha kine ki bnai ba la dep.
“Ngi la ioh ka jingtip ba tikna ba kita ki kynhun tohkit, kum ka India bureau (IB) ki la bud dien bha haba iadei bad ki kam niam kristan ha ka jylla" la ong u bah George.
