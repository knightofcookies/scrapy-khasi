Kine ka kynhun Regional Committee ki la leit jngoh ruh ïa ka jaka ba don ka Entry Tax Gate bad kumjuh haduh khappud (Zero Point) ka Khanduli.
Ka SDDF kan ïai bteng ïa kane ka jingdawa haduh ba kan da urlong," la bynrap u kyrwoh.
:Ha ka jingpynlong ïa ka tamasa jong ka 5th Sailadhar Baruah Film Awards (NE) 2022, la dep pynbna ïa ki nongjop ïa katei ka khusnam.
Ka khubor ba la ioh lum ka iathuh ba ka Pakistan kam shym la don shuh kano kano ka lad ka lynti hadien ba ka  Sri Lanka, Bangladesh  bad Afghanistan ki lah weng noh ialade na ka jingai jingkyrshan ha kaba iadei bad ka jingtyrwa jong ka ri Pakistan na ka bynta ban pyntreikam da ka ‘Hybrid Model’ ha ka lympung ialehkai Kriket ka Asia Cup.
Kham mynshwa ki pulit, ki la kem ia 35ngut ki briew ba kynthup ia U Pal bad kiwei ki dkhot ka APSC, kiba kynthu ia U  Samedur Rahman bad U Basanta Kumar Doley bad U Assistant controller of examinations, U Pabitra Kaibarta.
Ka iaimih biang- pa- biang ha ki snem 2000 shaneng, khamtam ha ka snem 2013-14 bad 2014-15 bad ka iaibteng haduh mynta mynne jong ka snem 2017-18 bad lehse kan iaibteng wat ha ki snem ban wan ruh katba ym pat pyntreikam ia ka.
Ha kaba ïadei bad ka jingdawa ban pynbha ïa ka Reservation Policy, u nongïalam ka VPP, u la ong ba ka Party ka pynpaw ka jingsngewnguh ïa ki paidbah kiba la ai ka jingkyrshan ïa ka jingdawa ka VPP bad ïa ka jingshah thngan jong u Bah Ardent ha kaba ka Sorkar ka la rai ban thung da ka Expert Committee na ka bynta ban pynbha ïa ka Reservation Policy.
“Kam dei ka jingjah klep, hynrei ka dei tang ka jingshimpor ban pyndep ïa ka jingtrei", la bynrap shuh shuh u Bah Thabah.
Ha ka jingbishar, u nongbishar (Special Judge POCSO), West Garo Hills, u la shem ba u Ali u la donkti ha katei ka kam bymman, bad la pynrem ïa u hapoh ka kyndon 376(2)(i) IPC bad 3(a)(b)/4/5(n)/6 POCSO Act.
Te lada kata ka hukum ne ka ain ba nyngkong ka biang yn ym da la pynneh ia kata kaba Nyngkong.
Kumta ka seng ka khot ia baroh ki nongshong shnong ka ri Lum Jaintia ka ri tip-briew tib-blei ba kin pynpaw ia ka jingsngewlem sha kiba ha iing jong kitei kiba la khlad noh da kaba iasnoh kti bad ka seng halor kane ka jingdawa pynioh bai lutksan na ka sorkar sha kiba ha iing jong ki.
Ynda la poi ha Byrnihat, la pdiang sngewbha pat da ki dkhot ka FKJGP kiba la ap lypa ha katei ka jaka, ki la pdiang sngewbha ia utei u Rangbah ha ryngkat ka jingai sngewbha da ki syntiew bad kiba la pyrta ruh “Im slem Bah Micheal Warjri".
Ia ka jingialang la pyniaid da u  bah A Kharnaior.
Haba phai sha ka jingïalehkai kaba bud hapdeng ka Border Area bad Daloi FC ki la kut ha ka jingïakhaid hadien ba kim shym la lah ban thep kol haduh kaba kut ka jingïalehkai.
Shillong: Ha ka 8 tarik mynta u bnai ha ka por 11 baje mynstep, ki Majistor ryngkat ki pulit ki la leit ban khynra ha ki par dewiong kiba don ha ki thaiñ Dkhiah ka East Jaintia Hills bad ki la ioh kem 3 ngut ki briew katba ki dang tih dewiong, kitei ki 3 ngut ki dei kiba la tip kyrteng kum u Abdul Hussain Barbhuya, Sahabaj Alam Barbhuya bad u Nassimuddin.
U bah Wanñiang haba ïakren bad u nongthoh khubor, u la ong ba naduh ba ka sorkar ka la pynbna ba ka thaiñ Muliang kan ïoh noh la ka jong ka Block ki paitbah ka thaiñ ki la kmen bha ban ki la kyrmen skhem ba ïa ki kam baroh kiba dei ban leh na ka Block ophis kum ki jingtrei shispah sngi, ki bai bam tymmen bad kiwei kiwei kim don kam shuh ban pynlut por ban leit haduh Riangdo.
Mynta ka sngi ka seng ka la pynlong da ka program bad buh syntiew ïa u mot sah nam jong u bah Bull N Lyngdoh ha Malki, Shillong, ha ka jingïadon lang ki bahaïing u bah Bull Lyngdoh bad ki dkhot ka KSU.Haba kren ha kane ka sngi na ka liang u General Secretary ka KSU u Bah Donal V Thabah, haba kynmaw burom ïa u bah Bull N Lyngdoh u la ong ba kum u nongïalam u Bah Bull u la shim shi bun ki sienjam ban pynthikna ïa ka jingshngaiñ jong ka Ri bad ka jaitbynriew.
Sa ha ri Lum Khasi la ong ba ki paidbah kiba sah ha ki thaiñ Khat-ar shnong ki da syllang ha kaba ki hap ban leit shaduh Mawjrong, hynrei ka jingleit kaba tang shisien kam ju biang kam bad ki hap ban leit bunsien bad katei ka ktah ia ki.
Ka bill kan ïada ïa ki niam Hindu, Sikh, Buddhist, Jain, Parsee bad Kristan.
Ki la iathuh ruh ba kane ka jingshah pynjulor ia kane ka ing kala long ka sien ka ba lai ha ka ba ka sien ba nyngkong ka long ba u dieng na kane ka jaka u la khyllem ha ka ne ka ing.
Kitei ki nongpang, ki ioh dawai ei, na katei ka hospital GMCH bad ki don pat katto katne ki dawai, kiba kim ioh na katei ka hospital bad ka VASU, ka dang thawlad ban ioh nongiarap na bynta kitei ki bym ioh dawaiKi samla pule jong ka USTM, ki la ia kynduh ruh ia kitei ki nongpang bad ki la ai jingmut ia ki, ba kin sumar ialade bad ki la ai ei ruh shibun ki kynphad bad ka dettol ba kin pyndonkam.
“Haba peit ia ki kyndon la biang hynrei donkam ban kham pynbha shuh.
“Ha kaba iadei bad ki kam pynroi ha ki thain khappud ngim lah ban pyniakhleh milai ia ka bad ka jingiakajia pud, namar ki kam pynroi hi ki dei ki kam kiba ai jingmyntoi ia ki paidbah ka thain na baroh arliang", la ong u DC ka WJH.U DC u la ong ruh ba kin sa pynbeit ba kan don ka jingiakynduh ki riew rangbah na ki shnong bapher bapher napoh Karbi-Anglong bad ruh na West Jaintia Hills kiba shong shnong ha ki khappud na ka bynta ban ia kren pynbeit ia ki jingeh kiba la mih bad iai mih ha kitei ki thain khappud.
Ka jingtwa ka kynroh jong ka PA Sangma Sports Complex ha Tura ka la pynkyndit ïa ki nong Tura ha ka step Sngi Palei bad buh jingma ruh ïa ki ïing bad ki briew kiba sah ha syndah kane ka stadium ha kaba ka Sorkar Jylla ka la dep khap ribon ha u Nohprah, 2022 kum ka jingplie teng ïa ka bynta kaba dei ka madan phutbol, katba ka jingtei ïa ki indoor hall ka dang ïaid bad yn pyndep ha u Nohprah 2024.
Ka por ban pynbha, pynheh lane ban pynwandur ïa kitei ki ïing ban sah ma ki ruh kan shimpor bha lada jia ba kitei ki briew ki pdiang ban sah ha kitei ki jaka ba pynkhreh da ka sorkar.
Katei ka nongïalam jong ka HSPDP sengkmie ka la kynthoh ruh halor ka jingkam jong ka kong Elizabeth, ba ka jingpyrshah tih Uranium ka dei namar ba ki ïoh jingmyntoi bad ka la pan jingpynshai ruh na katei ka nongseng jong ka NEST, ba lada ki ba pyrshah tih Uranium ki ïoh jingmyntoi ka dei ban pyni da ki jingpynshisha kiei kita.
Ha shuwa ka Khristmas bad Snem thymmai la iohi ba ki la sdang ban pyntrei tang harum Pongtung khyndiat bad la shu pynsangeh biang ia katei ka kam katba ia ka surok Lyngkat haduh mynta ym pat don ki dak ban pynsiang rong.
U la ong ruh ba lada ka la don ka surok kaba biang ki nongrep soh ki lah ban kamai ar ne lai shah ïa kaba ki kamai ha kine ki snem ba la dep.
Katkum ka jingkhein kaba la ioh malu mala na ka sorkar, ki don 483 tylli ki tnum ïing, bad 949 ngut ki briew kiba la shah jynrat ha kane ka jingwan iaid lynti ka eriong.
Jan baroh ki MDC na ka liang synshar ki la poi sha katei ka dorbar Hima Mylliem.
“Namar ka dei ha ka jingïalam jong u (CM) ba ngi la ïohi ïa ka Meghalaya kaba kham bha.
Ia ka metiap u Dolloi bad kiwei pat ym shym la ioh sei haduh ka por ba thoh ia kane ka khubor.
Ka North-Eastern Hill University Teachers’ Association (NEHUTA) ka la ai por 5 sngi ïa u Vice-Chancellor (VC) ka North Eastern Hill University (NEHU), u Prof.P.S.Shukla ban weng noh ïa ka shithi kaba la pynmih ha ka 12 tarik u Naitung, 2023 haba ïadei bad ka jingpyntreikam ïa ka National Education Policy (NEP) 2020, na bynta ka samoi pule 2023-24.
Katto katne shaphang ka jingim jong uba ïoh ïa kane ka khusnam ka long kumne harum –U Bah Risingbor Kurkalang u la ïoh ïa ka khusnam Padma Shri ha ka thup saiñdur.
Haba iakren bad, U Bah Kongwang, u lyngngoh shibun ba mynta ka sngi, ki don kiba leit khrong pisa T.20 shi khlieh, ia kiba leit khwai dohkha kiba hap ha u pud u sam ka Raid Mukertila bad kitei ki dei kiba la pynbeit da U Dolloi Darrang.
“Miet ba khuid! Miet ba jar jar!Dum ka phet, ka shai phar;"Sa shisien pat ka aiom Khristmas ka la poi bad ka snem Ar Hajar Arphew ka long ka Khristmas ka ban sah jingkynmaw.
Oh dang bun bah ki sohkyrdot.
Shillong, 19 Rymphang:Ka HNLC ha ka kyrwoh ba ka la pyllait paidbah da u Publicity secretary jong ka u bah Sainkupar Nongtraw ka la kam ba nalor u Bah Fredrick Kharmawphlang Vice President KSU bad ki 13 ngut kiba la leit ban pyniasoh bad ka seng, ki la don ruh bun ngut ki sengbhalang kiba la leit pyniasoh bad ka na ka bynta ban iada ia ka jait bynriew Hynniewtrep.
U la ong ba na ka liang ka UDP, kan sa pynkhreh hi noh da ka dorkhas ban leit aiti sha ka sorkar pdeng ba kan pynrung ia ka Shillong ha ka Smart city khnang ba ki paidbah kin ioh ia ka jingmyntoi bad ban thaw dur thymmai ia ka sor.
Ha kajuh ka por, u Conrad ula ong ba ka Party kala trei shitom khlem shongthait na ka bynta u paidbah ha kine ki san snem bala leit noh bad ka jingjop ka dei namar ki paidbah kila ailad biang ïa ka party ba kan nang jam shakhmat.
Shillong:Ka Khasi Students’ Union Barato Unit bad Mukroh Unit hapoh ka jingialam jong u President Samla Hamar Maskut bad Secretary Samla Nihun Sten myn hynnin ka sngi ki la leit ban iakynduh ia u Junior Engineer Revenue Sub Division MPDCL ha Jowai ban dawa ia ka jingslem jong ka ophis ban pynpoi ia ki bill light sha u paidbah sha kitei ki thain Thadialong bad Barato ha ka jaka ba kin pynpoi man la u bnai, hynrei ki pynpoi pynban shisien lai bnai.
Lakhon Biam, Ma Krison Langstang, Ma.
Ia kane ka 7 th Winter Camp & Youth Leadership Training lawan ban plie pyrda da ka A.P.Syiem, District Chief Commissioner  & District School Education Officer, West Jaintia Hills kum ka kongsan ha ryngkat ka jingiadonlang ka Saramai Tariang, Vice-President MBS&G, West Jaintia Hills kum ka symbud kongsan bad u Adiam U Bthuh, District Secretary MBS&G West Jaintia Hills katba u W.Lyngdoh, State Secretary MBS&G, State Headquarter Shillong ha ka 11tarik Nohprah u la wan ban iadonbyntalang kum u kongsan ha ka Grand Campfire.
Hapoh ka skhim PRASAD ka tnat Jngohkai Pyrthei jong ka Sorkar Pdeng ka la mang 8 tylli ki projek kaba kot T.256.45 klur na ka bynta ka jingkyntiew ïa ki jaka leit pilkrim ba la ithuh ha ki jylla ka thain Shatei Lammihngi.
“To ngin kyntiew ia ka Sohra da ka jingminot, jingstad bad jingshemphang" pynkut ka kyrwoh na ka Secretary Kong F.Kharmaw.
Kumta kumba u la kular, hadien ba la wai hi ka jingïalang ka Kynhun Myntri, I Secretary i la khot noh ïa ki nongïalam ka MMSA bad hadien ba i la kular ban shim khia halor kitei ki mat jingdawa jongki doktor hapoh ka lama MMSA kumta ki la rai ban pynsangeh shwa shipor ïa ki jingïakhih ban ap ïa ki jingkular la ka sorkar ka pyntreikam ne em ïaki.
U la ong ruh ba ki samla pule kiba sah hostel ha kane ka jylla kim shym la ioh ia ka jingiarap wat tang ia ka bai leit bai wan wat ha ka jingshisha ki kolej ki ioh pisa na ka UGC Grant  bad  na ka tnad Minority Affairs bad ka Tribal Affairs bad ruh na tnad DoNER Na ka liang ka BJYM ka la kyntu ia ka sorkar pdeng ba kan tuklar baka sorkar kan thaw ia ki kyndon lane ka polisi kaban iahap bad ka jingpule jong kane ka thain khnang ban weng noh ia ka jingbym ioh kam bym ioh jam ha kane ka jylla.
Haba pynsngew sha u paidbah ïa ki jingshisha katkum ki kot ki sla kiba u la lum, nyngkong eh u la ong ba u ïeng ha katei ka jaka kum u khun samla jong ka jaidbynriew bad haba u ïohi ba u rangbah u ïeng ha ka nongrim ba skhem bad ba shai bad ka nongrim kaba hok, u dei ban pyni ïa ki jingshisha bad ban kdew ba kaei kaba uwei u kyrtong u shim kabu bad ban kam ba ïa ka Tyrsad PHC la wanrah da u, ka pynpaw shisha ba une u kyrtong u kheiñ bieij ïa ki paidbah bad ka jinglïng lui lui jong ki.
Shuh shuh une u nongialam ka KHNAM u la ong ruh; “Ban pynthikna ban lah ban rat dyngkhong ia u drok na kane ka jylla, ka sorkar jylla ka dei ban ai ka jingiatreilang bad ki paidbah, bad ban pynurlong ia kane ki paidbah ki donkam shwa ban ioh ia ka jingshaniah na ka sorkar.
Ka ‘Kerala Story’ kaba long kawei na ki phlim kaba la shah kynthoh bad shah khanglad ban pynmih la ioh khubor ba ka sorkar West Bengal kum shi bynta ban pyllait na kano kano ka jingjia ba sngewsih na ka daw jong katei ka phlim ka la shim ia ka rai ban khanglad ban pynmih bad pyllait paidbah ia ka ha kaba ka Myntri Rangbah jong kane ka  jylla ka la ai jing tip sha u Chief Secretary ba ym dei ban shah ban pyni ia ka ha ki rynsan.
Na ka bynta kane, ki nongtrei ka BJP kin leit ban jngoh ia ki katto katne ki jaka ban maitphang ia ki jingjop jong ka sorkar BJP ha ka rep ka riang ia ki paidbah ka jylla.
Namar katei ka jingpyrshah ki nongialam shnong, sengbhalang, seng samla, seng Longkmie bad ki paidbah, u trai jong katei ka dukan Kyiad uba la tip kum u Bah Corneluis Kharhunai, u la khang noh ia katei ka dukan die Kyiad kaba u la thmu ban plie paidbah hynnin ka sngi.
Ka jingiania hapoh Police Station kala khluit tar hapdeng ki dkhot ka KSU bad ki pulit.
Kane ka jingpynshai jong ki nongïalam ka UDP Mawkyrwat Circle bad ka UDP South West Khasi Hills District ka long hadien ba u Bah Medal Sing Lyngdoh ryngkat bad ki nongbud ha ka sngi Baar ki la pynbna paidbah ba ki la khylliap lama ïa ka UDP ha Mawkyrwat Constituency.
Katei ka jingiapynbeit kan kynthup ruh ia ka jingpyllait markylliang la ka long ia kito kiba shah rahbor ha ki Hamas bad kumjuh ruh kito ki nong Palestine kiba shah kem bad shah bat ha ka Israel la slem hynrei kiba ka Israel kan hap ban pyllait noh markylliang lada ka kwah ia ka jingbha ha kane ka sien.
Ha ka kyrwoh ba la pyllait ha ka sngi Palei, u Working President ka KHNAM u la ong, “U Bah Sanbor bad u Bah A.L Hek kim don satia ïa ka bor ban thung Rangbah Shnong, lada peit katkum ki kyndon aiñ ba la don, namarkata ka KHADC ka dei ban pan jingshai na kine ki ar ngut ki MLA halor ka jingai bor jong ki ïa u bar jylla ban long Rangbah Shnong bad ban ai No Objection Certificate (NOC).
Nongpoh: Ha ka jingjia iakynad pud hapdeng ka jylla Meghalaya bad Assam, kaba la jia hynne ka sngi ha ka shnong Iongkhuli, kaba don ha ki thain Umtyrnga, u Bah Charles Marngar, MDC Mawhati, u la shah patan jubor bad shah kren tohmet ha ki Pulit Assam, kata ka la jia hadien ba u la mut ban leit pynsangeh, ha ka por ba ki Pulit Assam, ki la thmu ban leit pynsangeh kyndang jubor ia ki Post Ilektrik, kaba ka tnat sam bording jong ka sorkar jylla, ka la thmu ban leit pynpoi bording ha katei ka shnong, kaba dei ruh kawei na ki shnong khappud ha Ri Bhoi.
“Hynrei kumba ngi ïohi pat mynta kam long kumta, na ka liang jong nga, nga pynrem jur ïa ka sorkar kaba khlem shim khia ïa kane", la ong u Bah Brighstarwell.
Ka PAC ka la kyntu ia u Extra Assistant Commissioner ka Ri Bhoi District ba un pynpoi lut ia ki kot ki sla kiba ia dei bad kane ka kam bad ia ki kyrteng ki ophisar kiba la don bynta naduh ba sdang ka kam jong ka jingpynheh ia ka Umroi Airport bad leit hajir sha ka PAC hapoh  ka 27 tarik u Naiwieng.
Haba phai sha ka thup ïalehkai jong ki shynrang, ki rangïalehkai jong ka St.Anthony’s College ki la lah ban poi sha ka burom kumba long ki thei hashwa, bad kane ka la wan hadien ba ki la pynliem noh ïa ka KV Happy Valley ha ka final.
U Gaurav Tiwari, uba dei u nongialam jong ka  Rashtriya Swayamsevak Sangh (RSS), uba dei U  Pracharak sha Jaiñtia Hills, u iakren bad ka North East Now, ha kaba u iathuh ba ka khyndew bad ka um na Jaintia Hills, ka long kaba donkam eh, namar ba ki don ki Pnar, kiba ngeit ha  Ram bad U Lakhan (Lakshman).
Ha kajuh ka por, u Myntri ka tnat kam bar ri jong ka Nepal- u NP Saud ha katei ka Sngi U Blei u la ai jingtip ba ki don ki nong Nepal kiba lah ban shah ktah bad ki ban ngat ha katei ka jingleit thombor jong ka Hamas hapoh Israel.
U Manish Sharma (2/9) u la ïoh ban pynhap ïa u wicket ba khadduh, lyngba ka jingïarap u Bipin Kumar Ray u ba la ïohkem ïa ka bol shuwa ba kan hap ha madan.
Namar u sla sha u dei u mar rep u ba la ju thung tang shi sien bad u lah ban im da ki phew snem.
U  Commissioner & Secretary jong ka sorkar  Meghalaya, District Council Affairs Department, ula pyntip ba ka jingniew vote na bynta ka elekshon MDC 2019, kan long ha ki jaka ba la pynbeit harum.
La ki iaroh katno katno ruh u Peter u shu rkhie bad pynphai ktien sngewieid bad ki tang ban shu ia myllen.
La sam ruh ïa ka khusnam Best Athletes sha ki saw ngut ki khynnah kiba paw bha ha ki jingïalehkai.
U Bah Anthony, ha ka por ba u mih na phatok mynta ka janmiet, la shu pyllait jar jar ia u bad ym shym la don mano mano ba synran, lait noh tang kiba ha iing, ki hynmen bad ki para jongu, ong shuh shuh ka khubor.
Hynrei to tip ba une u khñiang un sar naphang lin naduh uba pop haduh uba hok khlem map iano iano ruh.
Ha katei ka jingrakhe la sam ruh ïaki khusnam sha ki nonghikai haka district kiba la shah jied halor u synñiang ba kila noh sha ka pule ka puthi bad khamtam ban kyntiew ïaka jingnang jingstad ba kynthup ïa u P Chetri Asst.Teacher ka Nehru Memorial HSS Umsning, ka kong B Rympei Asst.Teacher ka Mynken Govt.
Ka longkmie bad u khun jong ka, ka kong Robila Mylliempdah bad u Narup Mylliempdah ki la ujor da ka ejahar pyrshah ia utei u sahep ka PWD ymtang namar ba u la pynkhein ia ka hukum ka NGT hynrei uba la seituh ruh ia u dewiong na katei ka jaka kaba ka kam ba ka dei ka jongka.
Uwei uba sah jan, uba iohi ia kane ka jingjia, u la iathuh ba hadien ba la ioh sei ia ka met jong u, kam don satia kano kano ka dak mong hynrei la suba jur ba ka jingkhlad ka lah ban dei na ka jingiap op tdem hapoh na ka jingjur ka ding bad ka tdem.
Haba phai sha ka jingïakhun kaba nyngkong kaba la long hapdeng ka Rynbai Synrang Shahkhain SC bad ka Pamra paithlu SC kila poi sha ka jingïakhaid khlem da don ba lah ban pynkhihjar.
Ha kane ka sngi ka la don ruh ka jingïalang lyngkot ha kaba la rai ban nang pynjur shuh shuh ïaka jingïakhih kaba khlem buh por lada ki karkhana dewbilat kim pyntreikam satia ïa katei ka dor.
Ha ka hukum ba pynmih ha ka 7 tarik Lber, ka Full Bench jong ka Ïingkashari Meghalaya High Court kala ong ba kam lah long ba kum kane ka kam kan jia khlem ka jingiadon bynta lang jong ki bor pynïaid ka District.
Kane ka jingpynkut ka SIT ba dei ka jingpyniap hi, ka pyni ba ki pulit ka jylla kim pat ler ban leh ia ka kam bad ka long ka jingpynjah burom ia ka tnad pulit kaba pyrshang dohiap ban iada ia kiba bamsap.
Haka jingiathuh jongki paitbah, kiba iohi ba kane ka kali Bolero kaba la wan tynrah ka dei kaba wan hiar na Upper Shillong bad hadien ba ka la poi ha Lad Lummawbah ha ka jaka khongdong, ha kaba u nongñiah umlah shuh ban iaid ia la ka jong ka lynti, ka la leit ban tynrah beit ia kine ki 2 tylli kali haduh ba kine ki kali kim lah shuh ban iaid bad tang ban pli ia ka jingkhang ruh, namar ka jingshah tynrah kaba la jur bha.
La ïathuh ruh ba ïa baroh ki jingtip kumba la pan bad bthah da ka Ministry la dep ban pynrung ha ka BADP OMS na ka bynta ka samoi treikam jong u 2020-21.
Kane ka sur jingrwai ka phah iaka khubor sha baroh halor ka jingsniew kiba la kynrei haka imlang sahlang ha jylla.
Jowai, 5 Jylliew:U Deputy Chief Minister, u Professor RC Laloo ula kyntu jur ia ki samla pule, ki khynnah skul bapher bapher ban kin aiti ia lade ha ki kam ban iada ia ka mariang nalor ba ki la aiti ia lada ha ki kam pule jong ki.
Haba kren ha kaba ïa dei bad ka jinglong jingman ha kine ki sngi, u la ong ba haba pyrkhat ïa ka jingpule ka la long kaei kaei kaba sngewsynei bad pyndiaw mynsiem, khamtam eh haba phai sha ki nonghikai kiba long ki nongprad lynti ïa ka jingim jong ki khynnah lyngba kiba bun ki jaid jinghikai ha ki jaka pule namar ban ïa nujor bad kiwei de ki jaid kam kum ka kam sorkar ha kaba lah ban ong shi kyntien ba ki nongtreikam sorkar ki bit ki biang ka jingsiew, katba ka jingsiew ïa ki nonghikai ka duna bad ki dei ruh ki nongtrei kiba shah jynjar tam ha kane ka Jylla Meghalaya.
Ha kane ka lympung ka Monfort Secondary School, Dilnegre Bolchugre ka la long ka lahduh katba ka Monfort Centre for Education, Tura ka wan ba ar.
Hynrei ha ka semi-final ka shahrem noh ha ka Australia ha ka jingïakhun ha Sydney Cricket Ground.
“Imat ka party kala pynkhreh ia nga, ka don jingpynkhreh, I pa I la long MLA, la long MP, ka longïing jong ngi, ka dei kaba shakri ia ki paidbah", la ong ka kong Ampareen.
Ki ar Seng ki la hiar sha ka ophis ka tnad Social Welfare ban pynsangeh ïa kane ka interview, hynrei la shem ba u Deputy Commissioner u la shimkhia ïa ka jingdawa bad u la hukum dalade ban pynsangeh shuwa ïa kane ka kam.
Ka seng ka la pyntip ba ka la ioh bun ki jingujor na ki paidbah shaphang katei ka jingshim tam ia ki bai kali palat ia ka dor ba la buh, kaba la wanrah jingeh shisha ia u nongleit nongwan khamtam kiba bun na ki ki dei kiba dang duna ha ka ioh ka kot.
Kaba -ar ka dei ka Infrastructure ban peit ia ki jingdonkam ban tei ia ki jingtei ba thymmai kum ka surok, ki lynti syngkien, ka umbam umdih, ka bording bad kiwei.
U la iathuh ba haduh mynta ka shnong kam pat ioh kano kano ka jingbthah na ki doktor, hynrei la shu ioh jingtip na kiba ri masi bad kiba iap la tep.
Nongstoiñ, Jymmang 26: Hadien ka jingpynbna jong ka tnad ka pule puthi lyngba ka MBOSE, la ïoh jingtip ba lai ngut ki samla pule kiba na sor Nongstoiñ West Khasi Hills, ki la wan shakhmat bad paw bha ha ka result jong ka SSLC bad HSSLC ha kane ka kynti kaba mynta.
Mawlai Christian Sec School, Mawlai Motsyiar 12.
U la ong ruh ba haduh mynta ym don u BDO ba thikna ban shimti pura ïaka kam bad u BDO ba la thung mynta ruh u dei ba shu thung tang shipor bad um don bor ha kaba ïadei bad ki kam pisa khamtam ba kum ki Rangbah Shnong na kylleng ki shnong kila donkam ïaka pisa ha kaba ïadei bad ki skhim bapher bapher naduh ka SRWP, MP skhim bad kumjuh ruh ka skhim MNREGA ba dei ban ioh naduh shuwa ka Khristmas.
Kum ban shu pynkynmaw hangne ka long ba kitei ki trai jong ka klob kiba na ka ri USA ha u snem ba lah dep ki la pyllait paidbah halor ka jingkwah jong ki ban die noh ia ka klob bad tang hadien khyndiat sngi ki lah ioh ia shibun ki jingtyrwa kiba lah wan, kaba kynthup naduh u heh saipan jong ka ri Bilat u Jim Ratcliffe bad u nongkhaii ba  radbah ka Finnish  u Thomas Zilliacus.
Ïa ka um ba pyndonkam ha kaba sait nar bad pdem nar ha ki shyngoid maw la ïoh na ka wah ba ki khot mynshwa ka Wah ka Ïaw Liar, ba la khot pat mynta ka Wah ka Liar, bad kata ka Ïaw Liar ka la long kawei na ki nongtrei kam nar kynthei ba pawnam hyndai hangne.
Ki Pulit pynlip ding kila poi ha katei ka jaka, hynrei ka ding kala klang jur kala pynjulor ia katei ka iing bad ki tiar ki tar kiba don ha katei ka ophis.
Shillong:U Bah Sanbor Shullai Myntri ka sorkar jylla u la leit ban ïakynduh ïa u Joint Secretary ka tnat Kam Pohïing ka sorkar pdeng u Piyush Goyal ha Delhi bad ha kane ka jingïakynduh, u la aiti ïa ka shithi ka ban phah ai sha u Myntri Kam Pohïing ka sorkar pdeng u Amit Shah.
Hadien kane ka JSM kala pynsngeh shuwa ïa kine ki bar jylla ban trei bad kala bthah ïaki ban pynbiang ki kot ki sla.
U la ong ruh, ba ka dei kaba donkam ia u kum u Chairman ka Meghalaya state planning board ba un hiar jurip dalade sha katei ka Screening Centre ha Byrnihat, namar lada lap ia kino kino ki jingduna, yn lah ban nangpynbha shuh shuh, ka ban pynsuk ia ki ym tang ia kiba trei ha katei ka jaka, hynrei kan long ruh kum kawei na ki mat ban pyrkhing halor ka jingwan ki briew kiba nabar bad khamtam eh ha kaba kum kane ka por jong ka khlam Covid-19.
La iathuh ba u bom uba khlain bor bha, ula leit bthei ia ka skul ha  Saihapui V, kaba don ha Kolasib District jong ka Mizoram.
U kyrmen skhem ruh ba lyngba kane ka College kin sa mih ki samla kiba tyngshaiñ ha ka dong ka thaiñ bad ha ka Jylla hi baroh kawei.
