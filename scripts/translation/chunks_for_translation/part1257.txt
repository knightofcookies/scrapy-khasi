U Conrad bad kiwei na ka NPP ki la dei ban wan shakhmat ban kyrshan lem namar ka dei kaei kaba u nongïalam jong ka seng u la angnud.
Kitei kiba la mynsaw ki dei 6 ngut ki kynthei bad 3 ngut ki shynrang.
Lada leit ha kylleng ki jaka kiba dang kham don ki khlaw la ju lap ba ka jingbeh thong ïa ki skei ka dei ym tang ha ka por mynsngi ba ki beh da kaba pyndonkam da ki ksew beh mrad.
Jowai,15 Naitung :Ka kong Sairimis Siangshai ka la leit ban ujor sha ki pulit da kaba kynnoh ba uwei u briew uba la tip kyrteng kum u Khiat Iongbor u la leit rung jubor ha ka ing jong ka ha ka step jong ka 10 tarik mynta u bnai ha ka por 10 baje eiei ha kaba u la rong noh ia ka pisa jong ka kaba la kot sha ka T.10,09,000 tyngka.
Hynrei ha kawei ka liang, ki sengbhalang ki la pynlong ia ka jingleit buh syntiew halor u mot jong u Myllung ha phyllaw ka State Central Library, Shillong.
Ka Kong R. Bareh CDPO, Thadlaskein ICDS kala ïathuh ba ïaka Poshan Pakhwada la rakhe ar taiew lynter ban pynsngewthuh iaki paidbah ki khynnah skul, ki longkmie halor ki jingbam kiba tei ïaka met ban lait ka jingduna bam kiba tei ïaka met.
Ki nongbylla naduh ki ba trei shna ing, Muster Roll bad ki ba trei bylla 100 sngi hapoh ka MNREGS ki lah ban pynrung kyrteng da ka ba phone ha u number 1070 ba la pynkhreh da ka sorkar.
Shillong, 28 Iaiong:U Bah HS Shylla u la kyntait ban pdiang ia ka jingong ba u Bah Pynshngain u dei u Hero jong ka jaitbynriew.
La sakhi ruh ha katei ka sngi da ka jingdonlang u Bah Lambokstarwell Marngar President ba rang ka KSU sengkmie kum u kongsan bad ka kong Paido lyne L Nonglait District School Education Officer ka Ri-Bhoi District kum ka symbud kongsan, Dr.Fabian Lyngdoh pyrsa jong u Fr Sngi Lyngdoh ba dei ruh u Professor jong ka Martin Luther Christian University, Samla Raymond Kharjana Education Secretary ka sengkmie, u Samla Ferdinald Kharkamni President KSU North Khasi Hills District bad kiwei kiwei ki nongïalam naka sengkmie bad North Khasi Hills, ha ryngkat ki samla pule kiba la ioh bana pdiang ïaka khusnam ryngkat ka jingsynran lang jong ki kmie ki kpa bad ki bahaiing ha sem.
Shillong, Rymphang, 23: Ka Hynñiewtrep Achik National Movement ha ka sngi Thohdieng ka la dawa ïa uwei u briew uba kynthoh pyrshah ïa ka seng ha ka Facebook Page ba la ai kyrteng ‘Lympung ki Khun ka Ri’ ba u dei ban panmap hapoh 24 kynta hynrei lym kumta ka Seng kam banse ban mudui da ka ejahar sha ki bor jong ka aiñ.
Shillong, Nailar 21 : Ka Kynhun ki Sengbhalang na Ri-lum Garo ki la ïakynduh ïa u Myntri Rangbah ka Jylla Conrad K Sangma ha ka sngi U Blei bad buh ïa ka jingkyrpad ba un phah pyllait noh ïa ki dkhot jong ki, kiba shah kem halor ka jingkulmar ba mih ha ka 24 tarik Naitung ha Tura, West Garo Hills.
U Bah Paul Lyngdoh u la kyntu ïa ki nonghikai ba dei ban ai lut ïa ki jinghikai babha baroh ïa u khynnah ha katei ka por kaba biang, khnang ban yn lah ban saindur ïa u ha ka rukom kaba dei.
Ka ba phylla pat ka long ba ka jingiakhun ban ioh la ka jylla rilum ba laitluid ka dei halor ka mat jong ka ktien.
“Haba don ba shitom mano mano napdeng jong ngi i dei iba nyngkong tam ban poi leit jngoh ne leit pynlong jingduwai bad kum u kpa mynsiem bad u hymmen u para bad u kñi i ju hikai ïa ngi baroh ban long kiba ieid ïa ki para marjan bad ban ïarap ïa kiba duk ba jynjar bad kane ka dei ka jingkynmaw ba tympang ba ngin ym klet lano lano ruh ïa i Madeng.
Ia u nongniah jong katei ka kali ym pat tip ba udei uba naei, namar tang mar ia jia katei ka jingjia, u la phet krad noh na katei ka jaka.
Shillong:Ha ka jing ialang bala khot da ka tnat pule ka jylla haka 25 tarik iaiong 2020, naka liang ki nong pyniaid skul kyn thup ia ka Shillong Archdiocese Education Society (SAES) ki la kyntu ba ki skul shabar ka nongbah Shillong kin plie noh haka 5 tarik jymmang 2020 naka bynta ki khynnah klas IX, X bad klas XII.U Chairman ka Shillong Archdiocese Education Society (SAES) u Fr John Madur u la iathuh ki skul shabar ka nongbah Shillong ki lah ban plie noh haka 5 tarik jymmang naka bynta ki klas IX, X bad XII katba naka bynta kiwei ki klas pat ki lah ban plie ha ka 11 tarik jymmang 2020.
Haba kren sha ki lad pathai khubor, u Rakkam u la ïathuh ba na ka liang ka sorkar ka la pyllong ka jingïalang ha ryngkat lang ka jingdon jong u Vice-Chancellor ka North Eastern Hill University (NEHU), ki headmaster jong ki jaka pule bapher bapher hapoh ka jylla, ha kaba ïadei bad ka jingpyntreikam ïa ka NEP, 2020, hynrei ki la kyrpad ban pynsangeh shwa ban pyntreikam ïa ka mynta ki snem.
Napdeng ki MDC jong ka Khasi Hills Autonomous District Council (KHADC) kiba la thikna ban ïakhun ïa ka elekshon MA ha une u snem ban wan ki long u Chief Executive Member (CEM) u Bah Titosstarwell Chyne u ban ïakhun na ka United Democratic Party ha Sohra Constituency.
U bah Sanbor u la ai jingmut ia u CEM ba u dei ban leit beit sha kashari ban ujor da ka mukotduma khnang ba ka kashari kan pynksan ia ka aiñ shna ing jong ka KHADC kumba ka la pynksan ia ka aiñ shna ing jogn ka Shillong Cantonment Board.
Shillong:Ka One Nation One Ration Card Scheme, lane kawei ka reshon Card ha kawei ka Ri; haduh mynta kam pat lah ban urlong pura ha ka jylla Meghalaya, na ka daw ba bun na ki nongshong shnong ka jylla kim don ia u Aadhar card.
Dei halor katei ka nongrim kaba u la shim ba u la shah shet kylla ha ka UDP bad u la shah takraiñ ha ki paidbah ba mynta u la rai rangbah noh ban kohnguh ia ka rai u paidbah uba kwah ia u ban iakhun ha ka elekshon MLA, “Ki la phah ia nga ban ia khun, ngan ia khun beit, ai ki paidbah kin shim ia ka rai na kano ka Party ngan ia khun" u la ong.
Kane ka kynhun ka la mih madan haduh khyndai sien ha ka jingïalehkai phainal ha ka lympung ïalehkai jong ka Santosh Trophy bad ka la lah ban khur jingjop saw sien.
U la long ruh u nongai khubor jong ka kot khubor Khasi, “Kynjatshai".
Shillong, Nailar, 12: U Myntri Rangbah ka Jylla u Conrad K.Sangma ha ka sngi Thohdieng u la plie ïa ka Safe Motherhood Transit Home ha Asanang kaba hap hapoh ka Rongram C&RD Block, West Garo Hills.
Ka tamasa “purim" ka dei kawei na ki tamasa bad ha kane ka tamasa ym don ki jinglehniam bad wat ka nam ka kyrteng jong u Blei ne Yahweh ruh kam paw ha ka kitab ka Esther.
Ki dkhot jong kane ka sub-committee ki kynthup ia u Executive Chairman ka MBOSE u bah E.P.Kharbhih, u Dr.Sylvanus Lamare na ka Sahitya Akademi  bad u S.Quotient Sumer u dkhot barim ka Sahitya Akademi.
Ka dei ruh ka jingdap 30 snem ka jingrung krem ha kane ka jylla kata 100 snem hadien ka jingwan rung ne lap ïa ka krem Siju Dobhakol ha u snem 1922.
U la sdang ia ka jingleit skul ( 1989-1995) naduh Nursery haduh Class IV ha St.Mary,s Mzzarello Girls Secondary School Jowai.
Kumta ka JHTOA ka la shim ïa ka sienjam bad rai ban ïaid shakhmat ban ïakhih paidbah bad khang ïa ka kit ka bah ki trok dewbilat.
Kaba phylla kaba katei ka sister ka la iathuh ka long ba napdeng ki khynnah rit kiba trei ing briew bad kiba la shah batbor ym pat don iwei ruh ban ioh jingrapa na ka scheme kaba ka sorkar ka la buh khnang na bynta jong ki.
Naba ia ka jingbishar la ju lap wat mynba dang don ha ka pyrthei.
Halor kane ka jingwantuid palat ki Nongwei shapoh ka Jylla bad kylla trai shnong syndon ruh haki shnong ki thaw kiba don hapoh ka Jylla jong ngi, U Nongthoh u la pynwandur ïa kane ka jinglong jingman bad kito ki kyntien kren jong u Myrsiang kiba u ong “Satang Ki Dien Rung Suda , Katba ymdon Dien mih pat".
U Shavian Blah (11) bad Navin Kumar (24) kila kamai ar dak jingkhien ki nongtied kiba shapdeng.
Jubab : U briew uba la shah pynngat ha ki kam bymman ryngkat ka jingpynsajia ba 10 snem ne palat ki dei kiba lah ban ñiew kum ki riew bymman.
Ka jingpynlut baroh khoit katkum katei ka ripod ka long T.2,97,420 tyngka bad ia ka jingthungdieng la thung ha ki lai tylli ki jaka ba la aid a ka shnong kata ha Tieh –U –Jir 4.5 Hektar bad la thung 5900 tylli ki tynrai dieng, ha Law U Bnai ka jingheh ka long 1.5 hektar bad la thung 1995 tynrai ki dieng bad ha Mawthlong pat kaba heh 1.0 hektar la thung 1330 tynrai ki dieng.
Shuh shuh ki la don palat 1530 ki nongri masi kiba la ioh jingmyntoi lyngba ki 100 tylli ki kynhun iatreilang bad 1731 tylli ki masai aiud hapoh jong ka Meghalaya Milk Mission.
Ïa katei ka lympung la wan ban pynhap pyrda noh da u Bah Kyrmen Shylla Myntri ka tnad Social Welfare ka jylla kum u kongsan, haka jingdonlang u Bah Sunshine Makri uwei naki samla rangbah ka thaiñ Umsning kum u symbud kongsan, u Damian Umdor President ka AHOR, Bah Rayonald Kharkamni bad kiwei kiwei ki riew rangbah.
U la pynpaw ruh ïa ki mat bapher bapher kiba ka seng kan pyntreikam ha ki bynta kum ka jngoh kai pyrthei, ka rep ka riang, ka digital marketing, ki samla bad ka kam ïalehkai (sports) bad kiwei kiwei.
Mawkyrwat, Ïaïong 23 : Ka Jakrem Presbyterian Higher Secondary School kawei na ki 18 tylli ki skul ba rah ïa ka nam jop ha ka lympung jong ka 2nd Inter-School Sport Meet 2023 ba la pynïaid da ka Seng Samla Shnong Jakrem (SSSJ) ha kaba u bah Renikton Lyngdoh Tongkhar, u nongmihkhmat jong ka Mawkyrwat Constituency u la long u kongsan ha kane ka lympung ba la pynlong ha shnong Jakrem, South west Khasi Hills District.
“Ki paidbah ki lah ban aplai ïa ki syrnod bapher bapher ha ka Block hynrei ïa kine ki application yn jap ban pynïaid da ki Sub Division" ula bynrap.
“Ha ka jingshisha kam don kano kano ka jingbuh por ban pynkylla ia ki kot pule hynrei ka shong beit ha ka jingiaid ka por", la ong u Bah Marbaniang.
Ha katei ka jingialang paidbah u Dharmendra u kurim jong ka(Hema) u la kyrpad ia ki paidbah ba kin kyrshan biang ia ka bad ong ruh ba ka jingkyrshan ka jong ki kan kyntiew hi ia ka nongbah baroh kawei.
Jowai: Ka Khasi Students’ Union Shangpung Unit ka lah pyllong ïa ka 3rd Mait Shaphrang Academic Award hynnin ka 13-10-23 ha Shangpung Pohshnong Sein Tyllilang Auditorium Hall ha kaba la wan sakhi da ki khynnah skul na ki skul bapher ba don ha katei ka shnong bad ki nonghikai Skul ruh kumjuh.
Ka pynklumar jingmut haduh katta katta; kam long ka jingïarap ïano ïano.
Haba ha ka sur jong kitei ki 25 ngut, u Samla Robert Maring, uba dei uwei na ki samla ba la shah beh kam, u la iathuh ba ki la sdang ban trei ha katei ka Toll Gate naduh u snem 2016 kumte ter ter haduh kine ki khyndiat bnai ba la leit, tad haduh ba kin da ioh syndon ia ka jingtip ba kim ioh shuh ioh ia ka Tulop bad ruh ban leit trei hapoh jong katei ka Toll Plaza.
U Buhsing Syiem ula leh katba lah ban pynlong ka jingïasuk bad u Morsing Phankhein, hynrei  um sngap bad shahshkor, u sylla ïa ki briew baroh kiba dei ha ka Raj khatar – shnong ban ïahiar thma pyrshah ïa u Buhsing bad u Borsing ban knieh noh ïa ka niam ka rukom, ïa ka long syiem man syiem shisynong, ba u da kwah ban iohti halade ïa kiei kiei baroh, bad ban pynduh syiem ïa la u kni.
I Kong Ai Pasleiñ lok jong i Ma Eli War, ba shong ba sah ha Ummulong iba dei ruh i khun jong i (L) Chaimon Passah, (L) Meriam Pasleiñ bad kmie jong i Etis Pasleiñ, Elis Pasleiñ, Wanpynkmenlang, Minot Pasleiñ ila khlad noh haka 30/03/2024.
" Featured Image by OpenClipart-Vectors from Pixabay.
Ki la ïateklok bad ki riewshemphang na Andhra Pradesh bad kila buh haduh 18 tylli ki Farmers Field School bad ki la ai jinghikai ruh ïa palat 35 ngut ki Community Resource Person (CRP) ki ban leit ai jinghikai ïa ki nongrep ba kin sdang ïa kane ka kam rep.
Shillong, 19 Jymmang: U kyrtong ka NPP U Conrad K Sangma u la pynliem toin ia ka kyrton jong ka Congress ka Dikkanchi D Shira haduh jan 2 lak vote eiei ha ka jingpynbna mynta ka sngi ia ka jingiathep vote shiteng MP samoi na ka bynta ka Tura Lok Sabha.
Ka Junita ka la phla ha ki bor shnong ba dei ma ka kaba la bret ia itei i khyllung, ka la iathuh ba ka la kha ha khlaw hynrei ka la rah bad leit bret kham sha pajih.
“Kane ka sorkar hi kan ym lah da lei lei ban ai ka jingsynshar kaba hun.
U Bah Bindo uba dei uwei na ki nongseng jong ka UDP, dangshen ula shah kyntait ïa ka tikket jong ka party na Nongkrem Constituency.
Ka jingpynlong ïa ki ïew Haat, ïew, die dukan hapdeng ka por 8.00 baje janmiet haduh 6 baje mynstep ba hap hapoh 1 Kilometar na ka khappud Indo Bangladesh.
ng kwah ban ai ia ki ba pang jyrhoh kumno u trei ne ymtrei kam ne ha nga marwei u trei hi tang ba ia ki briew ngam pat juh dih lda long k ba lah ng kwh ban ai ia ki briew ba pang corona kumno u trei ne ymtrei kam ne.
Da ki hajar kin wan tuid kum ki nongtrei bad nongbylla.
U SP jong ka West Jaiñtia Hills District, ula kyntu ïaki trai masi bad kino kino kiba don jingtip halor ka jingshah tuh ban wan mih sha  Dawki Police Station.
Katba na ka liang ka WJPCC u Marshal Pariat ula pynhap 3 wicket naki 4.5 Over bad u VDS Rymbai 2 wickets naki 5 over.
Ka jingkynnoh u Bah James ka dei tang ka jingkynnoh namar ba um don da kiwei pat ban kynnoh, ka jingkynnoh pyrshah ïa u dei tang ka jingkynnoh tang ban trei ruh pat ïoh treibha.
Kane ka jingïasoi soskular kan ïarap ban wanrah jingshongsuk ha ka thaiñ shatei lammihngi bad khamtam ha Manipur.
Na ka liang ka NMA, Ministry of Culture ka Sorkar India ka la pynmih ka jingbthah ban bud ryntih ha kaba iadei bad ka jingai NOC ne ka jingai jingbit halor ki kam tei iing tei sem bad kiwei pat ha ki jaka ba la khang pyrshah ne ki jaka ba la aijingiada kyrpang na ka bynta  ki jingtei ba kyrpang lyngba ka Centrally Protected Monuments (CPMs).
Hato kane, kam pynlait ïa ka Ri na ki jingkhuslai bad ki jingartatien haba ïathied ïadie jaka ne khlaw bad hato kane kam long ka jingkyrkhu kaba khraw ïa ki briew kiba shong ha ka?.
Ngi kmen bad lehkmen ha ka Khristmas namar ba U Jisu u khun u Blei U la wan ban pynim bad ban pynbha pat ia ka pyrthei, katba ka Good Friday pat ka pyni ha ngi ia ka dur kaba la shah pynmong bad pynmynsaw.
Hynrei ka bor jong ka ADC ka la nang tlot noh bad bun ki kam ba kiba la shah sloit noh bad kiba kham kongsan ki long ka jingshah knieh noh ïa ki skul Primary School, nangta ka Schedule Tribe Certificate kiba dei ki atiar ba kongsan bha ba ki ADC ki dei ban leh ïa ka kamram.
U EG.5, lada ianujor bad ka jinglong jong u XBB.1.9.2 ba la wan mih hashwa jong u, u don ia ka bor ban pynkylla dur ialade ha ka por ka bym lah ban tip.
Ia katei ka Jingkieng kaba la ioh ban plie paidbah myn hynnin ka sngi, ka dei ka Jingkieng kaba la tei lyngba ka skim khappud bad kaba la tip kum ka Inter State Border Area Development Program (ISBADP), kaba la tei lyngba ka ophis DRDA Nongpoh, ha ka jingpynmang pisa kaba la kot haduh T.25 lak tam bad lyngba katei ka Jingkieng kan sa ai jingmyntoi shibun eh ia ki paidbah ym tang na katei ka shnong, hynrei wat ia ki shnong ba marjan bad katei ka thain hi baroh kawei, namar mynta ki la ioh ban kam da kaba suk na shiliang sha shiliang jong katei ka Wah.
Kat kum ka kyrwoh jong ka President ka CSWO, la iathuh  ba ia u dewiong la pyn kit  na Shallang, Maweit ban pynpoi sha Assam lyngba ka Langpih.
Tangba dei ban kynmaw kein, ba ka jingbishar kan don beit ha kaba kut ïa kito kiba kamai ïa kaba hok bad kito pat kiba kamai ïa ka bym hok ne ka pap.
U myntri u kyrmen skhem ba ki nong shong shnong jong ka thaiñ, kin don beit tang kawei ka sur ba kin don bad kano ka jylla, hynrei lada ki kynhun ki kwah sha Meghalaya, kiwei sha Assam; kane kan shem jingeh bha haba ia dei bad kane ka mat.
Katkum ka jingtip ba une u nongthohkhubor u la ioh lum , la ong ba ki bor District , Municipal, ki bor pulit ki la buh da ka hukum h aka thup jong ki ban bynta kam ia ki briew jong ki ban leit kyndang nongdie madan bad katei ka jingbate kam ka la sdang naduh mynta ka sngi bad kan iai bteng lashai, la shisngi ter ter.
Kumta katkum ka jingpynbna No DCA.33/2012/520 ka ong; “U Lat ka jylla u sngewbha ban pynbna ba ka jingpynbna No DC/RBF/XXXII/64/2023/171 ba 14 tarik Naitung 2023 jong ka Khasi Hills Autonomous District Council kaba la pynmih haka Gazette ka Meghalaya haka 3 tarik Nailar 2023 la pyndam noh.
Kumta, la kyntu ia ki paid nongrep ban shim kabu ban aplai ia ka KCC, khnang ban ioh jingmyntoi ia ki skhim Sorkar bad ki jait ram ba la pyllait na ka bynta ka jingmyntoi u paid nongrep ha ka Ri hi baroh kawei.
La iathuh ba ka Municipal Corporation, ka la phah tohkit ia katei ka kam bad ba dei ban ai ia ka kaiphod hapoh ka 15 sngi.
Na ka liang u Myntri Rangbah ka Mizoram u la kyntu ruh ïa u Myntri ka Tnat Kam Pohïing jong ka jylla – Lalchamliana bad ïa u home commissioner & secretary – H Lalengmawia ba kin pynlong ïa ka jingïalang kaba kyrkieh na ka bynta ban shim ïa ki lad ki lynti kiba donkam na ka bynta ka suk ka saiñ ka jong ki paid Zo hnathlak kiba shong ba sah ha ka jylla Manipur.
Na kane ka daw kane ka tamasa ka khring bha ïa ki nongwan jngohkai na shabar ri, shabar jylla bad ïa ki rang bad thei samla napoh ka jylla bad kane ka thaiñ shatei lam mihngi ka ri India.
Katei ka jingshisha, ka dei namar ba ka Australia, kam shym la ithuh satia ia u, kum trai shnong jong katei ka thain bad ka dei na katei ka daw, ula iehnoh ia ka kam thoh khubor, ula weng noh ia ka jinglong kum u nong Australia, u kylla noh ia ka kyrteng jongu bad u pynphai lut noh ia ki kot ki sla kiba pyni ia ka jinglong nongshong shnong jongu ha ka Ri Australia.
I Ma Corinth Pyrngap i ba shong ba sah ha Khimusniang, Jowai i la khlad noh haka miet 27.12.2020.
Shillong, Naiwieng 08 : U nongai ktien ka NPP ba dei ruh u Myntri ha ka sorkar jylla, Marcuise N Marak ha ka sngi Balang u la ong ba kam don satia ka jingïapher jingmut ne ka jingïapait hapdeng ki nongïalam ka party haba ïadei bad ka jingjied ïa ki kyrtong MP na bynta ka elekshon MP kaban sa long shen na Shillong.
Ki nongialehkai kiba la shah jied ki kyn thup ia u Shubham Ra saily, Kshitij Singhania, Avinash Rai, Lensbirth N Marak, Rituraj Rabha, Angkit Tamang, Shahin Alome, Shavian Blah, Banialam J Mylliemngap, Josiah D Wanniang, Denikcheng Marak, Dingriko Marak, Bilgrak G Sang ma, Charm Marbaniang, Da-u-la-biang Shangpliang.
Haba pynphai nia halor kane, u Conrad u la ong ba u iakynduh bad ia shon dur lang bad ki milian ki paidbah bad ka jingpynkut nia tang na kaba shon dur, kam long kaba shongnia.
Ka jingstad kawan bad ka kylla namar ka long ka jingstad ba kynja bynriew.
Nongpoh:Khyndiat haba phaidien halor ki lynti iaid u Dr.Jerin Syiem, (Bam kwai ha dwar u Blei) kpa u MLA ka Nongpoh, uwei na ki Doktor uba paw bha ha Ri Bhoi ha ki snem kiba mynshwa bad ka jing paw ka jong u, kam dei eh tang ha ka jinglong Doktor jong u, hynrei u dei u briew uba sbun mynsiem bad uba kloi ban iarap ia ki paidbah, kaba la pynlong ruh ia u ba bun na ki paidbah kin ieid bad burom ia u.
Baroh ki nongkren ki la pynrem jur iakatei ka jingleh jongki riewrunar bad ki iai ban ruh ban kyrpad jur ia ki bor Pulit, bakin shimkhia iakane ka kam da kaba pynsted iaka jingtohkit kumba la bynshet haki, khnang ban lap mano donkti hakatei ka kam pyniap briew.
Katkum ka ripod jong ka FCI la iohi ruh ba ha ka thain shatei lam mihngi ka marbam ba  kham tuid bha ka dei u khaw, ha kaba kane ka thain ka jur bha ka jingdawa khaw, la iohi ruh ha ka ripod ba ka duna palat ki nongbam kew ha ka thain.
U bynniaw ba u la hikai kam ïa kiba bun ki samla shynrang hynrei kim neh satia ha ka kam.
Hapdeng ki kynhun bapher bapher la ka long ha ki longiing longsem, ki shnong ki thaw, ki hima, ki seng treimon sngewbha ne sengbhalang, ki seng sain hima sima, ki kynhun niam bad ter ter ngi don ki nongialam kiba ngi dei ban kohnguh bad sngap ia ka rai ne hukum , phewse aiu ka jia , bunsien ngim don ka mynsiem burom ne pyndem ia ki nongialam.
Kiba la jem ki don 752ngut bad kiba iap, ki long 10ngut.
Lah ban kdew ba ha ki khyndiat sngi ki lad khubor ki la iathuh ba ki la don bunbah ki bar jylla kiba dang shu wan thymmai kiba la wan poi sha Majai bad kitei ki la leit wad bylla na ki nongkhaïi maw kiba don ha katei ka thaiñ.
“Ngi kren da kaba shai kdar ba da leilei ngim pdiang ïa ka rel katba ym pat lah ban pyntreikam ïa ka ILP ha ka jylla ban long ka stieh ïada ïa ka jaidbynriew bad lada ka sorkar ka thom da kaba bor halor kane ngim salia ban tyngkhuh bad ka la ha kano ma kano ka dur ruh hynrei ngin pynthikna ba ka surok rel kam dei ban wan shuwa ba ki aiñ ba khlaiñ ban ïada ïa ki mynder ri kin treikam", ong u Bah Lambok haba kren sha ki lad pathai khubor.
Hynrei, na ka liang jong ki, kim shym la lah namarba kane ka sim ka la shah sdien ha kliar jong utei u dieng.
Kumjuh ruh phi kham tyngkan halor ki jingbam palat kum u sohmynken, syieng, rynsun, u snepdieng sia-sia bad sohmarit.
“Ka jingbym pyntrei ïa ka ha ka rukom kaba dei ka la wanrah ïa ka jingkhyllem wat hashwa ban pyndep ïa ka kam," la kdew u Bernard ha ka FIR.U la ong ruh ba kane ka jingkhyllem ka long ka jingma na ka bynta ki briew kiba sah hajan jong ka Stadium bad kumjuh ruh ïa ki jingdon jingem jong ki.
Ka Meghalaya ka la lah ban ïalehkai bha ha ka liang ka kawang bol ha kaba ka Baroda ka la hiar ka jingkamai ron da 27 ron duh noh 3 wicket bad hadien kane ka la tied 78 ron ha ka jingduh noh 4 wicket shwa ba u Abhimanyu Singh (109) bad u MR Solanki (85 not out) ki la ïarap ïa ka kynhun ban kamai 153 ron ha ka jingduh noh san wicket.
" Na ka liang u Bah Pangniang u la banjur biang ruh da kaba ong ba tang ka jingai noh la ka jong ka jylla Khasi – Jaintia State bad ka Garoland kaban weng lut ïa kitei ki jingeh baroh.
Ki lah ban khot hajir ia u Bah Let bad kito kiwei kiba la don case teng…" La jubab u Riewsaid.
Shillong, Rymphang 19 : Ka Phlim Ka Chithi ba la pynmih da ka Kong Simi Khongtiang ka la shah jied ban pyni ha ka Bengaluru International Film Festival 2024 kaba Khatsan ka ban long naduh ka 29 tarik Rymphang haduh ka 7 tarik Lber 2024 ha Bengaluru.
Ïa kane ka lympung rynsan ïakhun MMA kaba la ai kyrteng da ka “Ai-reng Kickboxing Fight League Season-1 North East Competition 2023" la lamkhmat da u Head Coach jong kane ka Gym kaba don ha Lumsohphoh-Fire Brigade, u Bah Sam Lyngdoh.
Ka Ka Mairang ka ioh T.2,36,50,000 klur, ka Nongstoiñ ka ioh T.3,01,50,000 klur, ka Mawshynrut ka ioh T.2,98,98,000 klur, ka Umroi T.2,98,88,000 klur, ka Jirang ka ioh T.2,97,44,000 klur, ka Mawhati ka ioh T.2,86,00,000 klur bad ka Umsning T.3 klur tyngka.
Na ka liang u Bah Paul u la ong ba yn la pynmih ïa ka Expression of Interest (EOI) na ka bynta ban pynïoh ïa ki tiar kiba donkam ha ki Anganwadi Centre bad ki don ki Centre ha kaba ki nongtrei ki la ïoh smart phone.
