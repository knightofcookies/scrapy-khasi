U la ong ba khnang ba yn ioh ia ka um kaba khuid donkam ban pynsting ia ka jingkhia jong katei ka Clarifier bad hap ban thaw noh ar tylli bad dei ban sam ia ka Um mar shiteng kaba mut 17 la 17, bad katei kawei ka jaka pynlang ka lah ban kit haduh 21 ruh na ka bynta ka um kaba bha kaba mut ar tylli ki Clarifier kiba mar 21 million litar shisngi kan long 42 million litar ha ka shi sngi.
Kitei ki long 12 tylli ha ka 22tarik Risaw, 2 tylli ha ka 23tarik Risaw bad 3 tylli ha ka 24tarik Risaw 2019 bad 33 tylli ha ka 26tarik Risaw 2019.
“Ynda nga la poi ha Oriens Theological College, Shillong nga la sngewthuh ba kane ka dei ka jingim kaba eh bha bad nga ju duwai barabor bad nga ju phylliew jingmut bad u paralok ba ngi la ialong kum shipara u Phadar Richard Majaw (Vicar General ka Jyllaniam Bah Shillong) bad ngi la rai ban ïaid shakhmat bad nga la leh kumta tad haduh ba nga la shah pynkyntang Lyngdoh Sohblei ha u snem 2003," la ïathuh u Bishop Elect.
U Myntri jong ka tnat ka pule-puthi ha Assam u Ranoj Pegu u la pynbna ba baroh ki jaka ai jinghikai kiba don ha ka jylla kin sa long noh ki jaka ki ban lah ban pynïaid hi bad ki Principal jong kine ki jaka pule kin sa shim ïa ki sienjam na ka bynta ban wanrah ïa ka National Education Policy 2020.
Nalor ki kam ba pynrung da ka MPSC bad DSC, ki don ruh ki kam ‘contractual’ ba thung da ki tnat bapher-bapher.
“Lada ka Tnad, ki bor treikam hi kim long discipline kumno ngin khmih lynti ban pynsangeh ïa ka jingrung kyrthep ki briew ba nabar ka Jylla" ula bynrap.
“Ki la don ki lad pathai khubor kiba ong ba ka don ka jingïaknieh kaba jur ïa ka tiket UDP…hynrei lada don kaba kum kata, kam dei na ka liang jong nga," u la ong.
“Ka Sorkar Meghalaya ka la ïatreilang bad ki lai tylli ki Autonomous District Council (ADC) ban buh jingthoh noh ïa baroh ki riti dustur bad deiti tynrai jong ki paid riewlum ka Jylla" ula pyntip.
Haba kren mynhynnin ka sngi sha ki lad pathai khubor, u CEO u la ong ba ka shem jingeh ban peitngor ia ki rynsan social media namar ba don kiba shna ha ka kyrteng thok, wat la ka model code of conduct (MCC) ka la pynbna ia ka 48 kynta shwa ban thep vote kum ka por ba jar jar, ha kaba ym shah iano iano ban ialap elekshon.
Ïa u Ganja uba don ïa ka jingkhia kaba 257 kilo, bad uba la kot sha ka T.1 klur kumba la antad la ïoh ban kurup da ki shipai ha Ambassa kaba don ha Dhalai distrik jong ka Tripura.
Ha kawei pat ka liang, U Bah GG Bung Snaitang, uba dei u nongialam jong ka seng UDP Ranikor, ula ai ka jing ai khublei ia ka ophis jong ka MBOSE, kaba la ailad ia kitei ki skul kiba jngai, ba kin shim lypa ia ki jingkylli jongki bad ula iathuh ba ki nonghikai jong kitei ki skul, kin hap ban leit rah bad ka jingthoh sha ka ophis jong ka Board, ha ka Lah Sngi U Blei bad ban pyni ia ki jingeh, ba ki ia kynduh ha ka jingjngai na ka jaka ba ju pynlong eksamin.
Kane ka jingthoh jong nga ruh ka long thik tang ban kyntu ïa la ki paradoh parasnam ban sumar ne husiar bha ïa la ka Ri bad ka Jaitbynriew khnang ba u nongwei u nonghap un nym ïoh rah ne bamduh ïa ka.
Lah ban kdew ba ha  ka miet sngi balang jong ka taiew ba la dep ha ka por 7:30 baje eiei mynmiet , uwei u runar ba la tap dur khmat u la tied klep ia u bah Rishan Rapsang uba dei u hynmen trai jong u MLA ka West Shillong bah Mohendro Rapsang.
Katkum ka kyrwoh bala phah da u bah N.Marwein u Vice president thymmai ka HSPDP, la ong ba ka party kam khein shuh ia u bah L.G.Nongsiej kum u president jong ka Nongstoin Area Unit Nongstoin Area, naduh ka sngi ba u Bah LG Nongsiej u la leit ai jingkyrshan ia ka PDF um long shuh u dkhot jong ka naduh katei ka sngi bad la ong ruh ba ka seng kam shym la beh ia u hynrei u la phet hi.
U President ka KSU u samla Lambokstarwell Marngar u la ong ba ka jingleh shiliang khmat jong ka Sorkar Inda ka la pynbor ïa ngi ban ngeit ba ka don ka buit barieh ban pynduhjait ïa ki jaidbynriew rit paid kiba sah ha ka thaiñ Shatei Lammihngi.
Shillong:U Conrad K Sangma, myntri rangbah ka Jylla, ula pynbna ia ka jingsdang ban pyntrei kam noh ia ka skhim sam um jong ka Tura Phase I and II, ha kaba la don lang U Bah Samlin Malngiang, myntri ka tnat PHE ha ka Sngi Saitjain, ha ka jingialang, kaba la pynlong ha Circuit House, Tura.
“Ka Jylla Meghalaya ka dei ka jylla kaba rit tam ha ka pyrthei Ri India, kaba dei ka ri ka muluk trai jong ki jaitbynriew riewlum barit paid tam, bad ba dang sahdien tam ha baroh ki liang, kaba don mynta hapdeng ka jingma kaba khraw na ka jingshah tyllep ha kiwei pat ki jaitbynriew heh paid na ri thor India, kiba la ïawan rung ïawan mih, ïawan shong ïawan sah, ,ïawan trei ïawan ktah, ïawan kamai ïawan kajih katba mon ha ka jylla khlem da don ka aiñ kaba pyrkhing bha ban tehlakam ïa kane, kaba la ktah bad buh shisha ha ka jingma kaba khraw ïa ka ri bad ka jaitbynriew rit", bynrap bïang u Bah Ryngkhlem.
“Lada ka jaitbynriew kam ioh ia ka ILP, wat ka sixth Schedule ruh kan sa jah noh namar ba ka jingjied jong ki MDC ruh ka long kat kum ka Adult Suffrage bad lada la bun da u bar jylla ban ia ki trai muluk, ka jylla jong ngi yn sa synshar da ki barjylla" u la ong.
Ngi tip ba ia ka Israel la pynsakma kylleng ka pyrthei naduh u snem 70AD, kata hadien ba u Jisu u la kiew noh sha bneng kaba mut shwa ia u 70AD, u Jisu um don shuh ha kane ka pyrthei, kaba mut hadien 37 snem ba u Jisu u la kiew noh sha bneng, la pynjot thiaw ia ka Jerusalem bad ia ka Temple ha Jerusalem da ki shipai Roman hapoh ka jingialam u Titus.
Kumta, u ong ba lyngba katei ka jingpynbeit thymmai, kan long ka jingaibor ïa ki rangbah shnong ba kin lah ban peitngor ïa ka shongsuk shongsaiñ hapoh shnong poh thaw.
U Ma Habahun haba kren ula kyntu iaka Seinraij Barato ban pyndonkam hok iaka kane ka iing khnang ban myntoi ki khun jong ka Seinraij.
Ka jingeh ki mynder poi ei kiba la sdang ban pynkhihwin ïa ka shnong ka thaw, ka jingbym lah ban khang ïa ka jingwan ki mynder ka long kawei na ki jingeh kaba ktah ym tang shimet hynrei ïa baroh khamtam lem ïa ka lawei pateng kiba dang wan.
Halor katei ka jingbishar, U bah HS Shylla, ula ong shuh shuh ba ki nongbishar ki la lynshop palat ia ki Rangbah Shnong, ha kaba ula thoh “Kumta, ka tarajur jong ki Nongbishar ka noh shiliang, ki la lynshop palat ia ki Rangbah Shnong bad ki Dorbar Shnong jong ngi, kat haduh ba kita ki jingiada kyrpang ia ngi ha ka Constitution jong ka Ri India ki la kylla khyndew ha ka shi-khyllipmat".
Ka Lajong mynta kan pynkhreh ban iakhun ia ka Chennaiyin ha kane ka lumpung Hero Elite Final Round ha ka 30 tarik por 3 PM ha madan Nagoa ha Goa.
Nalor kata ula pynpaw ruh halor ki artylli ki jait course hapoh jong ka NEHU regulation kata ka Credit bad ka Non credit courses kiba hap hapoh jong ka NEP.Ha kaba kut hong ka session, ki nongiashim bynta ki la ioh ia ka lad ban iamir jingmut lang da kaba pynpaw ruh ia la ki jong ki jinshem bad ih ruh ia ki jingpynshai halor ki jingartatien ki jong ki.
“Kane ka kam kan kut haba kut u chairman ne co-chairman", la ong u bah Prestone.
Shuh shuh u la bynrap ba lada kwah ban lait na ki jingeh bad ki jingma kiba ap, kata dei ban klet noh ïa ka jingieid seng bad jingïadei paralok bad ai ïa ka kti kamon ka kti kadiang sha ka VPP bad kyrshan ïa ka seng kaba don ïa ki nongrim kiba skhem halor ka synshar ka khadar kaba khuid bad ka jingthmu ba sngur ban pynim ban pynbha pat kumjuh ban pynkylla dur ïa kane ka ri kaba ieid eh.
Ka FKJGP ka la ai jingmut ba lada ka sorkar ka thmu ban pyndonkam ïa katei ka jaka, ki dei ban tei da ki jaka pule ne hotel, khamtam naduh ba la tyrwa ban tei da ka Petrol Pump bad Resort kiba don hajan ka hospital.
Ka Ingbishar ka ladep bthah bad ngin sa peit….
Shillong:Ka MLA jong ka seng Congress, ka Dr Ampareen Lyngdoh, ka la buh ia jingkylli ia ka sorkar jylla, ba mynshem snem ka la don ka jinghikai ka ba biang eh ban iakhun pyrshah ia ka khlam, hynrei mynta u snem balei ka sorkar kam pyntrei kam ia kine.
Ha shwa ba kin pynlong ia ka jingthang mombati ki la pynlong ia ka jingialang kaba lyngkot bad kila pynlong artad ia ka jingsngap jar kaba la neh 1 minit kum ka dak na ka bynta ka mynsiem ba lui lui jong kito ki san ngut kiba la khlad noh.
Ia u heprit ba la duh noh ïa la ka jingim la tip kyrteng kum u Kitborlang Marbañiang uba dang pule ruh ha ka Class-II ha kawei ka LP School ha ka shnong Umlur bad u dei ruh u khun basaw napdeng ki 7 ngut ki khun jong u Bah Synshar Nonghyndah bad ka Kong Diona MarbañiangU Kpa jong une u heprit u la ïathuh ba u heprit Kitboklang u la mih na la iing ha ka sngi Saitjaiñ bad ki paralok hynrei um shym la wan phai iing shuh hynrei dei tad haduh ka sngi u Blei ba la lap ïa ka met jong u na kawei ka khlaw hajan ka shnong ryngkat ki dak mong ha ka durkhmat.
Shillong, 24 Naiwieng:Ki la don haduh 189 ngut ki nongthep vote ka Nongstoiñ konstitwensi ki bym shym la mon ia baroh saw ngut ki kyrtong kiba la ia iareng ha kane ka elekshon shiteng samoi ka ban wan, ha kaba kim shym la thep ia ka vote jong ki shano shano ruh hynrei ki la thep ha u NOTA (None of the Above).
Hynrei la ong ba ha kane ka kynti, hadien ba la plie biang ia ki skul hadien ka shuti Nowruz ba 2 taiew, ka long kaei kaei kaba sngewphylla ba kitei ki khynnah pule ki la ioh kem pang ha katei ka sngi.
Ïa kane ngin sa bishar bniah namar nga sngewthuh shai ba ïa kane ka kam la leh naduh lai ne saw snem mynshwa.
Haba kubur ba ka English kan long tang maka ka compulsory subject ha ka rukom pyniaid kaba thymmai, u Bah Kharbhih u la ka MBOSE ka la plie lad ia ki khynnah pule kin ioh ban jied ia ki subject MIL da kaba pynkylla elective ia ki subjek MIL.“Ngi la buh san sobjek ban jied bad ka English kan long compulsory subject", la ong u Executive Chairman.
“Kane kam pher hynrei kum ka association hi ha i bor i ba rit bad ha ka jingbymbit bym biang ki tiar ki tar, ki jaka jngi bad kiwei kiwei hynrei da ka jingkitkhia ryngkat ka jingtreishitom jong ki nongïashimbynta wat hapdeng jong ka jingduh jingkyrmen pynban ki la wanrah ka nam ka burom lyngba ki khusnam", ong u bah Stalyne.
Shillong, Nailar, 24: Ki nonghikai skul SSA kiba don hapoh ka shatri jong ka All Garo Hills SSA School Teachers’ Association (AGHSSASTA) ki la pynpaw ka jingsngew dukha mynsiem namar ka jingbym ïoh tulop mynta la ar bnai tam, kata naduh u bnai Jylliew, 2022 haduh mynta bad kaba la jan kot haduh lai bnai.
Balei u pastor u kwah kyrsum ktieh bd ki politicians balei um pynlt por ban dwai bd syllok IA kiei2 bym long.
Nongpoh: Ka Deputy Commissioner, Ri Bhoi District, Nongpoh ka la pynbna ba ka district administration ryngkat ka jingiatreilang bad ka Nongpoh Town Committee, Dorbar Shnong Mawroh bad Dorbar Shnong Nongkhrah, ki la rai ban rah noh ia ka iewstep kaba kynthup ia ka die ka thied ia ki soh ki pai bad ki jhur ki jhep na ka iewstep ‘City Memorial Hat’, Nongpoh sha ka madan Mawspeng haba hap hapoh Mawroh / Nongkhrah, ka ban plie naduh ka sngi balang, 27/5/2020.
Mynta ka sngi ki nonghikai ka Ri Bhoi District, ki la pynlong ia ka jingiakhih ha ki lai jaka bad kata ka long ba na ka liang ki nonghikai na Bhoirymbong Zone, ki la pynlong ia kane ka prokram ïakhih ha Madan Kurkalang, Bhoirymbong, ki nonghikai na Umsning Zone ki la pynlong ha Umsning bad ki nonghikai na Nongpoh Zone ki la pynlong ha NSCA Mini Stadium, Nongpoh, ha kaba ki la pynlong da ka jingiashong kyllainmongor kum ka dak ka jingpyrshah ia ka sorkar.
Ki briew kiba la ioh jingkoit pura ki long 730 ngut kynthup ki sample kiba ladep ban phah test ki long 45151 tylli  ki ba long negative ki long 43020 tylli bad ki result ki ba dang ap ki long 470 tylli.
Shillong,24 Naiwieng:U Pastor na ri Wales u Rev.Watcyn James u la sah miet ar miet ha ka shnong Shangpung, Jaintia hills hadien ba u mih na Nongsawlia.
“Nga kwah ruh ban ïathuh sha u paidbah ba nangne shakhmat ba ngin ïai test man la ki sngi ïa ki dohkha shuwa ban shah ban die sha u paidbah bad ïa kane ka jingtest kan long ha khlieh iew ïa man ki trok kiba wan pynpoi mar bad dei tang kito ki dohkha kiba la ïoh ïa ki syrnot ba pyni ba ki long kiba bit ban bam yn lah ban pynpoi sha u paidbah ban bam bad lada lap ba ki don formalin lyngba kane ka spot testing ngin ym shah die sha u paidbah bad ngin shim ïa kine ki mar ban phah sha ki Laboratoryban phah test bad lada lap ba don formalin ngin phah tep beit ïa kine ki dohkha bad lada lap ba kim don ngin shah ban die sha iew," ka la ong.
Ha ka nohphai sngi jong kajuh ka sngi bad kajuh ka jaka, yn pynbud da ka jingiaseng ialap halor ka jingngeit.
Hadien ba la ioh jingtip ia katei ka jingjia na ka liang jong ki pulit pynlip ding ka Nongstoin (Fire Service) ki la her bran bran shalor u tei u lum ban leit ai jingiarap, hynrei haba lapoi ha katei ka pung, u tei u rangbah u la dep iap bad ngam jyllop bad hadien ar kynta ba la ialeh, ki pulit pynlip ding ki sa lah ban ioh sei noh ia ka met jong u na katei ka pung.
Ka jingeh kaba khraw tam mynta ka long ban ïaleh ban pynneh pynsah ïa ka mariang ban lait na ka jingpom pathar ïa ki dieng ki siej, da kaba pyndon kam ïa ka lyer shet kan ïarap shibun ïa ka mariang ban ïaleh ban pynïaid biang ïa ka mariang kaba khuid.
Ka dei ka dak jong ka jingsarong ia baroh u nongshong shnong ban pyni iaka jingieid bad burom iaka lama ka Ri.
Halor katei ka jingpyrshah jong ka, ka KSU ka la pynpaw ha katei ka jingthoh ba ka pyrshah namarba lada ai lad ia ki shipai ban thaw ktem kaba nyngkong eh ki paidbah kin duh ia ki jaka puta bad kaba ar ka long ba shisien ba la kylla jaka shipai ki jaka kin ym hap shuh hapoh ka jingpeit jong ka District Council ne ka 6th Schedule hynrei kan kylla Cantonment Area noh kaba hap ban peit da ka tnad poing ne ka tnad iada ri jong ka sorkar India.
Shuwa ba ngan ong eiei ia phi, to ngin ia phaidien khyndiat sha ka jingiathuhkhana shaphang u Masi lur bad ka Masi lyngki.
Nongpoh:Ki nongialam ka HNYF, Northern Region, ki la ther tyngeh ia ka sorkar jylla, halor ka jingmynthi jong ka ban kren ia ka jingeh kaba la iakynduh da ki paidbah bad ki nong niah kali kamai, namar ki nongniah kali kamai ki iakhih ba la kiew dor palat ka Umphniang Petrol bad Deisel, katba ki paid bah pat ki shem jingeh ban ioh kali, haba ki thmu ban leit sha kano kano ka jaka bad kaba la pynthut eh ha ka leit ka wan u paidbah.
Kane ka jingbym lah ban don ka jingïalong kawei naduh ka mynnor ka hiar pateng haduh kine ki sngi naduh ki longïing longsem, ki kynhun bapher bapher bad ha ka Jaidbynriew baroh kawei.
Nalor ki dkhot jong ki SHG ki don ruh ki dkhot jong ki Producer Groups (PG) kiba la wan ban ïashim bynta ha kane ka jingpynkhuid shnong.
U la ong ruh, ba kum u Pastor, nalor ka kam ialap ia ka ktien u Blei ha ki Pulpit bad ha ki Rynsan Ialap, hynrei ka donkam ruh ban ban thoh ia kiba kum kitei ki Kot, kiba long kum ka jingialap ia ka ktien u Blei lyngba ka thoh ka tar.
Koit! kam pher ïa kata, kumban shu pynkynmaw, katei ka jing rwai “Ri Khasi Ri Khasi" ka don 6(Hynriew) dkhot (Stanza).
"Katkum ka jingong jong u, ki jingdawa kiba hakhmat eh ba ki nongtrei MCCL ki buh hakhmat ka sorkar ka dei ka jingsiew ïa ka tulop, nangta halor ka VRS nalor kiwei kiwei.
Katkum ka jingong u Momin u la ong ba ka ain Meghalaya Maintenance of Public Order (MMPO)  ka dei ka ain kaba thmu ban set ia ka shyntur u paidbah bad ka jinglaitluid jong u bad u kynnoh ba ka sorkar ka thmu ban pynkylla ia kane ka jylla kum ka jylla ki pulit.
Mynta, hapoh ka jingïalam jong u Myntri Rangbah duh, u Narendra Modi, ka thaiñ Shatei Lammihngi ka ïaid shaphrang ha ka lynti jong ka shongsuk shongsain bad ka roi ka par.
Ha kane ka sngi ladon lang u Platini Mukhim u Sports Secretary ka seng bad u samla Leningrad Tariang u General secretary uba la ai ka jingkyntu ïa ki rang ïalehkai ka Club ba kin don ka mynsiem ïaleh, ban long kiba tista ban kilan met (practice) bad ruh khamtam ban long kiba don ïa ka akor ka burom ka seng ka ai mynsiem ïa baroh ki players bad ruh ïa ki trai ka club ba kin dang ïai ïaleh bad ban rah nam ïa ka Ri bad ïaka Jait Bynriew baroh kawei.
Kane kam Dei kata ka jing iohi jngai lane kata ka (mission of self reliance) lighting the remote villages of Meghalaya (Ujala).
Lada pynkylla ïa ka ‘Reservation Policy’, ka ‘Roster System’ ruh kan kylla.
La lap ruh ba ki kot kiba dei ban thoh ïa ki number kiba dei ban thied na ka ophis sorkar la shu pyndonkam da ki kot sada bad ka jingbym pyndonkam ïa kine ki kot ba dei na ophis.
U Ma DR Michael Buam, u General Secretary ka West Jaiñtia Boxing Association (WJBA) u la ai jingmut ba ka Youth Policy ka dei ban kyntiew ïa kiwei ruh ki jait jingïalehkai hapoh ka jylla khnang ba ki sap jong ki samla ha kiba bun jait ki jingïalehkai kin paw pyrthei.
U la ong ba ka sorkar kala ju ong na ka por sha ka por ba ki samla kidei ka lawei jong ka Jaitbynriew balei kam shna bad tei noh ia ki Vocational Training Centre kibapher bapher ban plie lad plie lynti ia ki khun samla kiba khlem kam khlem jam.
Ngi dei kiba ïeng pdeng bad ngi khuslai halor kine ki kam thombor.
Na ki lai ngut ki wicket jong ka SCA kiba la liem noh, 2 ngut ki dei ba la ioh ban pynkhyllem da ka Ibajanai Wanniang 2/30 na ka bynta jong ka SWKH.Ha ka jingbeh thong jong ki nongtied na ka SWKH, tang katto katne ki la lah ban leh bha hynrei hadien kim shym la lah shuh ban pynphai ia ka jingkawang kaba na ka liang pyrshah kiba, na kiba bun na ki ki dei kiba la ioh mihkhmat shabar na ka jylla.
Ha kaba iadei bad ka jingpyntrei iaka jingtei ia kane ka karkhana ula ong ka jingtrei kan hap ban sangeh shipor katba dang ka jingtohkit ka dangiaid.
Ka Archery Association of Meghalaya (AAM)  haka sngi Nyngkong kala lah ha kaban sdang ia ka lympung iakop siat khnam ba la tip ia ka kum ka 2nd NTPC National Ranking Archery Tournament (NRAT) 2023.
“Ai ka vote jong phi sha u Generous Pasleiñ, ngin kit ngin bah ma ngi ïaka eh ka shon jong phi met bad mynsiem bad lada phim mon hadien ka San snem pynïeng da uwei," la ong u ma Hilarius MDC barim ka Moobakhon Khanduli.
Ïa kane ka program ai jinghikai la lamkhmat da ka Jochanan Diengdoh, Faculty, Dept.
Halor ka jingkynnoh ba ka sokar kam shym la leh ei ei na ka bynta ki lehnoh kiba la wan ban ia kren ia suk bad ka sorkar, kumba la pynpaw da u Chairman ka UALA u Novembirth Marak, u Myntri Rangbah u la ong ba ka sorkar ka leh ia kano kano ka kam ka leh haba shai khlem da buhrieh ei ei na ka bynta ban wanrah ia ka jingsuk kaba neh ha katei ka thain.
U Myntri Rangbah jong ka jylla u Manik Saha, u President jong ka seng BJP ha ka jylla u Rajib Bhattacharjee, bad kiba bun ki Myntri bad ki heh nongïalam jong ka seng, ki la ai ka jingkhublei kitbok-kitrwiang ïa u Mia, uba long u nongïalam jong ka kynhun ki Muslim ha ka seng Congress.
U Trai Jisu Khrist ruh u don ia ka longïing longsem ha ka jingwan sha kane ka Pyrthei.
Ban khanglad halor ka jingshah ktah ba mih na ka jingduna thiah ka long kaba donkam ban pynthikna ba ki khynnah ki ïohthiah bha bad ïohthiah pura.
Phewse bun na ki, ki la hap ban phai thylli namar ka jingshah tang khyndiat ngut ban plie account.
Lada kim ai jingtip kaba bakla lane kim ai ia ka jingtip, kin sa shah kurup khait ia ka jingdon jongki bad kin sa shah pynshitom", la ong u Bah Micheal.
Ka long kaba eh ban lap ïa ka thymmei naei ka mih.
Mutdur keiñ mynta, haduh katno milian ngut ki briew kin dang īap lada kane ka Khlam kan neh da ki snem.
ki college pat leh kmno.
U bah Rymbai u la ong ruh “Mynta ka sngi na ka liang u Myntri rangbah ka jylla bad u Symbud Myntri rangbah kin leit sha Delhi ban ia kynduh ia ka Union Minister jong ka tnad finance bad ka tnad pule jong ka sorkar pdeng ban iakren halor ka jingpyllait ia ka pisa na ka bynta u snem 2022-23".
Namarkata, u la pynshai ruh ba ka ophis u BDO ka dei kata ka rynsan ban don ka jingïatreilang jong ka sorkar ryngkat u paidbah ha ka ban pyntyllun ïa ki kam kiba bun la ka long ha ka roi ka par, ki jingïarap ïa ki briew kiba donkam bad kiwei de ki lad pynroi.
Ha ka por mynsngi yn sdang ia ka jingiaid proseshon ha ka por 1:30 nohphai sngi na Calvary bad yn iaid ter ter lyngba ka surok Dhankheti -Shillong Jowai -Laitumkhrah Main Road -Don Bosco square bad wanphai biang sha Calvary.
Nalorkata, ka VPP ka la pynbna ba kan leit ban pynlong da ki jingïalang pynsngewthuh paidbah ïa ka jingktah jong ka ‘Roster System’.
Nalor katei ka jingpynjynsur ki la pynbna ruh ba kiwei pat ki jingiakhih kum ki pakhang ophis kin iaid beit ha baroh kawei ka jylla.
U la ong ruh ba ka jylla Meghalaya ka don shibun ïa ki marpoh khyndew, kum u dewïong, hynrei u la ong ba kam bha pat ban thaw ïa ki jaka pynmih bording na kine, namar kan ktah ïa ka mariang.
“Ngin ai por tang hapoh lai sngi ïa ka ophis jong u Syiem ka Hima Mylliem ba ka dei ban phah pynphai lut ïa ka muhor bad ka Letter Head jong ki Rangbah Shnong Garo hynrei lym kumta ngin wan hangne da kawei pat ka rukom,"la byrngem une u nongïalam ka HNYM.Shillong, Jymmang 03: U Myntri Khynnah ka kam pohïing ka Ri Nityanand Rai, un sa wan plie paidbah ïa ka kad khaïi ne Land Port ha Dawki lashai ka sngi Palei, ban kyntiew ïaka kam khaïi pateng hapdeng ka ri India bad ka ri Bangladesh.
U Himanta Biswa Sarma, myntri ka koit ka khiah ka sorkar Assam, u pynpaw ia ka jingsngewkhia halor katei ka jingjia bad U Sarma, uba la pyni ia katei ka jingjia, ba ka long kaba buh jingsyier mynsiem shibun, ula phah ruh sha U Zoramthanga, myntri rangbah ka Mizoram, sha  Amit Shah, myntri kam poh iing ka sorkar India.
Kitei ki lai seng ki la leit ban jurip ruh ia ki karkhana sain dewiong kiba dang mih thymmai ha ka thain Shallang bad ha ka jingjurip la lap ba nalor ki lai tylli kiba la don lypa naduh kine ki bnai ba la lah, mynta sa kumba 7 tylli kiwei pat ba kynthup kawei ha Swangre bad 6 tylli ha Kyllonmathei la sdang ban pynieng biang mynta.
I Tbn.Moris Swer uba shong ba sah ha Thangskai, East Jaintia Hills District ula khlad noh haka 17 tarik une u bnai bad ka jingleit ontep ia ka long haka juh ka sngi ha u lum jingtep ka Balang Presbyterian Thangskai, East Jaintia Hills.
Ia kane ka prokram pyndih dawai wieh la sdang na Ladthadlaboh Urban Primary Health Centre, Jowai haka jingiadonlang ka Dr M.Syngkon kaba long ka District MCH Officer ka la pynsngew ba ka thong jong ka National Deworming Day ka long ban iarap ia baroh kito ki khynnah kiba naduh 1 snem rta haduh 19 snem rta ban lait na ka jingdon wieh.
Mairang, Nailar, 26: Hadien ba la ïoh jingujor halor ka jingpynlong ïa ki jingïakob khwai dohkha, da katto katne ki nongshong shnong ha ki pung dohkha bapher bapher kiba don hapoh Eastern West Khasi Hills District, ha kiba ka bai rung kam duna ïa ka 500/- (San spah) tyngka shi ryngwiang bad ka khusnam sha ki nongjop ka bym duna ïa ka 15,00,000 /- (khatsan lak) tyngka.
Hynrei hadien ka jinglaitluid jong ka Ri India bad ka jingïoh ka Meghalaya ïa la ka jong ka Jylla, ka Shillong Municipal Board (SMB) ka la shimwai ïa kane ka jaka ban pynshongshnong tang ïa la ki jong ni Nongtrei haba ithuh ruh ïa kiwei kiwei kum ki nongshongshnong ba be-aiñ.
Ka kynhun ka la pynlong ïa ka jingtohkit ha kaba ïadei bad ka jingdon jong ka pisa ba la klop ha kaba ïadei bad lai tylli ki jingmudui ejhar ba la phah da ka kynhun Central Bureau of Investigation, BF bad SB, ka Bengaluru ka la buh ka jingmudui pyrshah ïa ka M/s Surana Industries Limited bad kiwei pat, ka M/s Surana Power Limited bad kiwei pat, bad ka Surana Corporation Limited bad kiwei pat.
“Ka Sorkar kala hap ban shim ïa ka sienjam ban pynthikna ba ka dei ban don kawei pat ka lynti ba hap ban leh mardor ha ka ban weng ïa ka jing khapngiah jong ka phatok ha Shillong.
Lah ban kdew hangne ba u Bah Kansing u la mih noh na ka Seng Congress tang hadien khyndiat por ba u la rung sha ka Seng ha ka jingïalam u Bah Vincent Pala.
Ngi sngewthuh ïa ka jingpang jong ki paidbah ka jylla Manipur kaba ki la mad.
Ki don mynta 3hajar ngut ki nongleit shangkai, kiba sahkut, ha ki jaka bapher jong katei ka jylla, ong shuh ka khubor.
Shillong:U Myntri ba dei peit ia ki tnad ka koit ka khiah, u bah Alexander L Hek myn hynnin ka sngi, u la iathuh ba hapdeng shitaiew ka sorkar jylla kan sa plie noh sa ia kawei ka jaka test ia ka jingpang Covid-19 ha Pasteur Institute kaba don ha Lawmali.
Kiba bun kine ki samla kiba la leit pyntbit ha kine ki training centre, ki la pynpaw ka jingsngewkmen ba ki la lah ban shah hikai ha kine ki centre bad khamtam lei lei kito kiba la ïoh ban treikam.
