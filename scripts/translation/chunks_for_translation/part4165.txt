Ngi dap da ka jingsngewkhia bad sngewlehrain ba ka ba kum kane ka jait kam ka mih na ka shnong jong ngi.
Kadei ka jutang ia ka lynti iaid jong ka India bad ruh ka jingskhem jong ka ban ai ia ka synshar khadar kaba long salonsar ia baroh.
Hynrei na ka liang ki ba ha ing hasem jong ki saw ngut kiba la shah siat iap ki la pynpaw ka jingsngew diaw namar ba wat la ka sorkar Assam, ka la siew kum ka bai lutksan hynrei haduh mynta kam shym la pynshitom pat ia ki pulit kiba la lap ba ki dei kiba donkti ha katei ka jingjia kiba la pynshisha da u Justice ba la shongthait u PC Phukan Judicial Inquiry Commission ar snem mynshuwa.
Shillong:Ka tamasa mawbynna ka Khasi Hills Autonomous District Council (KHADC) kan long biang mynta u snem naduh 4 haduh 9 tarik u Nohprah ha Shnong Hyndai ne Heritage Village ha Mawphlang.
“Ka jingjop ba khyndiat ngut ka NPP ha Khasi Hills hi pyni shai kdar ba u paidbah kine ki lum um pat pdiang ïa kane ka party bad kane ka long kumjuh ha Sohïong ruh.
Ha jingïalehkai jong ka kylla step baroh ar kynhun ki la ïakhun tyngeh ban thep kol bad bun tylli ki kabu ki la pynlehnoh ei bad ka jingïalehkai ka la kut noh khlem da don ba lah ban thep kol.
"Da ki phew ngut ki riewpaidbah na Mawkynrew Constituency ha kane kajuh ka sngi ki la tur sha ïingsah jong u MLA ka Mawkynrew Constituency u Bah Banteidor Lyngdoh ha Shillong ban dawa ba u dei ban kren eiei kum u MLA Khasi halor ka jingdawa ban pynbeit thymmai ïa ka Reservation Policy.
Ka Shillong Lajong Academy kam pat shah rem haduh mynta ha kane ka lympung bad ka la ioh ruh da 9 poin na kine ki lai tylli ki jingialehkai.
Bunsien ka jia bad ki ïai jia kiba kum kine ki jingleh ka long ba ki trai jylla ki lah shu sngap bad u mynder da kaba u thied ne pynbiej ïa ki katto katne u leh katba mon.
Ka ECC ka la buh ka jingdawa “Ia kane ka pisa kaba ki coke plan kiba la buh beain, ynda ki la dep siew ia ka pisa sha ka MSPCB ka sorkar ka dei ban thaw ia ki kyndon ban siew ia ka pisa sha kine ki shnong kiba la shah ktah ha kine ki karkhana coke.
U Deputy Commissioner (Supply) ka East Jaintia Hills District, Khliehriat ula pynbna paidbah ba la pyllait ia u khaw rashon NFSA na ka bynta u bnai Lber hapoh East Jaintia Hills District, Khliehriat.
Kumta namarba u Lamphang u la pynïaid beit shakhmat ïa ki mat kiba la don ha kane ka sngi bakut ka dorbar, u Dr Celestine lem baroh ki MLA kiba don ha liang pyrshah ki la phet na Ïingdorbar bad ki khlem wanphai shuh wat ha ka por ba pynïaid sa ïa ka mat ‘Demands for Grants’.
Nongstoiñ, Ïaiong 01: Hadien ki bun phew tylli ki snem naduh ba la seng ïa ka skul St Mary’s ha ka shnong Maweit kaba dei kawei na ki shnong kaba dang sahdien ha ka thaiñ jong ka West Khasi Hills District, ha ka sngi nyngkong jong ka taiew katei ka shlem ka la ïoh ban lum lang ïa ki khynnah samla kiba la pass bad kiba dang ïai bteng ki jingpule ha katei ka shlem kumjuh ruh ïa ki nonghikai kiba rim kum ka jingïakynduh lang ïa kaba la tip ruh kum ka Alumni Gathering.
U Myntri rangbah ka jylla u la iathuh ba kum shi bynta ban pynpoi sha ka thong kaba ka sorkar pdeng ka la buh, na ka liang ka sorkar ka la kut jingmut ba kan shim khia ha kine ki arbnai khnang ba ka jylla kan ioh ban shim bynta kylluid ha kane ka aiom jingleh kmen.
Nalor kine, ka KHNAM kan sa pynlait shuh sa kiwei ki kyrtong ha kine ki sngi ban wan.
U Symbud Myntri Rangbah ka jylla u Bah Prestone Tynsong hynne ka sngi Nyngkong u la pynlong ka jingleit jngoh ia ki puja pandal kiba don ha ki bynta bapher bapher jong ka nongbah Shillong kiba pynlong ia ka jinglehniam Durga Puja na ka bynta ki paid riewngeit Hindu.
U la ong ïa kane yn bei pisa beit da ka sorkar pdeng bad ka sorkar jylla kan shu hap ban pynbiang tang ka jaka.
Katei ka kyrwoh, ka ong shuh shuh “Kaba sngew lyngngoh ka long ba ka sorkar ka kwah ia ngi ban iadon bynta sa ha kawei ka committee lyngba ka jingkhot u bah Prestone Tynsong, hynrei wat tang ia ka rai jong ka High Level Committee kam shym la khein snep bad sa katno tylli ki committee ka sorkar ka kwah ban pynmih nangne shakhmat".
Ka la pynpaw ïa ka jingkyrmen ba lyngba katei ka training programme kan ai jingmyntoi ïa baroh ki nongïa shim bynta khnang ba kin lah ban leh da ki kam ha ka por ba donkam bad ka la kyntu ïa ki nongïashim bynta ba kin ai ïa ki jingai jingmut bad ïa ki jingtip, khnang ba yn lah ban lah ban pynrung ha ka Disaster Management Plan jong ka jylla.
Haba iadei bad ka jingshimkhia ki nongmihkhmat ka Assam halor u sam, ki la ong ba ki la lap bunsien ba haba don kino kino ki kam kyntur pud ka Assam ha ki jaka ka Meghalaya, ki nongmihkhmat ka Assam ki ju mih shakhmat shakhmat, katba nadien nadien la kyrshan sa ki Sengbhalang bad ki paidbah bad dei halor kata ka nongrim ba bun ki jaka khappud ka Assam ba kin leit lut sha Assam.
Haba kren sha ki lad pathai khubor ha ka Sngi Palei, u Bah Sanbor u la ong ba ha ki por ba la leit u la kren bha haba ïadei bad ki mat kiba ktah ïa ka jaitbynriew naduh ka por ba thmu ban pyntreikam ïa ka Citizenship Amendment Bill kaba la kylla ka CAA, nalor ka ILP bad kiwei kiwei ha kaba u la phah jingthoh ruh sha ka Sorkar Pdeng.
Shillong, Naitung, 23: Ka John Roberts Theological College, Mawklot ha ka sngi Saitjain ka la rakhe kynmaw burom ïa ka lyngkhuh sngi ïap kaba 115 snem jong u Rev.Dr.John Roberts uba long u kpa jong ka thoh ka tar Khasi.
Une u briew uba shah ïuh kali u dei uba rit briew, u phong ka sopti rong ïong, ka patlun rong jyrngum (blue) bad ka slipar rong saw.
Ka kong Agnes ka la ong ba ka Meghalaya Legislative Assembly ka dei kawei na ki nongthep aplikeshon bad wad jaka ha New Shillong.
Lyngba katei k ka jingioh pang thymmai, kumta baroh kiba don ia ka jingpang covid 19 ha Assam, ki long 1,756 ngut.
Katei ka jingmaham ka mih hadien ba ka Joint Action Committee (JAC) kaba kynthup ïa kitei saw tylli ki sengbhalang jong ka Sawsymper Area ba da kaba mynsiem ba sngewkhia ki la leit ban jurip ïa kawei ka karkhana tylliat maw ha Umnongrim, Wahmawpat hadien ba ka ophis jong u Syiem ka Hima Maharam Syiemship ka la pynmih biang ïa kawei ka hukum ha ka 31 tarik u ‘Nailar, 2022 ban khrong khajna ïa ki kali kit maw hapoh ka Raid Sawsymper, East Khasi Hills District.
"Ka sorkar ka dang ap ïa ka kaiphod halor ka test ba la phah dang shen hynrei hashwa ban ïoh ïa ka kaiphod, la weng noh ïa ka jingkhang ban die ïa ki dohkha.
Ha kajuh ka por, u la kyntait ba ka sorkar kam shym la pynbna ban pynlong ia kane ka eksamin shwa ban pynmih ia ka resol klas XII bad bynrap, ba ka sorkar ka la dep pynbna ia kane ka jingpynbna naduh kham mynshwa.
“Hooid", phim-phim kynmaw ia nga?" u la kylli ha ka sur kaba kyiuh.
Bunsien ki transformer ka MeECL ki ju thut bad sniew khah khah ha kiba bun ki jaka bad kane ka tnad ai ding ka jylla kam shym la lah ban pynbha wut wut namar ba kam don stok ia ki transformer.
Haba bynrap lang ïa kane u Bah Paul u la ong kane ka jingwan poi u Myntri ka dei hadien ba na ka laing jong u u kyrpad ïa u ba un wan jurip da la ki khmat ban lap ïa ka daw ba wanrah ïa ka jingkyrduh um.
Uwei u runar uba la don 29 snem ka rta, u la shah kem noh ha ki pulit ka New Jersey halor ka jingdon kti jong u ban rahbor ia kawei ka khynnah 11 snem na surok jong ka New Jersey.
Nga la lum iaka Vigilance Committee ha ryngkat ka Executive Committee jong ka Raid haka 27/1/20 naka bynta ban pynbeit iaka dor jong u khaw ban sam sha ki paidbah nongioh bhah.
Ka kyndon aiñ kaba kham khlaiñ ka la ap lypa ban pyrkhing ïa ka jinglaitlan jong ki nongdie drok kiba la donkti bad shah kem teng.
La iathuh ba katei ka jingjia ka la jia ha kawei ka jaka kaba jngai tang kumba 20 kam na ka madan ba la pynlong ia ka jing iaseng Conference jong ka Jing iaseng Kynthei Ri-Lyngngam Presbytery.
Kaba phylla ka long ba ym don ba pyrta shla ïa kine ki jingduna.
U riewhadem u dei uba jur ka fibre bad duna ka calorie.
“Nga dang ap ïa ka jubab la ka sorkar Meghalaya kan shim khia ne em ïa kane ka jingeh kaba ki paidbah ki ïa kynduh ha Khappud,  lada ngi pynslem ban ïakren bad kumba long mynta ka jingshim khajna ka dei man ka sngi na ki nongrep synsar ki ba hap ban siew haduh 15, 000 tyngka shi kali," u la ong.
Shillong, Ïaïong 05: Ha ka rai kaba lah ban ktah jur ïa ka jingthungkam ha ka jylla, ka High Court of Meghalaya, mynta ka sngi, ka la pynsangeh ïa baroh ki jait jingthungkam ha ka jylla, na ka daw ba ka Reservation Policy jong ka jylla kam don satia ïa ka Roster System.
Ka ICAR ka la leit ban twad jingmut na ki nongrep ban hikai bad pynrung ïa ki buit thymmai kiba kham bha  bad ïadei bad ka rep ha kane ka thaiñ ba ka la lap lyngba ka jingwad bniah jong ki stad saiantis jong katei ka tnad.
Nongpoh, Ïaiong 14: Ka Federation of Khasi Jaintia and Garo People, North Khasi Hills District mynta ka sngi kala ioh ban pyllait syndon da ka Ambulance, ban ai ka jingshakri ïaki paidbah ka them Ri Bhoi ha kaba ïadei bad ka pang ka shitom.
“Katba ngi dang peit ïa ka CCTV, ngi la ïohi ïa une u breiw uba la wan phai biang sa shiphang arphang bad u la kawang biang da u maw bad u don sa ka wait ha kti," la ïathuh u Bah Fantin.
“Kane ka la wanrah ia ka jingeh jong ka jinglong jong ngi ha kaba ka bor sorkar ka la pyrshang ban pyntlot ia ka bor ka District council khnang ba kan nym lah ban iada ia ki ain ka sorkar", la ong u Bah Pynshngain.
U la ong ruh ba ka HYC ka kyrmen ba u DC un shimkhia halor katei ka bynta, ba kan wanrah ïa ka District ha ka dur kaba itynnad bad kaba shai ban wanrah ïa ka khuid ka suba ïa ka DSC.Shuh shuh u samla Lumlang u la ïathuh ba ha kane ka jingïakynduh, u DC u la kular ban shim khia bad kular ruh ba mynta u snem kan sa don noh ka eksam, bad ba kin pynkhreh shaid-shaid ban leh ïa kaba donkam, ban pyndap ïa baroh ki kam kiba lait hapoh ka District bad ruh ban buh bhah kyrpang ïa kiba duna dkhot met namar kim lah ban ïakhun bad kiwei lada khlem buh kyrpang.
ruh.
Ha West Garo Hills District ki 29 ngut ki dei ki shipai BSF, 9 ngut ki dei ba wan phai na shabar ka jylla bad uwei u dei u High Risk Contact jong uwei uba la test Covid positive na North Garo Hills.
Sa kawei, ka Sorkar Meghalaya naduh kine ki phew snem kiba la leit noh bad haduh mynta ka khyllipmat ka la im da ka ram na ka ADB bad na shawei.
Arngut ki rangbah lem bad kawei ka longkmie, kiba dei ki briew na shabar jylla, ki la shah bat noh ha ki nongtrei jong ka HP Petrol Pump kaba don ha 10mer Ri Bhoi District, kata ka la jia hadien ba ki la phet bak tang mar ïa ka dep thep ïa ka umphniang Petrol napoh katei ka Pump.
Ha ka step phyrngab jong ka sngi Ba-ar, kumba hynñiew tylli ki dukan ba kynthup ïa ki dukan die soh bad dukan die sha ki la ingkhong khait na ka jingbam duh ki thylliej ding ha ki ar tylli ki jaka, kata hakhmat jong ka Nongpoh Town Shopping Complex bad kawei hakhmat jong ka Meghalaya Cooperative Apex Bank.
Ka Lokayukta ka la ai hukum ïa u Director Prosecution ban aiti ïa ki kot ki sla kiba ïa dei bad kane ka ‘case’ sha u muktiar jong ka sorkar lane Public Prosecutor ka West Garo Hills, Tura khnang ban tian bishar bad pynshitom ïa kitei kiba shah mudui ha ka ïingbishar ba kyrpang lane ka Special Court jong ka West Garo Hills, Tura.
Haba ïakren bad ki lad pathai khubor, u Bah Lahkmen Rymbui u la ong, ka jingjop election jong u kadei ka jingjop jong u paidbah la kadei ïa ki nongkyrshan ne ki bym kyrshan kam pher eiei hynrei dei ban don ka mynsiem ban ïeid iwei ia iwei.
Namar kam pat ju iohi ia u khynnah uba bhabriew kum ma u.
"“Ngi ai khublei ïa ki nongshong shnong bad ïa ka tnat Pulit ba ngi la lait na ka jingjah burom," u la ong.
U la pynpaw ruh ba ki paidbah jong ka Sohra constituency hi ki khlem kyntait ia u, wat la ki khlem pynjop ha ka sien kaba nyngkong, hynrei ha ka sien ba ar kum u MDC, ki la pynjop, nangta ha u 2018 u la rem noh bad jop biang kum u MDC bad u khlem shongthait.
Lehse ïa ka kyntien Long Live u la lah ban sngewthuh hynrei ïa kata ka VPP un ym tip hi ruh na ka liang jong u.
Ïa katei ka ïing Dorbar la tei haka jinglut ba 10 lakh lyngba ka skhim SRWP haka por jong u Dr DD Lapang bad ka Grand In Aid naka tnad Urban lyngba ka Nongpoh Town Committee bala wan ban plie paidbah mynta ka sngi da u Bah Prestone Tynsong Symbud Myntri Rangbah ka jylla haka jingdonlang u Raja Brahma ADC ka Ri-Bhoi, S Langstieh District Urban Officer, BB Makdoh Chairman Synjuk ki Rangbah Shnong, Bah CB Syiem Adviser ka Nongpoh Town Committee, Bah Rayonald Kharkamni Secretary ka Nongpoh Town Committee bad kiwei kiwei ki riew rangbah ryngkat ki paidbah nongshong shnong ka shnong Nongkhrah.
Ki la don palat 100 ngut ki khynnah pule jong ka Lakshmibai National Institute of Physical Education (LNIPE) ha Gwalior kaba don ha Madhya Pradesh kiba la kem pang namar ka jinglong bih jong ka jingbam kaba ki bam ha ka miet jong ka sngi Ba-ar.
“U Dr Mukul u la leh bha u la trei bha", la ong ka Kong Ampareen haba iakren bad u nong thoh lyngba ka phun kaba don ha New Delhi.
Dei ha u snem 1969 ba ka Mother Anne ka la wanlong ka Principal jong ka St Mary’s  College bad ka la bat ia kane ka kam haduh u snem 1985 u snem ba ka la hap shongthait noh.
U Daniel Ksanbor Khyriemmujat bad Jethro Jarvis Roy Jyrwa ki khynnah jong ka St.Anthony’s HSS kila wan haka kyrdan Nyngkong bad balai bad L Kennedy Vaiphei jong ka St.Edmunds HSS ula wan haka kyrdan ba ar ha ka thup First Ten.
Ha ka jingtwad jing tip u nongthoh khubor ha kane ka EC thymmai ba la ialam da u Bah Ardent M Basaiawmoit, kam da long thikna ba kan iaid ne em namar ba ka jingpyntrei ia kane, kan shong katkum ka jingioh pisa na ka sorkar pdeng lyngba ka Finance Commission ka ri India.
U bah Commander Shangpliang u la iathuh ba ha ka jingialang la rai ruh ban ailad ia ki nongrep ba kin die ia ki mar jongki haduh ka por 2 baje janmiet.
U la ong ruh ba mynta ka sorkar ka la nang iaid shakhmat ruh ban pyntreikam shaid shaid ïa ka CAA bad kum ka jaidbynriew ritpaid ngi dei ban don ka jingieid iwei ïa iwei bad don ruh ka jingiatylli, long katba long ngin ieng skhem ha ka nongrim ban iada ïa la ka Ri bad ka Jaidbynriew.
Da shu leit skul kumne kum ka blang ka masi kam iahap bad ka por ruh ka la pyni dak ba ngin stad" ong u BrutonLYNNONG – 2Ar tylli ki snem ki la iaid.
Kane ka jingioh kurup ka la wan long hadien ba ki shipai BSF hadien ba ki la ioh ia ka jingtip kaba bniah halor ka jingdon jong kine ki mar ba la thmu ban khaii beain ki la wan poi mardor ha kane ka jaka ban kurup noh ia ki.
Jowai, K’Lyngkot 14 : U District Election Officer, West Jaintia District, Jowai ula pyntip ba ha kane ka General Election jong ka Meghalaya Legislative Assembly, 2023, ka Election Commission jong ka India ka la ai lad ïa ki briew ba duna ha ki dkhot met (Person with Disability) ki nongthep vote kiba don jingduna kumba 40% disability shaneng bad ba la kdew ha ka Electoral Roll bad ki riew tymmen (Senior Citizen voters) kiba la palat 80 snem shaneng ka rta ban ïoh thep ïa ka vote jong ki da ka Postal Ballot.
U Myntri Rangbah ula sam ruh ïa ka khusnam Arts and Craft Village Award sha ka Shnong Wahkhen, East Khasi Hills halor ka jingpynneh ïa ka put ka tem na la tynrai bad ka sap thaiñ kti da ki siej, ka shnong Larnai ha West Jaintia Hills halor ka jingshna ïa ki khiew khyndew ïong, ka shnong Pahambir ha Ri-Bhoi halor ki khana pateng, ka Tangmang, East Khasi Hills halor ka jingshna shylliah siej, ka Mairang halor ki kam thohdur, shna motdur, shna jingshna bad ka Amindagre West Garo Hills kaba la bna nam halor ki kam shna jingshna da ki dieng bad ki maw.
Haba kylli la u ïohi ba ka jingleit u Dr Mukul sha TMC ka dei ka jingbakla naduh basdang, u Bah Hek u la ong ba um nud ban ong ïa kata, ba ka bakla ne em, hynrei kan long kaba dei eh ïa u Dr Mukul lada u wan sha ka BJP, bad kan long ka jingbha ïa u.
Ha kajuh ka por ka thei ïalehkai pdeng ka Spain bad Barcelona ka Aitana Bonmati ka la khur ïa ka Ballon d’Or ha ka liang ki kynthei ha ka sien kaba nyngkong eh.
Halor ka jingkynkyntait ka sorkar ban mynjur ia ka VAB da kaba ai daw ba kam biang, ka HNLC ha ka kyrwoh ka la ong ba wat ka riti synshar ka ri India ruh dang hap ban pynkylla da ki spah sien namar ba kam biang, kumjuh ruh lah ban pynkylla  ia ki mat kiba donkam ia ka VAB, ka la ong.
katkum ka jingong u Bah Nongsiang hadien ba la ioh ia ka jingtip, ka JACATAM kan sa shong jingialang biang ban pule bniah bad leh ia kaba donkam.
Ka song pisa kaba long 11 lak tyngka yn sa sam sha ki nongjop ha ryngkat lang bad ki takma, Trophi, bad ki Syrnod.
“Hynrei kaei kaba nga mut ban ong ïa phi ba long ba baroh arphew saw kynta ha ka shisngi, ki Pulit ki long kiba la khreh ïa kum kine kiei kiei".
Kam da donkam ban tip jylliew shaphang ka subject Political Science ban sngewthuh ïa ka jingmut jong ka Collective Responsibility jong ka Cabinet lane kata ka jingïakit khlieh lang jong ki Myntri Sorkar halor ki rai jong ka Cabinet.
Kumta ngi donkam shisha ki nongïalam ki ba stad ban long kita ki ksiang kiba jem ka kren ka khana ban pynsngewthuh paidbah ïa kaei kaba kum ka jaidbynriew ka donkam eh.
La iathuh ba ka lyer bad u slap ka la pyn khyllem run ia u na nar ilektrik, ha katei ka shnong.
Wat ju leit shuh naduh mynta ka sngi.
Ha ka jingleit khynra jong ka Army’s Red Horns Division bad ki pulit  Meghalaya, ki la ioh kem 2 ngut ki  Achik National Volunteer Council-B (ANVC-B) bad uwei u nongiarap jong ka ha  North Garo Hills, katei ka ingjia ka la jia ha ka sngi saitjain jong ka taiew.
Kyntang iawai nga kyntu ia phi ki nongjied ban jied ia uba lah da ki kam ym dei u/kaba shu thiang bad khlein tang ka nia khamtam ia kito kiba phi la ioh mad phi dei ban sian kumno ban jied bad ailad ba kin wan biang ha ka bor jong ka jingjop.
Kumta u la ong “ Nga tang shu ïoh ïa ka kaiphod ngan sa leh ia kaba donkam kat kum ki kyndon aiñ" ong u ma Lahkmen.
Nongpoh: Ha kawei ka jingjia aksiden kaba la jia hynnin ka sngi ha ka por 2:15 baje ei ei janmiet ha surok NH-6 bad kaba hap hapoh ka shnong 17mer ha Ri Bhoi, ar-ngut ki briew kiba la shong ha kawei ka bike, ki la mynsaw jur, kata hadien ba katei ka bike kaba ki shnong, ka la kum leit ban tynrah beit nadien jong kawei ka trok.
Kaba ïoh bun ‘vote’ eh napdeng ki seng riewlum ka dei ka UDP kaba la pynïeng 46 ngut ki kyrtong tangba ka la jop tang 11 ngut ki MLA.Kaba wan ba ar ka dei ka VPP kaba la jop saw ngut ha ka sien ïakhun ka banyngkong jong ka.
Ki shnong kiba hap hapoh ka jingpeit jong ka Municipal baroh ki don haduh 30 hajar tylli ki longing bad haduh mynta ka SMB ka la dep sam  29,634 tylli ki borti niut sha 14,817 tylli ki longing ha ki 20 tylli ki shnong bad ka dang sah sa mar shiteng ban pyndep ha u bnai Lber ban wan.
U la ïathuh ruh baroh ki Polling Station kiba la don lypa kin long beit ka jaka thep vote ha ki Shnong khappud ba dang don ka jingïakajia pud bad kito hi kiba don kiba la don ka Epic kan lah beit ban thep vote bad kan nym don kano kano ka jingnïapher wat la ki ar sorkar kim pat lah ban pynthikna ha ka jingïapynbeit pud hapdeng ka Meghalaya bad ka Assam.
Ha ka jingshisha, ka Supreme Court ha ka hukum ba la pynmih ha u Rymphang ba la dep, ka la buh por ba ki Rangbah Shnong ha Khasi bad Jaintia Hills ki lah ban trei ia ka kam katkum ka Sixth Scheduled haduh 6 taiew.
Namar kata to nang ia kane ka pharshi jong ka ri Israel (diengdumbur).
“Kane ka kynhun kan iatreilang naduh ki bor sorkar, ki Dorbar shnong bad ki paidbah nongshnong shnong khnang ba kan lah ban wanrah ïa ka khuid ka suba jong ka Wah Myntdu kaba dei ka wah kaba bsa um dih ia ki paidbah", la ong u sama Pariat.
Haba ki shah ïalam ha ka lynti kaba dei, ki lah ban long ka bor kaba khraw tam ha ka jingtei ïa ka ri.
Shillong:  U President ka UDP uba long ruh u Lamphang ka iing dorbar u Dr Donkupar Roy u la ong ba mynta la iohi ba ki bun kiba la dawa ia ki civil sub-division, ki district hynrei na ka liang jongu, u la dawa ba ka sorkar ka la dei ban kyntiew kyrdan noh ia ka Sohra bad ka Mairang sha ka district.
Ha kajuh ka por, katei ka helpline kan treikam ruh baroh 24×7 bad kan poi lang ha ka Tele-MANAS Network (Tele Mental Health Assistance and Networking Across States) jong ka sorkar pdeng.
U la bynrap shuh shuh da kaba ong, ba ha Shiggaon Assembly konstitwensi, ki la don kumba 10 tylli ki  PU College ïa kiba la mang ban shna bad la buh hukum ba la dei ban ai jinghika na ka bynta ïa baroh ha ki Subject Science ha kine ki kolej.
Da kane ka rai jong ki MLA, ka la don ka jingïapait hapoh ka seng NCP, ïa kaba la seng da u Sharad Pawar.
Haba ia kren bad ki lad pathai khubor u bah Bajop u la ong “Ki Hima ki dei ban husiar na kino kino ki kynhun ki ba kwah ban kamai pisa na ki hima ban ia khun mukotduma halor ka mat u pud u sam“.
Ka Meghalaya ka la pynliem ha ka 117 ha ka inning baar, kaba la pynlong iaka Sikkim ka donkam ban kamai 187 ban jop.
U bah Lambor Malngiang, MLA ka Nongkrem u la iarap mardor ban lap ia kane ka khynnah, u la iathuh ba une u briew u la ialeh ruh ban pynkylla niam jubor ia kane ka khynnah.
Na ka jaka ba la lap ia ka metiap ki pulit ki la lap ia ka mobile kaba la pait, ki slipar na surok bah jong ka Gabil Road kaba don ha Anogre kaba hap hapoh ka Jengjal PS.Ha ka jingtohkit la lap ruh ba ka lok jong u ka la ia sylla bad u khunjong ka u Theman B Marak bad u pyrsa kurim u Ome B Marak ban pyniap bad bret ia ka met jong u.
Ka rukom mad jong u rynsun ka ïapher katkum ka rukom pyndonkam ne rukom shet jyntah.
Katkum ka jingïathuh uwei na ki nongñiah kali tourist, bun ki kali ki la leit phai noh hynnin ka miet katba katto katne ki la sah.
Ka iingbishar ka la ai jingbit ia ka CBFC ban pynmih ia kane ka phlim ha kaba kam shim don kano kano kaba sniew halor jong ka bad kaba ym don jingktah satia ia ki nongpeitkai.
