“Ka long kaba shisha ba ka Management jong ka NEEPCO ka la wai ïa ka iing ha Guwahati da kaba siew baiwai T.5, 30, 479.00 shi bnai na ka M/s Kamal Jail, Punit Jain, Nikhil Jain bad Biswajit Talukdar naduh u Lber, 2021 watla ka NEEPCO ka don la ka jong ka ophis treikam bapura ha Shillong.
La lamkhmat ïa kane ka prokram ba la pynlong ha MCA Cricket Ground da u Bah Gideon Kharkongor.
Ngi ainguh ia u Kynrad ba ka ktien jong u ka dung da ka jingkmen haba pule kumba ka dung ia u Judas da ka jingiamkthang kat ban pynphai noh ia ka pisa ba u la iohpdiang na ki Rangbah Lyngdoh jong ki Jiw(Mt 27:3-10).
Kaba kum kiei ki jingai jingmut ba kane ka Health Advisory Board ka lah ban ai sha ka Tnad ka Koit ka Khiah khnang ba ngin pynthikna ba ngin shim ïa ka sienjam kaba dei shuwa ban ïakren bad kine ki kynthei die met.
Ka Koloriang ka dei ka jaka kaba itynnad ka jinglong jingman ka mariang kaba don ha Kurung Kumei district.
La ai jingtip ruh na u Toufique Ali ba shen yn sa sdang noh ïa kane ka academy bad lah pynbiang ruh da ki nonghikai(coach) kiba na shabar, kiba tbit ki  ban ai jing hikai ia ki khynnah bad ka jingsiew ïa kane ka jait jinglehkai kan long 3 hajar haduh  saw hajar ha ka shibnai.
Ka jinglong ñiangkohnguh jong ki MLA na rilum Khasi bad Jaiñtia kiba don hapoh ka Sorkar MDA-II ka pynpaw shai ba ki pyrkhat tang na ka bynta ka jingmyntoi ka shuki lajong na ka bynta ka samoi san snem katba ki ieh jyndat sharud ïa ka lawei jong ki khun ki kti ki ban sa mad ïa ka jingkthang nangne shakhmat.
“Naduh u 2009, la rai bym bit shuh ban ai jaka ban shna lum jingtep, hynrei kane ka ka rai ka long lehnoh ei", la ong u Myntri Shanpru.
Imat ka don kaei kaei ka daw na sha lyndet.
Haba kren bad ki lad pathai khubor, u Bah Prestone u la ong ba u lyngoh ban ïohi ïa ka jingkam jong ki nongïalam UDP ba ki tieng ban weng na ka sorkar ïoh ka wan ka President’s Rule ha ka jylla.
Ka College kan dei shuwa ka Arts Stream.
Ki ’riew rangbah bad ki longkmie ki la pynpaw ka jingkmen kaba ym lah ban batai da ki ktien halor katei ka jingwan jngoh ki dkhot na ka KHADC.Ki la ong ba kam ju don ka jingwan peit wan jngoh da mano mano ruh bad ki shah leh klet ha ki bor Sorkar katei ka Jylla.
"Tang shi sngi hadien ba la dep ñiew ïa ki vote bad pynbna ïa ki kyrtong ba shah jied bluit la mih kawei ka kyrwoh kaba la saphriang stet bad kylla long khubor kaba ong kumne, “Ha ki mla udp, congress, aitc, hspdp, vpp, pdf bad independent.
La iathuh ba ka jinghiar kiba ioh pang, ka long haduh 85 percent haduh mynta, naduh ba ka la kiew jubor tam, ha ka 7tarik Jymmang.
Ïa ka video animation, la shimti da ka kompeni Wonder Studio AI, katba la ring dur ïa katei ka jingrwai da u Emiki Biam.
Ia kine ki kyrteng la pynbna da u Myntri Rangbah ka jylla u Dr Mukul Sangma hadien ba la wai ka jingialang ka kynhun myntri hynne ka sngi.
Shillong, 18 Rymphang:Ka Seng Samla Lumksaid, Mawprem, ka la ujor sha u Deputy Commissioner ka East Khasi Hills, halor ka jingrung kyrteng kiba riew spah bad ki nongtrei sorkar ban ioh khaw tad ne ka National Food Security Scheme (NFSS), katba kiba duk kim shym la mih kyrteng satia.
U Bah Sadon u la ba haba la dawa ILP na ka sorkar, ka jubab jong ka ka long ba  ym lah ban ai ia ka ILP namarba ka dei ka ain ba lada kwah ban pyntreikam hap ban leit tied jingkhang biang sha ka Parliament, ‘Ngin tied wat ia ka jingkhang bneng ruh lada donkam , ym tang ka jingkhang Parliament ban ioh ia ka ILP’ ong u Bah Sadon.
Mynta ka sngi la lap ba ki surok ki la thylli bad ki dukan ki la khang lut baroh,wat la don kiba iaid ba ieng tang katto katne ki kali jong ki riew shimet, hynrei ki paidbah ki la ia snoh kti lang bad shong khop ha la ki iing ki sem.
Ki paidbah ki lah ban pyni nia namar ka pyrthei baroh kawei, ki pyndonkam ïa ki plastik haba thied jingthied ïa kano kano ka tiar ne ki marbam mardih, te kumno lah ban khang tang hangne hapoh Meghalaya.
Ki Syiem ki pynbiang ia ki Langsla kynthup uwei na ki Diengiei, ki langsla bad ki Langsynran.
Na ka liang ka Kong Jyrwa ka la ong ba kane ka kynhun ka kynthup ia riew donsap na ka OMLAS, kata ki samla pule kiba mihkhmat na ki college bapher bapher na kane ka jylla, bad ruh ki riew shimet kiba dei na ki bynta bapher bapher jong ka ri kiba la wan shakhmat ryngkat lang na ka bynta kane ka projek.
Ïa kane ka khusnam ba la tip kum ka ‘4th National Water Award’ sa sam da u Vice President ka Ri India, u Jagdeep Dhankhar ha ka jingïalang kaba la long ha ka 17 tarik u Jylliew 2023 ha Vigyan Bhavan, New Delhi.
Baroh kiba ioh pang ha ka jylla, ki la poi sha ka 74,817 ngut, kiba dang don ha ka jingpang, ki long 2,682ngut bad kiba iap, ki long 1,294ngut.
Ka Supreme Court, ka la pyn sangeh ia katei ka rai jong ka High Court, tangba uwei uwei na ki nongkhaii, u dei ban pyni sha katei ka kashari, ia ka jingmynjur jong ka Bank, ba u don pisa kaba T.75lak marwei marwei.
Ngi da kwah eh ba ka District Council ka dei ban tip bad kynmaw dngong ba lada la shna ia kane ka surok ka jingroi bad ka jingmyntoi ka dei hi naka bynta ki paidbah babun jong Ri Khasi-Jaintia bad jong ka jylla baroh kawei.
Hynrei, u Chief Minister bad u Deputy Chief Minister ki dang ïaikop hi ba dei tang ma ki kiba stad tam ba ki lah ban pynbeit ïa ka jingïakajia khap pud (border disputes) mynta la 50 snem bym don ba lah pynbeit da mano mano ruh haduh ba ki la lah ban pynbiej bad khring ïa ki katto katne ngut ki MDC bad ki MLA sha ka Party jong ki hana, ba ka dei ka party kaba bhabriew tam kham palat ïa ka aktres ha ki phlim ruh.
U Myntri rangbah u la ong ba ka seng, kam lah ban ailad ia kum kine ki briew kiba thmu ban pynsahkut ia ki kam pynroi da ka buit arsap jongki.
Ki diengkait,kwai bad kiwei ki la pynjot thiaw.
U la ong ruh ba ka ka seng bad ki dkhot jong ka man ka sngi kaba ki mih sha madan ban ïakhun ïa ki mat ka jaidbynriew ki dkhot ka seng ki long kiba la khreh ban shah ïap bad ki synduk metïap ka la khreh lupa ruh namar ki la long kiba la khei1 dep ban aiti la ka jingim.
Halor kane ki don ruh kiba kwah ba u Ma Sniawbhalang un ialeh noh naka tiket ka BJP namar kim sngewtynnat iaka NPP hapoh ka jingialam kiba mynta bad ki jing shah kynthoh ha manla ki jaka ba ka NPP bad ki nongkyrshan jong kane ka seng ki dei kiba pynpait iaka Jylla bad kiba pyrshah iaka Jaitbynriew Hynniewtrep.
“Ka Law Adong kan sah beit kum ka Law Adong yn ym lah ban pynkylla shuh" ong ka kong Grace ha ka jingiakren bad ki nongthohkhubor mynta ka sngi.
Na kine ki 600 tylli ki kynrad, 96 kynrad la pyndep.
“Ngi sakhi ia ki jingsdang da ki producer group ha Umsning bad ban ithuh ia ka jingriewapah ka mei ramew.
Te kumta wat ki ruh, kum ki nongjied nongmihkhmat sha ka Iing Dorbar Thaw ain jong ka jylla, ba ki hap ban jied bad ban rai iano, napdeng kiba bun ki kyrtong, ba kin phah ban mihkhmat ia ki sha ka Iing Dorbar Thaw Ain jong ka jylla.
Te ka nongshem kaba khadduh ia kaba u Jisu unsa pynduh, ka long ka jingiap"- 1 korinth 15:26.
Kumba la pynpaw da u Chairman Pyllun ka Umden Umsaiprah, u Bah Defender Lamare, ka jingthmu ba la tei ïa kane ka jaka jngohaki pyrthei ka long shi bynta ban kyntiew ïa ka ioh ka kot ki paidbah nongshong shnong lyngba ka kam jngohkai pyrthie, khamtam kane ka jaka jngohkai pyrthei ka don harud ka wah Umïam kaba lah ban khring ïa shibun ki nongjngohkai pyrthei.
Ha kane ka jingïalang la pynshngaiñ da ka jingïadon lang u Bah George B.Lyndoh, MLA Umroi uba long u Vice President jong ka Party, nangta uwei pat u Vice President, u Bah James Lyngdoh, u Bah Fernandez Lyngdoh, President ka Youth Wing, Kong Kathleen Marbañiang, Vice President Women’s Wing, i Elgiva Rynjah, Secretary Women’s Wing bad kiwei kiwei.
Kat kum ka jing iathuh jong ki pulit ki la ong ba ka dur khmat jong kane ka briew ka long rong stem, pyllun khmat bad ka  don dak jingmyn saw ha ka dur khmat jong ka, bad kane ka briew ka lah ban don ha  ka rta kaba hapoh  35 snemeiei,hynrei haduh mynta ki pulit kim pat tip ia ka kyrteng jong kane ka briew.
U Dr.Mukul u la ong ruh ba dei ban pdiang ia ka rai ki nongialam ban ym ia khun ha ka elekshon MLA 2018 hynrei ki la kut jingmut pat ban trei radbah na ka bynta ka Party.
Ka Deputy Commissioner, ka la ong ba kan sa shim ia kane ka kam ban ia kren bad ban pynbeit thymmai ia ka dor ka mur jong ka bai kali bad ki bor ba halor ban ia pyrkhat ia kane ka dor bai kali namar ba la kham pynjynsur ha kaba thep nongleit nongwan.
Iwei na ki nongtrei ASHA hapoh ka shnong Jorgin, kala ong tang ban ioh iaka tulop, ngi hap ban pynlut shibun ka por bad ka pisa ban pyndap iaki form bad ka bai leit bai wan ban phah ia ki.
Katkum ka ejahar kaba la ai da kine ki pulit, ki la iathuh ba ha ka 19tarik mynta u bnai, ha ka por 8.30 baje mynmiet;  katba ki dang don ha ka kam ban synran ia u myntri kam poh iing ha ka shnong Weilyngkut khappud bad ka shnong Dira; katei ka kali kaba la kdew haneng  ka la iaid sted haduh katta katta bad ka la ima ka jingpynher stet.
Ha ki por nemsniew, une u long uwei na ki jingbam uba bit eh ban rep namar ki khniang kim ju kham bam ia une haba buh slem ia u, kumta ba lah ban buh ia u da ki bun snem.
Ha ka jingpynkut ïa kane ka jingai jingkren, u Myntri Rangbah Duh u la ong ba ki briew jong ka ri ki don jingngeit ha ki stad science bad haba ki briew ki ai jingkyrkhu, ka Indïa kan long ka nongïalam jong ka pyrthei ha ki kam science bad teknoloji.
Shillong: Hadien ka jing iai ujor ka Seng ia ka jingjyllei ki dukan die dawai ki bar jylla ha iew Shahlang kiba khlem kot khlem sla, Ka Hynniewtrep Youths Council Umdang area unit hapoh ka jingialam U Samla Edmond Mawsor General Secretary ryngkat ki dkhot ka seng, ha ka 19tarik Nailar, 2020 ka la hiar ha iew Shahlang ryngkat bad ki nongtrei ka DHMO, ba la ialam da U Bah B.C Kharsyntiew drug inspector.
Lada phi kynnoh ia nga ka mut ba phim pat nang pule kum kawei ka briew ba ialeh ban ioh ia ka kyrdan Doctorate ha NEHU, Shillong (kaba la ong ia nga, “Balei phi kynthup ia ka hima Maharam?" Nga la ong ia kata ka briew, “Da pule bha kong, nga shu kdew ia ka jingthoh jong kiwei")Ban pynlyngkot ia kane ka jingthoh nga shu ong ba ka Ri Lyngngam mynshuwa ka long kaba ïar hynrei mynta pat ka la nangrit suki suki, namar ka jingbymtreh ki nongshong shnong ban kam ialade ki ‘Lyngngam’.
Hynrei kyndit mynta ka sngi ka ba ym lah ban mutdur ka long ba ka jingleit khynra ki Meghalaya Police ha ki kynta kiba dum ha ka 13 tarik August 2021 ia u ba la dep pyndep ia lade u General Secretary barim ka seng HNLC kat haduh ban da siat iap ka long kaba ym lah ban mutdur shuh.
Ha kawei pat ka liang, u Justice (Retired) BP Katakey u la aiti ïa ka kaiphod kaba 14 sha ka High Court, bad ha kata ka kaiphod, la pynpaw ïa ka jingdon kyrhai jong ki karkhana thang dewïong bad karkhana saiñ nar.
U DC u la ong ruh ba kito ki karkhana kiba la ïoh ïa ka CTO ki lah ban treikam bad kiba ioh iaka CTE (Consent to Establish) ki lah ban thang ban pynshit iaka jaka sain rnga ne ka oven.
Shillong, Jylliew 5 : Ka sorkar jylla ka la rai ban pynjlan por biang sa shibnai ban ai lad ïa kito kiba thep ïaka Expression of Interest (EoI) na ka bynta ka projek kad liengsuiñ kaba thymmai ha ka jylla.
U la ong ruh ba kum ka Society ka ju pynlong ïaki prokram bapher bapher ban ai jinghikai bad pynsngewthuh sha ki paidbah halor ka rukom sumar dawai kynbat ba lah ban pynkoit shibun bah ki jait jingpang bapher bapher.
Ka long ruh ka sien kaba 17 ha kaba u Novak Djokovic u lah ioh ban iakhun ha ka rynsan iakhun quarterfinal jong katei ka lympung ialehkai ha Rome, ha kaba mynta u bat halade ia ki 13-4 jingjop bad u Tomas Berdych u long u rangialehkai ba khatduh ha ka ban lah pynliem noh  ia u ha katei karynsan iakhun  jong katei ka lympung ialehkai kata ha u snem 2013.
Namarkata, ka sur kaba la mih na ki paidbah ka long ba ki la kyntu ia u Nongmihkhmat ka Nongpoh, ba u iakren sha ka sorkar na ka bynta ban shimkhia da kaba pyrkhat kyrpang ia ki shnong kiba don ha khappud, namar dei ma ki kiba iada ia u pud u sam jong ka jylla.
Uwei pat u nongialam jong ka seng BJP, U Rinku Senapati, u don ha ka jingmynsaw jur, ha katei ka jingshah siat.
Ka VPP kam shym la lah ban pynkohnguh i ki paidbah lyngba ki jingkular ba thylli jong ka.
Kynmaw ho ba ym ju don jaitbynriew Khasi – Pnar kaba long tang ka jingbatai stad ki Pseudo Scholar.
Ka ktien u Blei ka ong – “Uta u Mrad khlaw uba la ju long, bad um long shuh, uta hi un sa long u syiem u ba 8 ruh bad u long na kita ki 7 (Hynniew).
Ïa kane ka ophis kala pyrshang la shi snem mynta, ha ka juh ka por la thung ruh ïa ki sla lamet ha ki phyllaw jong ka ophis.
U la ong ba lada ka Liang Pyrshah ka wanrah ïa ka mat jong ka jingbym shaniah shuh ïa ka sorkar ha u snem 2028, ha kata ka por, ka India kan poi sha katei ka kyrdan.
“Ngi na ka shnong rynjah ngi kloi ban pdiang ban shimti ia kane ka RR Colony hynrei kadei ka jingpynslem", la ong u Bah Pasi.
Ha ka jingbuh mawnongrim jong u, la sakhi bad ïadon lang ruh da u Myntri ka Tnad C&RD Bah Hamletson Dohling bad u MLA ka thaiñ Bah Macmillan Byrsat.
Na ka snem sha ka snem, ka pisa ka la lang khamtam na ki jaka nongkyndong.
Oh, ka iewduh mynta ka dei ka iew jaktung jaktap.
Dang shen, ki pulit ki la pynmih ia ka jingpynbna paidbah da kaba phah sha ki pulit ka West Bengal ban kem ia u namar ba u la phet rieh na Shillong hadien ba la shah tthwet ha ki pulit.
Ka Meghalaya ka la shah pynngat ha ka kyrdan ba duk tasam ha ka ri India napdeng ki san tylli ki jylla baduk tam.
Khot ia kata ka jingpang Corona Virus da kata ka kyrteng Covid-19 ne da kaba kumno-kumno ruh, ka bih jong ka te ka la sar kum ka khlam ba shykhrei ha kylleng ka pyrthei, kaba la pyniap hana palat 17000 ki mynsiem briew bad ka la ioh snoh la palat 38000 ngut briew, haduh ka sngi ba-ar jong ka taiew kut bnai, Lber 2020.
Ki bor bahalor katei ka tnad ki la ong ba kane ka dei ka sienjam kaba tnad ka la shim ban tyngkai ia ka jingjyrngam jong utei u lum khang ba ka ding kan ym ioh ban bam ia ki jingthung ba itynnad kiba don ha utei u lum.
Hadien ba u la pynïasoh sha ka Chelsea ha u snem 2021 ha ka jingsiew kaba 97.5m hadien ba u la mih noh na ka Inter Milan, u Lukaku u la shem jingeh kumno ban pynïahap ialade bad kane ka klob jong u Thomas Tuchel.
Khyndiat shaphang ka Khliehriat Higher Secondary School, ïa kane ka skul la seng nongrim naduh u snem 1974 bad dei ruh ha u snem 1979 ba u Fr Rev Henry Fantin u la wan sha kane ka skul ha Khliehriat bad long kum u Head Master, da ka jingtrei shitom bad jinglen lade jong u la lah ban kyntiew ïa kane ka skul sha ka kyrdan M.E School bad ha u snem 1986 la kyntiew shuh shuh sha ka Khliehriat High School kaba naduh ka klas ba 7 haduh ka klas ba 8, ha ka jingpeit jong u Fr Henry Fantin kum u Head Master lem bad u para jong u, u Fr Rev Joseph Fantin, u ba la long kum u Fr Priest ha kitei ki snem namar ka jingtrei shitom jong ki la kyntiew kyrdan shuh shuh ïa ka skul sha ka High School ha u snem 1995 bad katba nang iaid ki por ki snem ïa kane ka skul la kyntiew shuh shuh sha ka kyrdan Higher Secondary School ha kaba la ioh ruh ban pynrung ïa ka jingpule ha ka Arts, Science bad Commerce bad ki khynnah kiba pule mynta tang ïa kane ka kyrdan XI bad XII ki don mynta 400 ngut.
Wat la um iathuh ia ki daw, hynrei la sngewthuh ba ka jingshah pynhap shuki jongki, ka long hadien ba ki lah ban don ka jingthmu ban phet noh ha shwa ka elekshon.
Kine ki kynthup ia ka Susan Chebet, u Elkana Kipkoech Runo, Richard Kiprop, u Elijah Kipruto Kemei bad ka Agner Mueni Mutua.
Ha kane ka jingsam khaw la iadonlang u Chairman Shnong Wompher Nartiang, u Assistant Waheh Shnong Latu Nartiang, Secretary Shnong A Lywait, Assistant Secretary u ma D.Nartiang bad kiwei de ki dkhot ka shnong ryngkat ki katto katne ngut ki ANM bad ki ASHA.Ka Jylla Meghalaya kala kynjoh haduh 652 ngut ha ka jingdon jong ki briew ba ïap pang COVID-19 da ka jingkhlad biang sa 9 ngut haka sngi Saitjain.
Ki la ong ruh ba wat la ka State Unit jong ka party kam pat shong ïa ka Komiti na ka bynta ban jied ïa ki kyrtong ruh, hynrei namar ba ki la thmu ban ïaleh elekshon kumta ki la nang pynkhreh shait shait ïa ki jingdonkam na ka bynta ban pynbit pynbiang katkum ki jingdonkam.
Ka Lehniam Behdeiñkhlam ka Seiñraij Mukhla ka la poi sha ka sngi kaba ar mynta ka Sngi U Blei (Mulong).
Ia kane ka prokram thung dieng ka la pynlong haka sngi Balang ha baroh sawdong sawkun ka pung Thadlaskeiñ, Mukhla, West Jaintia Hills District.
Ïa kane ka jingai jinghikai ka WJDSA kala sdang naduh ka 5 tarik bad kala pynkut haka 8 tarik une u bnai ha Kiang Nangbah Stadium.
Ka jaka pynlong jingïaseng paidbah ha ka Sngi U Blei ka kham long lum, kumta la kyrpad ban wanrah kot ne jaiñ siang shong.
“Ka Congress ka la leh bha ha ka liang ka pule puthi, ka jingpyniasoh ha ka leit ka wan, ha ka kam pateng, ka jingsam ryntih ia ki jingdon jingem.
La ki la don katto katne kiba la kham sngewthuh hynrei uba bun balang um pat da sngewthuh ia ka jingkordor jong ka por.
Shillong, 01 Naiwieng:Hadien ka jing ia pyni bor jongu bad U Chief Executive Member jong ka Khasi District Council bad nangta hadien ka jing pynjari da ka Ordinance, kaba dei ka ain Rangbah Shnong jong ka sorkar bad hadien kata, sa ka jingpynkhreh ia ka ain thymmai ia ki Rangbah Shnong ka Meghalaya Grassroot Institutions Governance Act 2015, kaba la pynbitar tyngeh ia ki Rangbah Shnong ka Ri Khasi Jaintia, kat haduh ba kin dawa ba un hiar shuki noh, mynta ka sngi U Mukul Sangma, ula leit ia kynduh ia u myntri kam poh iing ka sorkar India, na ka bynta ban ioh jingmynjur noh ia ka Village Administration Bill (VAB) jong ka KHADC bad ka JHADC.U Myntri Rangbah ka jylla u  Dr Mukul M Sangma mynta ka sngi, u la iakynduh ia u Myntri kam pohiing ka ri u Rajnath Singh ha  jaka sah jongu ha kaba u la batai ia ka jingdonkam jong ka  VAB ban ioh noh ia ka jingmynjur jong u Lat ka jylla.
Tden sangeh ki kor ki bor jong ka wet process plant bad ki nongtrei ki la sdang sheptieng.
Katkum ka jingong u Dr Mukul, u Deputy Commissioner ka West Jaiñtia Hill u la bthah ban pynlong ia ka jingtohkit halor ka jingpynsangeh ka Assam ia ka jingshna ia kane ka jingkieng bad kane ka jingtohkit ka la phah ia ka jingai jingmut kumno ban pynneh ia ka suk ka sain bad ban pyndep ia ka jingshna ia kane ka jingkieng.
“Watla u Chuba Ao ula pynpaw ïa ka jingsngewskhem ba ka Party kan leh bha ha kane ka elekshun hynrei kane ka long pyrshah ïa ka jingkheiñ antad jong u President ka BJP Meghalaya Ernest Mawrie.
La pynrung seng ia U bah Kharshiing, da U bah David Kharshiing, Vice President ka BJP, Meghalaya.
Ha ka sngi thohdieng ba ladep, ka la don ka jing ia lum paidbah ha ka nongbah Dhaka, kaba la pynlong da ki kynhun Muslim, lane kaba la tip da ka kyrteng ‘Like-minded Islamic Parties’.
Hynrei, aiu keiñ ngin leh na ka bynta kito ki samla pule kiba ym pat sngewthuh ïa kane? Kawei kaba ngi lah ban leh, ka long ban pynsngewthuh ïa ki bad ban pynshlur lem ruh ïa ki ba ka thoh ka pule, ka dei ka ïap bad ka im ka jong ki hi.
I la khroh ia ka sorkar ha kato ka por, bad ba dang lung ym don ki bureaucrat kiba la iohi jngai ia ka karkhana dewbilat kum kawei na ki karkhana ba pollute tam ha ka pyrthei, bad dih bor ding kum ba dih um usponge (118 Mw hour shi B’nai).
Phi lah ban mad ia kane ka jait jingshitom tang shisien haka jingim jongphi bad ka lah ban shu jah kumto khlem donkam jingsumar.
Ngi kyrmen ngin sa ioh ka jingshai ha kawei ka Sngi ïa ki jubab kiba ngi dang ap na ki.
Kane ka dei ka sien kaba ar ba u la ïoh ban khur palat 10 wicket, hadien ki 14 wicket ba u la khur pyrshah ïa ka Sikkim ha ka jingïakhun ba nyngkong jong ka Meghalaya.
Ki nongpang kiba la ioh pat iaka jingkoit ki don haduh 585 ngut.
Haba kren sha ki lad pathai khubor, u Bah Tynsong u la ong ba ki Sorkar ki leit bad ki wan, hynrei ki kam tih dewiong beain kim dei shuh ki jingjia kiba dang thymmai, bad ha ka jingshisha kane ka la sdang naduh ki snem 2014 ter ter, kata naduh ka por ba ka  National Green Tribunal (NGT) ka la khang pyrshah ia ka kam tih dewiong ha ka jylla Meghalaya.
Ha kane ka sngi, la donlang ruh ki heh shipai, u VR Chaudhuri kumjuh ki heh shipai kiba la don bynta ha ka jingshakri ïa kitei ki helicopter nalor kiwei kiwei.
Namar haba ki case ki sdang ban duna, ka jingsngew kyrkieh ka duna noh.
Shillong, Naitung 11 : U Deputy Chief Minister ka jylla uba dei peit ïa ka tnad pynmih bording ka jylla (Power) u bah Prestone Tynsong ula pyntip ba ka tnad pynmih boring lem bad ka MeECL ki la shim ïa ka rai ban weng noh war naduh ka por shiteng miet jongka 11 tarik ïa ka jingpynlip bording ba 4 kynta lynter hapoh ka jylla.
Ia ka dud ba la khem na ki masi ki leit die sha Nongstoin rwing rwing namarba mynta la kham suk ha ka leit ka wan ba la don ki kali naduh Nongstoin haduh Diengsyiang kaba jngai tang kumba 15 kilo metre na Nongkhnum.
U la ong ba ka jingitynnad ka Meghalaya, ka la khring ia ki briew ban wan jngoh ia ka jylla bad kane kan kyntiew ia ka kam shangkai pyrthei ha kane ka jylla.
Watla ka jingpyntrei ïa katei ka surok ka la ïaid shait shait, hynrei ki dang don ki jaka kiba ka kompeni kaba pyntrei ka la hap ban sangeh suwa.
