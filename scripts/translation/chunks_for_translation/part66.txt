Ha ka jingshisha, wat ka kali jong u Golam Ali kaba la shah bat ha ki pulit (ML-07-C-1786), ka nombor ‘engine’ jong ka kali ka la pyni da uwei u trai bad wat u nombor ‘chassis’ ruh, um treikam shuh ha ka ‘database’ jong ka ‘Maruti Suzuki’.
Hynrei ka ba dei ban husiar ka long ba dei ruh ban phikir na ka eriong jong ki paidbhur ki paidkar ki ba shongshit shipor bad pjah slam ne kylla khongpong ynda la poi ha thmit jong ka pali ban jied shisha ia u kyrtong ba ki mon ne shah khring.
Ka Municipal ka la bthah ruh ïa ki Hotel bad Restaurants ba ki dei ban pynthikna ban pynïakhlad ïa ki jaboh na jaka buh bad ban aiti pat sha ki kali kit ñiut.
Lada u briew u la leit haduh ha ïing ban leh ïa ka jingthmu jong u, ngim tip kaei ka ban jia hadien habud ïa ngi.
Ka khlam coronavirus, ka la hiar shi katdei ha Italy bad ki bor pyniaid ka tnat ka koit ka khiah, ki la pynbna, ban weng noh ia ki kyndon deng mask, naduh ka 28tarik Jylliew 2021.
U Mondal u la ong ba lada ym lah ban ïoh ka jingshngaiñ ban ïoh beit ïa u dewïong ka lah ban shu long lehnohei ïa kiba bei pisa ban tei projek.
Balei ngin shu ailad suk ïa kiwei, na kata ka daw ngi la rai ban ïakhun hi tang marwei hi khnang ba kan ym don kano kano ka jingsam bhah ïa kiwei," u la bynrap biang.
Ha Manipur, ki don sa 20 ngut kiba ioh pang  COVID19 bad baroh kiba ioh pang, ki la poi sha ka  1911 ngut haduh hynnin ka sngi, ong ka khubor.
Halor ka jingthmu u Bah Robertjune ban pan tiket na ka UDP ha ka ilekshon MP, u Bah Renikton u la pynpaw ba kane ka jingthmu u la shu ïohi tang ha ka kot khubor hynrei kan sa paw shai ynda ka seng UDP ka la khot ïa ki kyrtong.
Kumta, ryngkat ki sur jingtem ba nylla ne ki sur tem bathymmai ka la nangai bor ia ki nongrwai ba don sap don phong ban nang pyn-ih bad pynbang ia ka sur myllung bathiang ba mih na u ryndang ba um jong ki.
Katkum ka jingïathuh u Bah Gilbert Lyngdoh Marshillong, u la ong ba kiba kham ngat ha kitei ki jingjia aksiden, ki dei  kito ki kali nabar khamtam eh kiba na ka jylla Assam, namar ka jingpynher stet palat ki nongñiah ïa ki kali bad ki kali kiba la ngat ha ka apot aksiden, kylla bad hap sha nala.
Na ka liang ka AHAM ka la kyntu ïa ki bor ba dei khmih ban leh eiei noh mardor ban pynbeit ïa kine ki jingeh, ha kajuh ka por ban pynbiang ïa ki jingdonkam bad jingkyrshan sha ka skul.
Haba jubab halor ka jingbatai lypa jong u Bah Lanong ba ka UDP kan nym jop palat 10 seat ha kane ka elekshon, u Bah Lyngdoh u la ong watla u burom ïa ki jingkheiñ jong u Bah Lanong, hynrei na ka liang u Bah Paul Lyngdoh ym shym la pdiang ïa ki jingbatai lypa jong u.
Shillong, 16 Naitung:Ka elekshon ban jied ia u President kan long lashai ka sngi ha kaba ki MLA bad ki MP ka ri kin iashim bynta ban jied napdeng ar ngut, kynthup u kyrtong ka NAD u Ram Nath Kovind bad ka kyrtong ka UPA ka Meira Kumar.
“Ki don ruh kiba shem jingeh ban phah skul ia ki khun ki kti namar ba ka kam rep jongki, kam dei ka lad kamai kaba lah ban bsa ban pahuh, hynrei ki shu ioh tang ka bam ka dih", la ong u myntri.
Ha kajuh ka por, ka NESO ka la wer ïa ki paidbah ka thaiñ ba kin kyrshan ïa kane ka jingiakhih bad ha kajuh ka por ban ïai ïakhun ïa la ka jong ka hok ba la ai ai da u Blei.
Ha ka shithi sha u myntri rangbah, u bah Metbah u la kyntu ïa ka sorkar jylla ban thaw ïa ki lad kiba kham khlaiñ ban khang dam ïa ki jaka khappud la ka long bad ka Bangladesh kumjuh ruh bad ka jylla Assam.
Ha u Nohprah jong u snem 2019, ka ïingbishar bakyrpang ka la ai da ka rai ban pynshitom da kaba pynïap ha ki kti jong ka aiñ ïa ki saw ngut ki briew kiba kynthup ïa u Mohammad Saif, Mohammad Salman, Saifur bad u Mohammad Sarvar Azmi bad la pyllait noh ïa uwei pat, ïa uba la tip kyrteng kum u — Shahbaz Hussain.
Shillong, Nohprah, 17: Ka Voice of the People Party (VPP) ha ka sngi Thohdieng ka la dawa ïa ka Sorkar Jylla ba kan pyndap noh ïa ki 8 tylli ki post kiba shu sah thylli ha ka tnat Agriculture bad bad Horticuture ha Ribhoi District naduh u snem 2010.
Ka jingniew vote na bynta ki lai tylli ki konstitwensi kiba hap hapoh ka East Khasi Hills kan long ha madan Polo naduh ka por mynstep.
U Executive Member ka tnat Elaka jong ka KHADC u Bah Jambor War ha ka jingïakren bad u Mawphor lyngba ka telephone u la ïathuh ba ka District Council ka ladep phah ïa ka jingpyntip (Notification) sha ka Ophis jong ka Hima Mylliem hadien ba u Pa’iem Latho M.Syiem u la phah ïa ka shithi iehnoh kam naduh ka 10 tarik, Naiwieng, 2022 bad aidaw ba u la don ha ka rta kaba la noh, nangta ba um shym don shuh ha ka met kaba Koit ka Khiah.
U Conrad K Sangma u la iathuh ruh ba hadien ba u la iakynduh ha ka sien ba ar ia u Myntri Rangbah ka jylla Assam, u Himanta Biswa Sarma, ki la ia mynjur ba ki don kumba 12 tylli ki jaka kiba iakajia hapdeng ka jylla Meghalaya bad ka jylla Assam bad ka jingiakren ruh kan long thik ia kita ki 12 tylli ki jaka bad ka jingiakren nyngkong eh yn sdang shwa na ka bynta ki hynriew tylli ki jaka kiba duna ka jing iakajia.
Nalorkata, la kynnoh ba ki don ki kot ki sla kiba tang shu peit ki kdew halor ka jingdonkti jong ki katto katne ki nongtrei sorkar bad ki briew kiba pynïaid be-aiñ ïa ki kam kiba ïadei bad u dewïong.
Khliehriat, Nailar, 11: U Deputy Commissioner jong ka Deputy Commissioner u Abhilash Baranwal u Abhilash Baranwal u la kular ban shimkhia ïa ka jingkyrpad jong ka Hynñiewtrep Youth Council (HYC) bad ka Jaiñtia Youth Federation (JYF) ban pynlong biang ïa ka eksamin DSC kaba khlem pynlong shuh naduh u snem 2021.
“Ki bor Sorkar bad ka District Council ki dei ban ïakynduh bad ai jingmut ïa ki lad ki lynti kumno ban wengnoh ïa ka jingeh khnang ban lah lum bad pynkhuid noh ïa u ñiut na Sor Jowai, ban pynthikna ba kan nym mih ka jingsa phriang ki khniang jingpang khamtam ki khniang ba saphriang na ka um (water borne dissease) namar ka jingslap khlem sangeh ha kine ki sngi bala leit noh" ong ka Ïingkashari.
Ka KSU kala ong ba kila dawa na kane bank la shisnem ban pynbiang iaki jingdonkam, pynban kane ka bank kala leh bynsuidniew iaka jingdawa ka KSU ban pynbiang iaka jingshakri ia u paidbah.
Ha kajuh ka por, u bah Prestone ula ong ba ka jingiateh mynshwa ban iakylliang mar 2 snem hapdeng u bah Paul Lyngdoh bad u bah Titosster Well Chyne kam don shuh ha kane ka jingiapynbeit thymmai.
Ynda ula poi ha u 96 Mile jong ka surok Imphal -Tidim u la wan phai noh sha Dimapur.
Ia ki ba ka San Snemkan long kaba da jlan shisha shisha.
Lada ka Karbi Anglong Autonomous Council (KAAC) ka kloi ban weng ïa ka khyrdop khrong khajna bad ki pulit jong ka hapoh ka Shnong Khanduli, ka Dorbar Shnong Khanduli ruh ka kloi ban weng ïa ka jingpyrkhing halor ka rung ka mih jong ki nongshong Shnong ka thaiñ Khanduli bad ki Karbi lyngba ka Khanduli.
Kane ka kynthup ia ka jingsdang ia ka Gender Inclusion Fund bad ki Special Education Zone na ka bynta ki jaka bad ki kynhun kiba shem jingeh.
La khang pyrshah ia kino kino ban rung ban mih sha katei ka jaka bad kiba shong ha katei ka iing kim bit satia ban mih shabar bad ban iakhleh bad ki paidbah.
Leh iakane lai sngi lynter bad phin iohi ki jingthohdak kin jah shisyndon.
Haba ai jingkren ha katei ka sngi, i mei-ieid Sweetymon i la pynpaw ïa ka jingkmen kaba khraw ba i la ïoh ban shah pynkupburom ha katei ka sngi bad i la ai khublei ïa ka seng kynthei baroh kawei kaba la kynmaw ïa i bad ïa ka kam kaba i la leh.
Ki kyrtong kiba ladep thep kyrteng mynshwa ki long u Samlin Malngiang na ka National People’s Party (NPP), u Bah Osborne Kharjana na ka Congress, u Bah Eric Kharbuki na ka BJP, u Bah Stoding Thabah na ka Trinamool Congress (TMC) bad u Bah Sandondor Ryntathiang na ka HSPDP.Ïa mynta, sa tang u kyrtong ka UDP uba hap ban thep ïa ka kyrteng.
U bah Prestone u la iathuh ba ka sorkar jylla kan ym pat shah ban iarung sha kane ka jylla ne ban ia leit sha kiwei ki jylla haduh ka 15 tarik u Naitung 2020 bad kane ka long hadien ka jingkiew sted jong ka jingpang Covid -19 ha ka jylla Assam.
U la ong ban pynbeit ïa kane ka bhah thungkam, kaba biang tam ka long ban ïakhlad paralok noh bad u Garo ban ïoh ïa ka jylla lajong bad dei na kane, ka HSPDP ka la ïai ïakhun ban ïoh ïa ka jylla Khasi-Jaiñtia State haduh kine ki sngi bad kan nang kham pynjur shuh ïa ka jingïakhun.
U bah Ismingstar Kharhari u la ïathuh ruh ba ha kaba ïa dei bad kane ka jingjia ha katei ka step hi tang shu ïoh jingtip na ki briew u la wan ban peit ïa la ka jong ka dukan bad haba u la poi u la ïohi ba ka la don ka kali pynlip-ding napoh ka Fire & Emergency Service ïa kaba ki para ba sah hajan jong ka dukan jong u ki la ïa ai jingtip bad da ka jinglah ban poi kloi jong ka kali pynlip-ding la ïoh ban pynlip noh ïa ka ding kaba klang.
“Kane ka shithi kaba wan na u Under Secretary jong ka tnat Social Welfare, ka Sorkar Meghalaya ka long kaba be-aiñ bad kaba long pyrshah ïa ka riti ka dustur bad kaba ïatakhuh bad ki aiñ jong ka KHAD (Khasi Social Custom of Lineage) Act, 1997 bad ka Rules ba ladep shna.
“Mynta ngi sakhi ruh halor ka jingiohlad ban pynpaw ia ka kolshor ka jylla.
Na ka liang jong ka Board bad wat ki nonghikai lane ki nong pyniaid skul, kin stet bha ban sait khuid ialade, da kaba kin ong, ba ka dei ka jingleh sting jong ki khynnah skul hi, hynrei lada jia ba na ka 50hajar ngut, kin don kiba pass tang 25 hajar ngut, kumta katei ka pyni, ba kum ia kitei ki  khynnah skul,  la dei ban bret noh sharud, namar ba ki dei ki bym salia ia la ka kam; hynrei lada pdiang ia kitei ki 25 hajar ba kin ialeh biang la shem snem, kumta ki nong ialeh eksamin, kin lah ban poi lak ngut.
Ka  Hynñiewtrep Youth Council (HYC) East Jaiñtia, ka la kren shai ba katba ka sorkar kam pat lah ban pyntreikam ïa ka aiñ kum ka Inner Line Permit (ILP) ha ka jylla ban ïada ïa ki jaitbynriew, ka jingthmu ban wanrah ïa ka lynti rel ha ka jylla kan bha ba kan klet shwa.
Ka seng ka la dawa ruh na ki bor bahalor ba dei peit ia ka elekshon ban weng noh ia ka kyrteng kitei ki briew.
d) bad kiwei kiweiKa Turoi ka dang sawa!“To jied phi ha kane ka sngi-iano phin shakri" Josh 24:15Ka jingkhot ba kyrkieh kum u Prophet Nehemaiah mynta ka long “To ngin ia tei pat ia ka kynroh bad ki khyrdop ba la twa-Tylli lang kawei".
Shillong:  Ka KHADC ka la khot jingialang ia baroh ki MDC ka Council mynta ka sngi ban iakren bad ai jingmut halor ka jingthmu ban pynkylla ia ka Sixth Scheduled ka riti synshar ka ri.
“U Late PA Sangma u dei u riew iohi jngai uba angnud ban kyntiew ia ki samla lyngba ka pule puthi.
“Lyngba ka RTI ngi lap ruh ba  U Em Incharge Elaka u la pynskhem ia ka jingaiti noh ha ka 17 tarik u Iaiong 2015 lyngba kine ki jingthoh ba u lyngdoh ka hima Sohiong, um shym la kitkhlieh ia ka jingshah ieh bein jingshah ban bein ka shnong Nongwah Mawtamur bad na ka liang u lyngdoh ruh u la kubur ba ka don ka jingsynjor  halor ka kam synshar kumta la shim ia ka rai ban aiti noh ia ka Nongwah Mawtamur sha ka hima Jirang" u la ong.
“Kane ka jingpynbujli ia ki nongkitkam ka long katkum ka jingpeit bad ka jingpyniaid ka party", la ong u Bah Shibun.
U Bah Pangngiang u la iathuh ba ka bthah ia ki Hima ban sdang noh ia kane ka kam ban rejister ia ki jaka ha man ki shnong.
Ha kane ka sngi pynhap pyrda la wan ban ïa don ryngkat da u Bah Augustar Jyrwa kum u kongsan, Bah Bunlang War Advisor Meghalaya Carrom Association kum u Symbud kongsan, Bah S.Syiem President Meghalaya Carrom Association, Bah Ferdinand Nongkynrih President jong ka Jaiaw Laitdom Dorbar Carrom Board Club uba long ruh hajuh ka por kum u Secretary jong ka Meghalaya Carrom Association, Bah Banrap Wahlang Secretary Jaiaw Laitdom Dorbar Carrom Board Club, Bah Wallam Kharkongor Assistant Secretary Meghalaya Carrom Association.
Kumba ha ka snem 1980-81,U Shri S.C.Marak C.M.badon burom ha kato ka por ula lum ia ka meeting jongki MLA bad MDC ban pynshai ia ka jingkwah ka Central Govt.
Ka Smart City Mission ba la sdang ha ka 25 tarik u Jylliew, 2015 ka thmu ban pynbiang ïa ki jingdon jingem, ka mariang kaba khuid bad kaba lah ban ïaineh bad ka rukom im kaba biang ïa ki briew lyngba ka jingpyndonkam ïa ki ‘smart solution’.
Hynrei haba ym don ba phah ïakino kino ki jingai jingmut ka tnad ka la pynskhem ïakine ki kyndon aiñ da kaba kynthup ruh ïa ki kyndon kumno ba ïada ba ki trai jylla kin ym ïoh ban ïashim bynta.
Kum shi bynta ban leh pyrshah ïa uwei na ki nongpyntriem ba shong ba sah ha Canada ïa uba la tip kyrteng kum u Gurpatwant Singh Pannu, ka kynhun tohkit National Investigation Agency (NIA) ha ka Sngi Saitjaiñ ka la kurup noh ïa ka ïing sah bad ka jaka jong une u briew kiba don ha Amritsar bad Chandigarh.
Kumne ki leit ki sngi ki bnai ka jingdap snem iap u Kpa ka Rida ka la jan poi.
U la ong ba ka sorkar kan pyrkhat shwa ia ka MCCL ia mynta bad hadien ka lah ban pyrkhat sa kawei ka bynta khamtam ha kaba iadei bad ka kam jngohkai pyrthei.
Ha Saitsohpen, Sohra ha ka long-ïing baduk jong i Kong Lyngkien Tham bad i Bah Hat Tongper la kha ïa u Soso Tham (1873-1940), u la pyndep tang haduh ka kyrdan pule ba Phra na ka daw jong ka jingduk kaba khanglad ïa u ban pule shuh shuh.
of Social Work, NIEPMD, Chennai, u la pyshai halor ki hok ba kiba don jingudna ha ki dkhot met ki dei ban ioh kumba la mang da ka sorkar India bad ong ruh ba ki khynnah kiba haduh 18 snem kyrta, ki dei ban ioh ia ka jingpule bym donkam ban siew, ki don kiwei kiwei ruh ki lad ioh jingmyntoi kiba ka sorkar ka ai man la u bnai ia kiba don jingduna ha ki dkhot met.
“ïa ka jingdawa ban pynrung ïa ka ktien Khasi bad Garo ha ka Khyrnit ba Phra ruh ngi kwah ban ïoh jingshai haduh katno kane ka kam ka la tyllun shakhmat bad kaei ka jubab na ka sorkar pdeng halor kane ka mat jingdawa ba la slem bah jongka jaidbynriew.
Kane ka seng ka la don bynta ban pynjot ia ka wei ka jaka mane Blei jong ki Muslim haka shnong Ayodhya kaba long kaja kaba la kha ia u blei Hindu (The birth place of their God Ram) ha North India.
Iwa mut toh: i u man i kiwa thooh du ïa ki jingsakhiat chaphang kani ka kjut, u pynduh noh i ïa ki jingsñiawthuh bakla waroh wei wym toh u tieñ i ki ini i kjut.
Kumba la pyntip da u Tbn.Ever Pynrope na ka Balang Presbyterian Umroi, la ong ba kane ka jingmih ki paidbah nongshong shnong, ki kynhun seng na ka TULBAbad kiwei ki kynhun niam ka la ai mynsiem ïa ki bor pynïaid jong kane ka jingïaseng General Assembly, namar tang u Contractor un nym lah shuh ban pyndep ïa kane ka pandal bad da ka jingïasnoh kti lang ki paidbah ki la rai ban pyndep beit shuwa ka sngi U Blei khnang ba kane ka jingïaseng bah kan ïaid beit kumba la buh.
Ha kane ka jingialang  la shim ruh ia ka rai ban bthah ia  u Syiem un pyntrei kam biang  ia ka hukum ba la mih ha ka 21 tarik u Nailur 2018 ka ba ong " ka Dorbar u Acting Syiem  Hima Mylliem  ka la rai  ba kino kino ki nongrep ki ba wanrah ia u marrep ha iewduh ne ha kino kino ki ieh kiba hap ha Hima Mylliem  ban die,ki nongthied ki dei ban thew biang ba kin tip katno ki khoh,ki borni bad ki kriah ki khia bad kin khate.
Nalor kata ka la don ruh ka jingshondur MHIS Card bad ABHA Card.
Haduh mynta kam pat don ka jingphla na kitei ki arliang mamla bad ka Athiya lane U Rahul, kim pat kwah ban kren eiei shabar.
Ka KSU ka la pynkynmaw ruh ba bun na ki nongshong shnong ka jylla ki dei kiba wan na ki longing longsem kiba kham duna ka ïoh ka kot bad kane kan buh jingeh ruh ïa ki nongthep kam namarba kin hap ban pynlut ïa ka pisa ha ka bai leit bai wan bad ka thiah ka dem.
Ka seng ka la wan ïakynduh ruh ïa u District Medical Health Officer (DMHO), West Jaiñtia Hills District, u Dr.K.C.Ajar ha ka 6 tarik Ïaïong halor ka jingdkoh treikam kane ka CHC.Ka KSU ka la ïathuh ba na ka daw ka jingbym biang ka um ha kane ka jaka sumar, kane ka CHC kam pdiang ban sumar ïa ki paid nongpang na kylleng ki shnong kiba hap hapoh ka CHC Namdong.
U Dhoni u dei ruh u nongkyrshan baradbah u Adam Gilchrist, bad u Sachin Tendulkar bad u itynnad eh ïa u aktor Amitabh Bachchan bad ka nongrwai, ka Lata Mangeshkar.
Te ki por jong ki 1290 sngi ba la ong d u Daniel ki long kiba la thmu da u Blei ban shah ia u soitan ban synshar ia kane ka pyrthei, bad kata ka por yn ym don sorkar ri ka pyrthei shuh hynrei tang kawei ka ONE WORLD GOVERNMENT bad ka Headquarter dei ha Jerusalem.
Hynrei ym shym slem nangta ka la khlad noh.
Ka Sorkar Jylla ka lah ban sngewkhlain bad ibein ia ki District Council, hynrei ka phang ka shah ia ki District Council namar ki dei ka Sixth Schedule.
Ha kane kajuh ka sngi hadien ba la pynlong ïa ka jingïakynduh lang, une u myntri khynnah ka sorkar pdeng u la leit ruh ban jurip ïa ka Aganwadi Centre ha Umdihar bad kumjuh ruh ïa ka Health and Wellness Centre kaba don ha ka shnong Umsawnongkharai.
Ka jingpynbor ka sorkar ban shu iaid ia ki taksi kamai khlem don jaka ieng ka long kum ki sim khlem don dieng ban dem, la ong sa u bah Jyrwa.
Ka KHADC kam shym la don u Deputy Chairman hadien ba la iehnoh da u MDC ka Sohryngkham.
Kumta da kane ka jingrai jongu mynta kiba la thikna ban ïa ai reng pyrshah ïa u myntri rangbah u Conrad K Sangma ki long u Bernard Marak na ka BJP, u John Leslee u bym pat pynbna ïa ka party, ka TMC bad Congress.
U Bah Prestone u la ïathuh ba kat kum ki aiñ bad ki kyndon, halor ka kaiphot ka kynhun tohkit halor ka jingshah siat ïap u Bah Cheristerfield Thangkhiew yn hap ban rah shuwa ha ka Ïing Dorbar Thaw Aiñ ka Jylla kumba ju leh ïa ka kaiphot ka Controller and Auditor General.
Ula ïathuh ruh ha kaba ïadei bad ka Check Gate ka khyrdop lum khajna kaba la wan sieh da ka Karbi Anglong Autonomous Council (KAAC) ha Khanduli ula pyntip ba ïa kane la dep ban weng.
Ha ka jingïaseng ha ka por 1.30.
Kumba 100ngut ki ehrang Hamas, ki la shah kem bad shah law lyngkhuit ha ki shipai Israel bad la pynshong kyrain ia ki, ha madan, hapdeng jong ka surok bah Gaza, ha kaba la ker kut ia ki da ki shipai IDF jong ka Israel.
“Kam dei ba ngim don jingthmu, hynrei ka rai ka shong ha ka Executive Committee, nga ong ia ki kumta, nga ong ba nga marwei ngam lah ban leh eiei ka shong ha ka EC, marwei ngam lah pynbor ia ka EC" ong u Madon.
Kumta ka seng ka dawa jur ban pynsangeh shwa ia ka jingpynrung kyrteng aadhar, kum ha kine ki por khnang ban lah ban khanglad ia ka jingwanrung laitlan jong jong ki poiwir.
Kyndit la wan ka khlam pynhiar ia ki artylli ki syiar jong nga.
Nongstoiñ, Naiwieng 06 : Ha ka sien ba nyngkong eh ka West Khasi Hills District Chess Association ka la pynlong ïa ka 45th Meghalaya State A Chess Championship ha Nongstoiñ Social Service Society ha ka 4 bad 5 tarik mynta u bnai, ban jied ïa ki nongïalehkai ban leit ïa shim bynta ha ka National Senior Chess Championship ka ban long ha Delhi naduh ka 28 tarik Nohprah haduh ka 6 tarik Kyllalyngkot 2023.
Ka jingthoh jong ka kong Patricia, kaba leit kdew ia u snem 1979, ka la pynlong ia ki kotkhubor kiba na West Bengal, ba kin thoh ia ki khubor pyn iapher jaitbynriew bad kaba buh jingma kaba khraw ia ki Khasi kiba don shabar jylla, ong shuh ka Dorbar Shnong, ha ka ejahar sha U Superintendent of Police, East Khasi hills, Shillong.
Haba pynshai shuh shuh ïaki mat bad nongrim treikam ka RSS u la ong ba ka kyntien Hindu ka long ïa kito baroh ki khun ka Bharat Mata ( ka Mei India) kiba la hiar pateng na ki longshwa man shwa bad im ïa ka jingim bad kolshor ki nong India.
“Ngi pynrem jur ïa u Principal jong ka St.Anthony’s College halor ki kam leh donbor ban pyndik ïa ki khynnah pule bad ki Kmie ki Kpa ba u mut ban pyndonkam bakla ïa kane ka College bapawnam ha ka kyrteng shimet bad leh khun khatduh ha ka kyrteng jong ka Salesian of Don Bosco (SDB)," ong u kyrwoh na u Chairman ka MPHRC u Bah Dino DG Dympep.
Lyngba ka jingtip kaba thikna bha, ki pulit kiba na ka tnat syntiat jong ka sorkar Jylla lem bad ki pulit Cantonment, ki la buddien ia ka kali kaba wan na Guwahati bad kaba leit sha ki lain Garikhana bad katei ka kali, ka don jingthmu ban leit sha Khlieh Iewduh.
Lah ban kdew ba ki pulit kila kem kumba 8 ngut ki briew kiba donkti ban pynmih ia ka jingpynhuri hura ha Ichamti katba ia kiwei kiba hiar thma ha ki katto katne ki jaka ha sor, dang pynlong ia ka jingtohkit.
Ia ka jingpynkhreh kitei ki 2 seng la iohi na ka jingkhohreh jong ki ban pynbna kyrtong na bynta ka elekshon shiteng samo ikaba kiwei pat ki seng saiñpyrthei kim pat phohsniew eiei.
“Ngi la pyntip sha ki ba ngi la trei ïa ka kam ban pynbeit ïa kine ki jingeh," ula ong.
Ha shwa ba kane ka kynhun kan mih na kane ka jylla, la ïoh ïa ka lad ban ïakren bad u coach ba la thung kyrpang da ka BCCI ïa kane ka kynhun ïalehkai ka Meghalaya Dheeraj Yadav, ha kaba u la ïathuh ba ma u lem bad ki khynnah ba ïalehkai ki la ïoh ban ïa lum lang mynta la jan shiphew sngi hangne hapoh ka nongbah, bad ha kane ka por ba la ïa lum lang, ki khynnah ki la ïoh ïa ka jingkilan bad kumjuh ban ïoh ban ielehkai kumba kato katne tylli.
Ha katei ka jingïakynduh kaba la rai ban ïai bteng ki jingïakren, katei ka jingïasyllok kaba shi sngi ha ka 23 tarik Nailar, 2023 ha nongbah Delhi ka dei kaba la pynbeit da ka Parimal Foundation, ka kynhun Anamaya ha ka jingkyrshan jong ka USAID bad ha kaba la don lang ki long heh na ka tnad Ayush bad na Tribal Affairs.
“Nga la pynkhreh ban leit ujor sha ka Supreme Court pyrshah ia ka sorkar jylla bad ngi la dep iakren bad u nongiasaid ain u BJ Hansaria ba un pule ia ki kot ki sla.
Katkum ka jingong jong i, kane ka jingkynjah ka la neh kumjuh naduh ka por mynstep tad haduh ka por 4:00 baje janmiet.
Ka Pradhan Mantri Kisan SampadaYojana (PMKSY) ka dei ka skhim ba la sdang da ka Sorkar Pdeng da ka jingthmu ban pynbiang ïa ki jingdon jingem katkum ka juk mynta ha ki kam pynmih mar bam.
Ha kaba iadei pat bad ka jingkynnoh ba kim shymla pan jingbit na ka liang jong u Bah B.Marbaniang President ka HNYF WKHD u la ong ba ka Seng kala dep ban phah ia ka jingpyntip sha ki bor jong ka Hima Nongmynsaw Syiemship ia kaba u la pyntikan ruh ba kane ka Hima kala ioh pdiang ia ka jingpyntip ka jong ki.
Kham bunsien ha ki jingialang kiba kham kyrpang ha kine ki sngi la pyndonkam da ka Jingrwai “Khynriam, u Pnar, u Bhoi, u War- u dei u pait khasi baiar".
“Kumba ju long ngi plie ia ka dukan ha ka por 10:30 baje mynstep.
“Ka tnad shangkai ka dei ka lad kamai jong ki briew kane ka jylla", la ong u Bah Robert bad bynrap ba, Ka ILP kam donkam satia ha kane ka jylla.
