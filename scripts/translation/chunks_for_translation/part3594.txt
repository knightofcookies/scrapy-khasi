Namarkata, donkam ïa ka Opposition Party kaba khlaiñ bha khnang ba ka Ruling Party kam lah ban leh katba mon.
Shuh shuh une u nongialam ka Seng u la ong ruh ba ka jingkem jong ki pulit ia ki arngut ki khynnah Khasi bad pynngat ha ki kyndon Laban PS Case No.21 (04) of 2024 hapoh ki Section jingthmu kam pyniap, rahbor lane rahbor ban pyniap bad jingpynmynsaw nalor kiwei pat ki kyndon tang namar katei ka jingiakajia ba malu mala ka dei kaba hap ban pynrem jur da ka Seng.
Une u briew ym tang ba u leh biejot ïa ka khynnah hynrei ula byrngem ruh ban shim ïa ka jingim jongka lada jia ba ka phla hano hano ïa ka jingshah leh jongka ha u.
U Deputy Commissioner ka West Jaintia Hills, u bah BS Sohliya, u la iathuh ba ka jingthut jong ki jaidbynriew Karbi ia ki dieng ba la thung da ka tnat Basin jong ka Meghalaya, ha kaba u la bynrap ba na ka liang ka Meghalaya ruh ka kloi ban phut noh ia ki dieng na katei ka jaka.
Ha ka Pool-A ki kynhun ki long ka Spikers, Lion Mission Compound Dorbar Shnong, Chullai Brothers Chutwakhu bad Madankynsaw Mookyndeng Knorsyiem.
Haba kylli pat ha kaba ïadei bad u pud u sam jong ka Khasi Jaiñtia bad Garo state bad ruh ïa ki jaka bad ki shnong ki thaw ba shong ba sah da ki jaitbynriew Garo kiba hap ha West Khasi Hills, u bah Pangñiang bad u bah Augustine Marak ki la kubur lang ba ïa u pud u sam u ba la dep ppruid dak lypa yn ym pynduh hynrei kin neh kumba ka long.
Philosophy: ka mut salon saiñnia saiñpyrkhat- salon dei ka ba ïathuh khanatang ki ba don ka khubor ba jylliew jingmut ki ba long artat ka nuksa bad jingsneng ha ka longbriew manbriew ka imlang sahlang lyngba ki ryta; saiñ ka dei ba phrang pynjanai; nia ka dei ka kyntien shongsbai ba khia jingmut; pyrkhat ka dei ka jingmut ha jabieng briew ka ba shemphang.
Ia kine hap phah khmih manla u snem ha u Electrical Inspector bad ioh jingthoh ba kim don jingma.
Imat ba la bang eh ka khana dkhar" la ong u Bhalang.
Haba ianujor bad kiwei pat ki ri ka pyrthei ka India ka dang dei kawei na ki ri kiba sahdien eh ha ka liang ka jingkhuid.
Na ka liang ka NSUI ka kyntu ia ka skulbah NEHU ban da kiwei ki lad na ka bynta ban pynlong eksamin.
Haba kren sha ki lad pathai khubor mynnin ka sngi ka 6 tarik u Nohprah, 2022 u samla Avner u la ong ba ka daw ba pyllong ïa u ban rung sha kane ka seng VPP ka dei halor ka nongrim ban wanrah ïa kata ka “Clean Politics" kaba mut ban wanrah ia ka jingkhuid jingsuba ha ka synshar ka khadar.
Ha kaba kynthoh halor kane ka kot, i Dr Kharbamon i la ong ba kane ka long ka ‘thup ba la pynwandur ha ki kyntien’ shaphang ka jingaiti bad jingshakri jong ki missionary.
katno lei ka long ka jing duh ka bakhraw na ka bynta ki khynnah skul ba ju shanniah tylli ha ka network na ka bynta ka jinghikai jong ki ha kum ka ne ka por ba don ka khlam Covid-19.
Nalor kitei ka tnat liengsuin jong ka sorkar India, ka don jingthmu ruh ban buh ia kitei ki jaka hiar khyndew jong ki liengsuin ha ki wah bah ha Odisha, Gujarat, Assam, Maharashtra bad Andhra Pradesh.
Katkum ka khubor na ki pulit, la iathuh ba hadien ba ki la ioh jingtip mynnin ka sngi, ki la pynlong ia ka jing talasi bad thwet ha Garobadha ha ka ba ki la ioh kurup ruh ia u drok lem bad ka pistol, ki kuli; na kawei ka kali Maruti WagonR kaba don ia u number AS 01AK6596.
Ka Durand Cup kadei ka lympung kaba la rim tam ha India bad kadei kawei na ki lympung ba ïoh ïa ka jingithuh bad ka jingburom ha ka ri baroh kawei.
Ha kum kane ka por kaba la jan bha ka ilekshon, sa tang 7 bnai, ki 21 Lakh ngut ki jingthep-vote jong ka Jylla ki lynga ki pisa jingmut jur ban Jied ia kum kino ki rang bad ki thei tyrwa kiba iaknieh ia ka Rongiapan (votes) bad na kino ki party, khnang ban don noh ka jingkylla ha ka jylla, khamtam ha ka rukom shakri paidbah bad ha ka rukom pyniaid ia ka sorkar khnang ban ioh kheit ki Soh kiba bang bad kiba thiang ha ki 50 snem ki ban wan sdang naduh 2023.
“Naduh ba ka sorkar ka la aiti ban pyniaid ki Self Help Group (SHG), ka jingmih jinglut, ym ju don jingkhein shuh na ka jingkamai jong ki bos", la ong u Bah Ronie bad ka la dei ia ka sorkar ban aiti ban pyniaid biang ka MTC kaba dei ka tnad ka sorkar jylla khnang ban long kum ka jingpynkhlain ia kane ka tnad kaba tlot bha.
Ha ka jingkren jongu, ula kren ruh ia ki sanitary pad lane ki jain sop jong ki kynthei, ba ki ju pyndonkam ha ka por ba ki poi bnai.
“Ngi dang iakren, ngim pat shim rai haduh mynta.
Ka thma pyrshah CAB, CAA, ka jingdawa ILP, ka jingiakhih khar metor ka thma Umwali bad Langpih, ka thma Ichamati, ka thmu Syntung; bad la jan bthei sa ka jingiakynad halor ka jingkynnoh u John Nongrum ia ki Lyngngam da kaba u la thoh ha ka FaceBook da ki ktien beiñ jaitbynriew, “Lyngngam bam briew kum ki nong Syntung.
Ka AIFF lyngba ka website jong ka, ka la pynbna ba ia ki lympung iaknieh jong ka FIFA World Cup Qatar 2022 bad ka AFC Asian Cup China 2023, ia kiba la thmu ban pynlong mynta u Lber bad Jylliew, la hap ban pynsangeh noh tang haduh ban da pynbna pat da kumwei.
Ka shitaiew kaba khadduh kan sdang mar ia pynbna ba yn pynieng ia ka Temple ba Lai ha Jerusalem.
Haba kren bad ki pathai khubor, ki nongshong shnong jong ka shnong Malidor, ki la pynpaw ka jingsngewsih kthang namar kane ka jingwan lynshop ki bor mariang, ka la wanrah ïa ka jingduh noh ïa ki mar rep kiba long kum ki lad kamai ja kpoh jong ki, namar ki briew ha kane ka thaiñ ki dei kiba im da ka rep ka riang.
Ha u snem 2022-23, ka sorkar jylla ka la lah ban pynphai biang tang 1,931 ngut (23 na ka 100) ïa ki khynnah kiba la pep skul, katba baroh ki khynnah kiba la dep ban ithuh ba ki la pep skul ki don haduh 8,468 ha ka rta 6-14 snem.
Haba leit peit ia katei ka jaka, kaba twa khyndew, ula pyni, ia u lum, uba lah ban twa noh ha kano kano ka por, U bah Tynsong, u ong “Phim iohi, ba lada phi trei ia une u lum, kumta ka bynta kaba na jrong, kan sa shu hap hi" bad ka dei ruh ha katei hi ka por, ba u kylli, ia kitei ki engineer ka NHIDCL, kiba don ha katei ka jaka “Phi ia don jabieng ne em?" bad nangta, ula u la bthah ruh ba ki dei ban phah hiar mardor ia ki riew shemphang sha katei ka jaka, na ka IIT Guwahati.
Ha kane ka jinglap jong ka, la ong ba ki runar ki la pynpait ïa ka tala bad ka duli ba buh ïa ki tiar ka la shah pynpait bad lap ruh ba pisa kaba haduh T.3 lak ka la jah.
U briew u leh ïa kane ka kam namar ka jingpynbor jong ka jingpynshoi ba u dei ban ngat ha kane ka pop bad ba un ym sngewthuh ruh ïa ka la ha ka jingïadei briew ne jingïadei Blei.
Kumjuh ruh kawei ka samla pule MBA ka la shah leh beijot ha 10 ngut ki runar ha ki thain jong ka Noida ha ka 5 tarik mynta u bnai.
U la pynkynmaw ruh ba shuwa ka jingiap jong u Maieid Hoping ka jingialang paidbah ba khadduh eh ba u la pynlong ka dei ha ka 12 tarik nailur shuwa ka dorbar synrai ka ing dorbar thaw-ain ka jylla bad katei ka jingialang ruh ka dei ha ka shnong utei u samla ha Mawthungkper ha kaba la don kawei ka prokram Sports.
Shuh shuh katkum ka RTI ba la ïoh, la ïohi ba dei ban pyndep hapoh 12 bnai kata ha shwa jong u bnai Ïaïong 2024.
Kane baroh ka jia namar ka sorkar kam shym la wat ki lad ki lynti ban pyndap ïa ki kam ki ba thylli ha ka tnat pulit kaba dang pynbun shuh shuh ka jingduna briew ha ka tnad.
Kumta sa shisien nga kyrpad jur ia ki bor ba halor ba dei peit, to nang thaw ki lad ki lynti ban lait na kane ka jingjynjar, ka jingjynjar kam dei tang ia ngi kiba pule online lane online class, ka dei ruh ia ki Dukan Studio, Computer bad ia kiba bun ki dukan kiba pyndonkam da ka Light namar ba lada kam don ka light ki hap ban shong kli kti man ka sngi.
Shillong:Ka Meghalaya Human Rights Commission, ka la ioh ia ka jing ujor ha ka 5tarik Nailar 2019, na ka kong Sepolda Syng kli, kaba shong ba sah ha Tharia, East Khasi Hills ba u khun jongka, U Fasting Syngkli, ula khlad noh ha ka 18.8.2018, na ka jingshah bat ding ilektrik, ha kaba la iathuh ba utei ula shah bat na ka jingtan bor ding jong ka 11KV Sohbar Feeder Line, na ka jingjur slap ha katei ka sngi bad u khun jongka, uba niah ia ka kali ML 04-7905, ula khlad noh, na ka jing ia tyngkhuh ka kali bad u sainar ilektrik.
Ai ba ka jingïajan bad kiba ha ïing ha sem kan nang khlain.
Ka high Court ka la kyntait ia ka 13 tarik u nohprah kumba la kwah da ka sorkar jylla hynrei la phah sha u Lat da katei hi ka juh ka tarik ban pynlong elekshon.
Tang ha ki surok harum lah ban kit ia u dewiong, kita ki long:   Ka National Highway 44 (Jowai lyngba Shillong Bey-pass sha Guahati),  National Highway 44E (Jowai Dawki Road) bad Shangpung – Garampani Road.
Na ka liang u Bah Renikton L.Tongkhar u la kyntu ïa baroh ki kontraktor bad ïa ki paidbah ba kin ïa trei lang ba kan ym don kano kano ka jingthud bad u la pynpaw ruh ka jingkyrmen ba hashwa ban long ka jingïaseng ki jingdonkam baroh kin long lypa kiba la biang nadong shadong na ka bynta ki paidbah kiba wan ha kane ka jingïaseng KJP Synod sepngi ka ban sa long ha ka Balang Presbyterian Sakwang, South West Khasi Hills District.
U Director ka Jaintia Hills Development Society u phadar Manbha Pakem haka jingkren ula ong ka seng ka la don ka jingthmu ban plie ïa kane la kham slem hynrei na kadaw jong ka khlam la pynsahngeh shuwa shi por bad u la ong ruh ba ïa kane ka center la kyrshan lang ruh da ka Caritas India bad ka Misereor Germany kiba long ki Agency kiba trei na ka bynta ka bha ka miat ki nongrep.
Ka jingpynkhreh ha katei ka Tamasa Maw bynna (Monolith Festival) ka ban long ha ka 31 tarik mynta u bnai ka kham pher na kaba la leh ha ka sien kaba la dep kaba dei ruh ka sien ba nyngkong kata ha u snem 2013.
Haba ïathuh ïa ka jingieng pyrshah jong ka JAC ïa u Syiem Niandro u Bah Mawleiñ u la ong, “ka dawbah ba ka JAC ka la ujor pyrshah ïa u Syiem ka long halor ka jingpynmih ïa ka jingpynbna paidbah ha ka 31tarik, Nohprah, 2020 ban khrong khajna ïa ka khyndew ka shyiap hapoh ka Raid Sawsymper.
Kane ka jingkyntu jong u, kadei hadien ba ka Myntri ka tnad ka Koit ka Khiah ka jylla, Dr.Ampareen Lyngdoh ka la pyntip ba ka Bhaitbari CHC kam pat biang satia ki tiar treikam na ka daw ba ym don ki doktor kiba la pyntbit ban pyndonkam bad peit ïa ki tiar sumar.
U Bah Larry u iathuh ba hadien kine ki san sngi, ka MBA  ynda haba kala dep ba kan jied pura ia la ka kynhun, naduh ka 17 tarik mynta pat u bnai, kan don ka jingai jinghikai kaba paka bha ia baroh ki rang bad thei ia kura ba la shah jied ban mihkhmat ia ka jylla ha kane ka kynti iakhun kaba mynta ka North East Olympic Games.
"Sa uwei pat u stad theology, u David Smith ha ka kot ba u ai kyrteng, Horizons In Biblical Theology u ong, “ka Babel kam dei ka juk jong ka aiom ksiar kaba pynpaw ba ka pyrthei ka dang lung, dang khuid bad baroh ki dang ialong kawei ka jingmut bad kren kawei ka ktien.
“Ngi la phah ia ka jingpynshai sha u Lat tangba ngim pat lah ban iathuh ia mynta", la ong sa u myntri ka DCA u Bah Prestone Tynsong.
Ha u snem 1978 ula pyniasoh ialade sha ka HSPDP bad u la jop iaka MLA elekshon na thain Rymbai bad ha u snem 1983 ula shahrem noh na ka ticket congress.
U la ong ba kane ka International Film Festival kadei ka jingrakhe jong ka jylla kaba la lah ban pynmih bun ki tynshop ki puron hapoh ka jylla ha ka dur jong ki phlim bad kane kan ïalam ïa ki ban ïakhun ha rynsan jong ka Ri bad kiwei ki Ri jong ka pyrthei.
Hynrei ka rukom trei ïa kane ka surok ka long kaba pyndiaw haduh katta katta ïa ki paidbah.
Une u Nongïala mka BJP ula kam “Haba ngi kren ïa ki paidbah ha ki jaka nongkyndong ki ju ong beit ba ka party u Modi ka dei kaba biang eh- mynta baroh kila pdiang ïa ka BJP namar ka party u Modi ym kum ha ki snem bala leit noh, ba ki paidbah ki artatien bad kim kwah ban ïohsngew ïa ka kyrteng jongka BJP.“Mynta ki ong ba u Khaw la ai da ka BJP, Gas la ai da ka BJP, ka Um da ka BJP.Phi kren ïa kano kano ka skhim ruh bala pyntrei hapoh ka Jylla ka dei kaba la prat lynti da ka Myntri Rangbah Duh ka Ri" ong u Bah Hek.
Lyngba kine ki jingiatreilang la sakhi ka jingdon palat 113.2 klur ki jingsiew digital ba shongdor T.1,33,003 klur, bad T.58.2 klur ka pisa ba la ïoh biang ba la pyllait sha kiba dei ïoh jingmyntoi.
Ha kaba ïadei bad ka jingphah ïaid pud sngi ïa ki kali kamai na Kachari Point sha Khyndailad bad Motphran, naduh kaba sdang ngi la kdew ba kam don jingmut satia ban leh kumne namar ki kali kamai ki don tang khyndiat haba ïanujor bad ki kali shimet.
U Soh Trun na Meghalaya la dei ha kylleng ki dukan heh jong ka Dubai, Kuwait, Sharjah bad kham kongsan ka long ba bun na ki nongrep jong ngi, ki la ioh ban mad mynta ia u soh ka jingtrei shitom palat arshah ka dor kaba ki ju die baroh shi katta.
“Ha kane ka tamasa phlim ngin don ka jingiathir ha kano ka rukom ban pynioh pisa ban kyrshan ha ka jingshna phlim" u la ong bad bynrap ba ka tamasa ka long ban kyntiew ia ka kam shna phlim ha kane ka thain.
Halor katei ka jingjia naka liang ka KSU Mawlai Circle ka dap da ka jing bitar kaba khraw halor kiba kum kitei ki jingjia shah ktah kti jong ki para doh para snam kiba ju jia manla ka por ha kitei ki thaiñ khamtam iaki nong kyndong kiba ju leit thied jingthied ne ban phah shna mobile ha ki dukan kiba don ha katei ka jaka iadie iathied.
La ong ruh ba na ka liang ki nongshong shnong kiba dei ki Khasi Pnar ki la dep tip thikna halor ka jingtreikam jong ka power grid, kumta ki la dawa ban siew bai lutksan ne compensation ha kaba ki la ujor ruh sha ka iingbishar High Court.
Ha katei ka sngi, na ka liang ki nongïalam jong kitei ki seng samla pule ki la ïathuh ba ka la don ka jingkiew kaba radbah ha ka liang ka jingdon ki nongshong shnong ha ki thaiñ Rilum jong ka jylla, ka jingjur ha ki kam rep beaiñ ïa ki syntiew poppy bad kumjuh ruh ka jingjur ha ka liang ki kam kyntur pud ïa ki khlaw kiba ïoh jingïada na ka sorkar (reserve forest).
U Naba u la ong ba ka MCA ka la ioh ruh ia ka jaka ba la ai da ka sorkar ban shna ia ka madan kriket ha Mawdiangdiang ha ka jingheh kumba 25 akar bad ia ka jingaiti ia kane ka jaka, yn sa pyndep lashem bnai.
Nga tharai ki babun ki kloi eh ban leit kynduh ne ai jingmut iabun kie2 kiba donkam ban ia kren markhmat.
Mynta baroh kiba ioh ia katei ka jingpang, ki la poi sha ka 316 ngut ha ka Jylla.
Haba kren sha ki lad pathai khubor, u nongialam jong ka liang pyrshah, u Dr Mukul Sangma u la ong ba kitei ki sawngut ki MLA jong ka seng Congress ki la mudui ia ka dorkhas katkum ka kyndon jong ka Clause(C) jong ka Article 179 jong ka riti synshar ka Ri India bad ka Rule 135 jong ka Rules and Procedure of Business hapoh ka Meghalaya Legislative Assembly.
La ñiewkor tang ïa ki khun kynthei.
Katei ka jaka mane ka ju plie shi sien shi snem naka bynta ki riew ngeit Hindu kiba ju leit ban mane bad leh niam ha katei ka jaka.
Haba kylli halor u kyrtong ka NPP na Sohïong Konstitwensi, u la ong “U kyrtong jong ngi, u dei u ba biang tam bad ka jingïakhun hi kan dei hapdeng u kyrtong jong ngi, ka UDP bad Congress bad ngin ïatreishitom haduh ka 10 tarik u Jymmang bad nga shaniah skhem ba ngin jop".
Namarkata, na ka bynta ban ioh ban ioh ia ka jingim kaba laitluid ha baroh ki liang bad khamtam haba iadei bad ban wanrah ia ka roi ka par, ha kane ka kynti kaba mynta jied ia ka Congress bad pynjop ia u Bah Witness Day Sancley na kane ka Konstitwensi, ki la bynrap.
La iathuh ba lada ioh ban thung noh ia u VC bathymmai, une u VC barim u hap ban iehnoh ia ka kam bad ka por jong u ban bat kum u VC ka long shisnem bad kane ka long ka Satuatory Act jong kane ka skulbah NEHU.Na ka liang u Bah Roykupar, u la iathuh ba une u VC u la thmu ban pynkylla ia kane ka Statutory Act da kaba pynlong ia ka Academic Council bad kane ka long ka kabu ia u ba un pynkylla noh ia ki aiñ hapoh kane skulbah.
“Nga ïohi ba lada ki ïoh ïa ki kyrtong kiba ai pisa ngin ïoh ïa ka Sorkar kaba kumno? Ngin ym ïoh ïa ka Sorkar kaba khuid.
U la kynmaw kyrpang ia kito ki lyngdoh kiba la trei shitom ha kane ka Parish.
Shwa ba u Jisu um kiew sha bneng, u ong – Ngam iehnoh khun swet ia phi: NGAN WAN PAT HA PHI".
Ha kajuh ka por u la ong ba ka jingsynlen jong ki khlaw kiba don haruh katei ka wah, ka dei ka daw kaba kongsan jong ka jingnang rit jong ka um namar ka jingthang ki kjat sngi bad ka jingtyrkhong ka khyndew.
Hapoh kane ka programme la don ruh ka Resource Person ka Kong Rinibeth Patlong (Programme Manager TI, Khliehriat) kala batai pynsngewthuh ha kaba iadei kumno ban iada bad ban pynduna ia ka jingsaphriang bad pur stet jong u khniang jingpang HIV/AIDS.La ioh jingbatai ruh na u Dauni Wanemi Sutnga, Zonal Supervisor ba dei peit hapoh ka Khliehriat shaphang u Red Ribbon ia ka Jingmut lane ka Shap (symbol) jong u HIV/AIDS bad kaei ka thong jong ka na ka bynta ka bha ka miat hapoh ka shnong ka thaw hi baroh kawei.
Kine ki bus skul ba la pyllait paidbah ha kine ki khyndiat sngi ba la dep sngi i kumba la thmu khnang ba kin ngat ha ka apot jong ki bos saw.
Ngi ju mlien ban kdew ba uta u dei na kata ka niam, uta na kata ka Balang, kata na ka kata, bad kumta ter-ter.
Ki nongwan ai jinghikai kidei na ka LifeSaving, Mumbai kiba la tbit bha ha kane ka kam kila ai jinghikai iaki laiphew saw ngut kiba la jied kyrpang na ka shnong Darrang, ban pyntbit kumno ban ai jingiarap ia ki nongwan jngohkai ha ka por ba ki ngam um lane ha kino kino ki jingjia mynsaw kiba donkam jingiarap ba kyrkieh.
Ka Commttee ka la kyrpad ia u DC ban pynduh pyndam syndon ia katei ka pump kaba dang iai tei mynta.
Katkum ka Global Report on Assistive Technology (GReAT) kaba nyngkong kaba la pyllait paidbah da ka WHO bad UNICEF ha u bnai Jymmang 2022, palat 2.5 billion ngut ki briew ha ka pyrthei ki donkam kumno kumno kawei na kine ki tiar kiba ai jingiarap.
Lada ki jingïohi ne jingmut jong u kim ïaid ne ïahab bad ka jingthmu ka party u long uba laitluid ban shang shapoh ka khlaw naba ki jingleh ki pyni kumta," ong ka unit.
La ong ba ki kynhun pynlip ding ki la iakhun shitom ban pynlip ia katei ka ding ha ka por kaba khyndiat hynrei ki la lah ban pynlip lut ia ka ding baroh haduh ban da kylla step syndon namar ka jaka iaid ban rung bad mih ha katei ka ïingmala ruh ka long kaba khim bad kaba jynjar bad kumta kane ka la nang pyn jynjar shuh shuh ia ki ba kin ioh ban pynlip ia katei ka ding ha ka por kaba kloi.
Nga la don ka jingïakren kaba seisoh bad u Shyamkanu Mahanta bad nga sngewtynnad ban pyntip ba ngan sa ïalam ïa ka kynhun kaba kynthup ïa ki 22 ngut ki nongbei tyngka ban wad ïa ki lad ki lynti ban ïatreilang bad ki jylla ka thañ shatei lam mihngi ha ki bnai ban wan".
Ka jingialeh ka ba ar jong ka SPL 2023 mynta ka sngi kan long hapdeng ka Sawmer SC pyrshah ia ka Nang kiew Irat SC ka ban sd ang naduh ka por 3 baje janmiet.
What I have planned – THAT I WILL DO" Isaiah 46:8-12.
Ka KSU, ka kren diaw mynsiem ruh, ba mynta kitei ki jaka, ki la dap da ki bitor suda bad ki jaboh jabain, kiba la pyn ijli ia kiba leit ba wan sha katei ka thain.
U Ma Moonlight haba kren shuh shuh ha kane ka jingialang ula ther tyngeh ia u myntri sorkar bad MLA ka Nartiang u Sniawbhalang Dhar uba la kren paidbah ban pynkylla iaka DC ophis Jowai sha ka shopping Complex.
Shillong, 7 Jymmang:Ka seng sain pyrthei Khun Hynniewtrep National Awakening Movement (KHNAM) ka la ieng pyrshah ia ka jingthmu ka sorkar ban buh ia ka ktem ka ANVC-B ha ki jaka jong ka Khasi Hills bad ka ong ia ka ANVC-B ba kan leit buh ktem sha jaka lajong ha Garo Hills ym ban wan buh ktem sha Khasi Hills namar ba ka KHNAM kan nym shah  ban ai jaka wat tang shi inshi ruh.
Ka HANM kala kynnoh ba bun tylli ki shnong ne ki VEC kiba don ha Laskeiñ Block ki shim kabu ïa kane ka skim kaba la mang ban ai kam 100 sngi ïa uwei pa uwei u nongshong shnong, pynban haka jaka ban ioh kam ki nongbat job card ki ai kam sha ki briew kiba don ki puh shilum bad kiwei kiwei ki kor kaba pynduh jingmyntoi ïa u paidbah ne nongtrei bylla.
Phim lah ban ong ba ka thaiñ ka long kaba la roi lada u budlum u long uba anna, lada ki nongmihkhmat kim shym la peit ïa kane ka bynta ka long kaba eh ban ïakren ïa kiwei lei.
" Ula kyntu ïaki khynnah ban bteng ïaka jingpule namar ka jingnang jingstad kadei ka atiar kaba khlain tam.
U la ong ruh ba ki elekshon ki dei ki jingïakhun hapdeng ar ne shibun ki seng saiñ pyrthei.
Hynrei la katta ruh, wat ki skul jong ki Mishon ne ki skul private ruh ki don shibun ki nonghikai kiba pep skul khah khah.
Shillong, 19 Naiwieng:Ha ka 12 tarik mynta u bnai ka kong Phersini Hynniewta kaba shong basah ha Lai-Mer, Upper Shillong ka la ioh pdiang ia kawei ka shithi , bad katei ka shithi ka dei kaba la pyni ba ka dei kaba wan na ka seng HNLC lyngba ka Letter Head kaba don hajrong duh.
“Ngi la dawa ba dei ban siang da ka rong namar ba ka jingsiang khyndew kan pynma pynban ia ki paidbah na ka jingpum pum", la ong u Bah Khongstia.
Ka India, ka la nang hiar arsut ha ka jingduk, ha kaba mynta ka poi ha ka kyrdan kaba 107, na ka jingdon jong ki 121 tylli ki Ri jong ka pyrthei, kaba la tip ka Global Hunger Index 2022 bad nangta, sa ka jinghiar jong ki khynnah, ha ka jingkhie jingsan, kaba long da 19.3 per cent, kaba dei ka jinghiar kaba sha trai duh, ha ka pyrthei baroh kawei.
Kumjuh ruh ha ka kitab Esekiel, la їathuhkhana kumno ba u Blei u pyrsad mynsiem bad pynim biang ia ki shyieng kiba tyrkhong bad kiba їap (Esekiel 37).
Da ki spah spah ngut ki paidbah kila mih sha surok hapoh ka jingialam ka Jaintia Amalgamated Redressal Forum (JARF), Synjuk Waheh Shnong East Jaintia Hills District, Jaintia Coal Miner Dealer Association (JCMDA), East Jaintia Coal Supplier Association (EJCSA), Meghalaya People Labour Union (MPLU), Jaintia HIils District Committee, Jaintia Students Movement (JSM) Central Body, East Jaintia National Council (EJNC), Hynniewtrep National Youth Front (HNYF), Hynniewtrep Achik National Movement (HANM) East Jaintia Zone, Khasi Students Union (KSU), East Jalntia Hills District, Jaintia Student Union (JSU), Jaintia Youth Federation (JYF), Southern Border Youth Welfare Association (SBYWA) bad kiwei kiwei kila mih puk ban pyrshah iaka hukum jong ka sorkar ban kit dewiong na Assam, ka jaka kaba la sar ka khlam COVID-19 ban pyndap pynbiang dewiong iaki kharkhana dewbilat ha East Jaintia Hills.
Ki tourist na jan bad na jngai ki bun bha hangto hynrei ki shu wan tang ban peit ïa ka kshaid bad ki don kiba sum bad jngi ha ka wah; kiba bun ki hun tang ban shu shon dur ban ïoh buh Instagram bad Facebook.
Kat kum ki kot kiba paw shai na ka white paper on Indian States ba la buh da u Sardar Vallabhai Patel, hapoh parliament ha u snem 1949-50 ha kaba iadei bad ka FKS bad ki arphewsan Khasi States ki kyntien ha ka clause 1 jong ka AA ki ong kumne " ba ka Federation of Khasi States ia kaba yn ithuh noh kum “Ka Federation" ki mynjur ba baroh ki jing pynbeit ha ki rukom shynshar Khadar kiba lah don lupa, kin iai bteng ban trei kam tad haduh ba kan don da kawei pat ka jingpynbeit thymmai ne jingpynkylla da kumwei pat, kata hapdeng ki lai party, kaba mut ka sorkar India, ka sorkar Assam bad ki hima khasi".
Khlempep ka jingjot kaba wanrah na ka jingbam sap ka ktah lut ba baroh ki bynta jong ka imlang ka sahlang ha kaba lada phai sha kino kino ki bynta ruh ngi la long lypa kita kiba shah knieh jubor ne knieh jyndat ïa ka hok kaba ngi dei ban ïoh.
Ym lah ruh ban len, ba ia u Dr.D.D Lapang, la ju khot ieid kum u Kpa ka Ri Bhoi bad kum u Maheh Lapang bad ka long ruh ka jingshisha, ba u la dei uwei na kiba hakhmat eh ban saindur ia ka Ri Bhoi District, kata naduh ha ka roi ka par, ka pule puthi lem bad kiwei de.
Ka jingthmu ba la pynlong ïa kane ka lympung ka long ban plie lad ïa kiba la rangbah ban ïoh pynkhihmet ryngkat bad ka phang pdeng kaba ong ‘Sports for Fitness, Football for Fitness’, bad ïa ki jingïalehkai la pynlong ha madan Urkaliar.
