U Dr.Mukul u la ong ruh ba ia kane hap ban kyrpad ia ka NGT ba kan tuklar biang namar ba ka sorkar jylla kam shym la bud ryntih ia ka hukum jong ka NGT bad wat ia ka hukum jong ka Iing Bishar halor ka kam khaii bad tih dewiong.
Ka Chutwakhu ka la rung sha ka quarter final jong ka lympung ïalehkai 2nd Division Football Tournament na ka bynta ka 6th Debo Memorial Trophy Shullai, katba ka West Madan Mustem bad ka Pynthorlangteiñ namar ka jingbym lah ban ïalehkai bha ha kane ka aïom ki la shah pynhiar noh sha ka Third Division.
Katkum ka DPR yn shna ia ka jingkieng Wah Umngot kaba jrong 368 mitar bad ka jingheh ka pyngkiang pat kan long 12.5 mitar.
U la ong ruh ba don ki bynta jong kane ka surok shuwa ban poi ka shnong Saba kaba jrong kumba 5 Km ei ei, ka tnad  PWD kam pat siang tang u maw ruh haduh mynta wat lada kane ka shnong ka long kaba la rim bha.
Ngi kyntu ia ka sorkar ban thung da ka judicial inquiry halor ka jingjia ha thain Motphran bad ban iaid katkum ki kyndon ka ain ban wanrah biang ia ka jingsuk", la ong u Mukul.
Ha ka jingkren jong u Samal Daniel Khyriem u la ong ‘ ba ka KSU kam don por ban pynsngap ia ki kynthoh pyrshah ia ka seng lane kam pynhun iano iano hynrei ka nongrim jong ka seng  long ban iakhih na bynta ka daw bah jong ka jaidbynriew “U la kyntu ruh ia ki dkhot jong ka KSU Mawryngkneng Cirlce ban pyndonkam ia ka seng na bynta ki jingdonkam jong ka shnong ka thaw, ka imlang sahlang  bad ka ri bad ka jaidbynriew  ym na  ka bynta ka jingmyntoi ialadei ne shimet".
ka jingsiew ka dei ban long katkum ka instalment ba la buh.
Dei ha ki snem kiba hadien la pynsaphriang ïa ka khana shaphang U Kiang Nangbah bad ka jingïaleh laitluid sha kylleng ka Ri Hynñiewtrep bad India.
Ka jingpynthikna jong ka sorkar jylla ban pyllait noh ïa ka tulop kaba dang sahteng ka dei ka jingpulom na ka liang ka jong ka, kata da kaba pynpaw ruh ba ka sorkar ka la iai bteng ban shu kular thok na ka por sha ka por.
Haba jubab pat halor kitei ki jingujor ka KSU ba la ialam da u President, u Samla Ferdinald Kharkamni bad u General Secretary, u Samla Lambok Rymbai, ka DC ka la bthah ïa ka Seng ba kin buh da ka jingujor lyngba ka jingthoh, khnang ba kum ka heh jong ka District ruh kan ioh ban ia kren sha ki bor sorkar bad ka NHAI.Ka seng shen kan dawa ruh na ka NHAI ba ka dei ban shna noh haduh 10 lane ha katei ka toll plaza, khnang ban lait na ka jingdheng kali ia ki paidbah ba leit ba wan bad ka seng shen kan sa kynduh ruh ia u Project Director ka NHAI, ban ujor halor kitei ki jingduna kiba don ha ka toll Plaza, la bynrap u samla Ferdynald Kharkamni.
Shillong, Lber, 10: Ka Synjuk Ki Seng Longkmie Katholik (SKSLK) Archdiocese Shillong, Zone-II ryngkat ka pyrthei baroh kawei ka la rakhe kyrpang ïa ka sngi bakyrpang jong ki kynthei ne ka “International Women Day’s" ha ka sngi u Blei ha Divine Saviour’s Church, Nongthymmai Parish.
Ki Nongkitkam kane ka Circle ki long U Samla Donalson Pyngrope, President- Samla Teibor Marbaniang, General Secretary- Samla Lamphang Khonglam, Organising Secretary bad sa kiwei kiwei ki Nongkitkam bad ki EC Member.
Lehse dei tang ha ka jylla Meghalaya ba ngi ïoh myntri kam pohïing (Home Minister) da ka long kmie bad I Kong Roshan Warjri I lah kit ïa kane ka lyngkor kaba khia khlem riej.
Nongpoh, Nailur 20 : Da ka jingkmen ki nongïalam ka St.Michael’s Higher Secondary School Past Pupil’s Association ki la pynpaw ka jingkmen ban tip ba katei ka skul bah kaba long kawei na ka shlem ba ai jingnang jingstad kan kynjoh sha u mawmer ba Hynriewphew snem (Diamond Jubilee) ka jingïaid lynti naduh ba la sui la shor ban pynphriang ïa ka jingnang jingstad ha ka thaiñ Umsning bad ha Ri Bhoi hi baroh kawei.
Shillong Lber 31: Ka Hynñiewtrep Integrated Territorial Organisation hynne ka sngi ka la phah da ka dorkhas sha u Deputy Commissioner ka East Khasi Hills, ba um dei ban ai jingbit ïa ka MLMDF ba kan pynlong ïa ka jingïakhih da kaba ïashong kyllaiñ myngor ha nongbah Shillong.
“Ki shynrang ki kham jur ka jingsngap jar haba ïanujor bad ki kynthei, ki kham lehraiñ ban ïathuh, ki sngew ba jinglong shynrang kam don shuh", la ong ka Kong Iadamon.
Ha ki bnai jong ka jingsumar nga ngam sha ka thwei jong ka jingngeit bad ka jingngeit ka hikai ia nga ban їakhun bad їaksaid ha ka jingim.
Ka Alia kaba la ak ha ka Brahmastra bad Gangubai Kathiawadi ka la khring ia kiba bun ki nongpeitkai lyngba ki phlim ba ka shim bynta bad na uwei u snem sha uwei pat kane ka puron ka la pynshoh jingieit ia ki paidbah da ki phlim thymmai jong ka.
Katei ka jingmih madan ki sengbhalang ba la ialam da ka Thma U Rangli Juki (TUR)  hapoh ka jingialam ka kong Angela Rngad, Pastor Kyrsoi bor Pyrtuh, ba la donlang ruh U Bah R Rani, President ka  Hynniewtrep National People Front (HNPF), U Bah S Diengdoh, General Secretary ka Khasi National Union( KNU), ka dei ka jingmih madan bad ka jingpyrshah kaba kham phylla kaba ym pat ju jia ha kane ka jylla.
Lyngba ka jingleit jngoh ïa ki jaka ki longshwa manshwa sha shnong Larnai bad Nartiang, ki samla ki la ïoh shibun ki jingsngewthuh shaphang ka jingriew spah ki khana pateng ki longshwa manshwa bad ki kolshor bad ki mawbynna kiba long ka bynta bapdeng bha jong ka shnong, ki paidbah ka Meghalaya bad ka jingdonkam ban pynïaid shakhmat ban pynneh pynsah ïa ki.
Bun sien ngi mane iaka ingmane ym ia u Blei, ngi niew kor iaka Temple ne iaka jaka mane ,kat ba ngi khlem mane pat ia u Blei haka mynsiem bad hakaba shisha.
La thoh ia kane ka kot shuwa ba ngan sdang trei hapoh Assam, kumta ba don bun kiei kiei kiba nga la thoh kum u briew uba na bar ka ri Khasi-Jaintia, lait tang kito kiba nga lah ban iohi haba nga wan poi teng-teng ha ki por shuti sha ri khasi.
U ïathuh ba nalor ki longïing, haduh 66% ki skul, 66% ki Anganwadi Centre bad 71 % ki PHC kila ïoh ïa ka umbam umdih na ka Sorkar Jylla.
Ka Kong Melvy ka la phun ia ka kali 108 ban pynkit sha hospital bad ka la kam ba u kyllon bad um briew shuh.
“Haba peit ïa ka jingkren u Symbud Myntri Rangbah, ka long kaba dei ban pynduh noh ïaka MLA Scheme bad baroh ki kam pynroi dei ban pynïaid lyngba noh na ki ophis jong u BDO, Bor pynïaid District.
Haba ki nongthohkhubor ki la kylli na   bah Pynshngain bad ka kong Grace la kin dang don shuh shuh ne-em ki khlaw kaba dei jong ki Hima  nalor ka Lum Mawpat kiba ka KHADC ka don jingmut ban pynkylla ‘Law Adong noh ka jubab ba la ioh ka long ba ka KHADC kan dang pyrshang ban ia kren bad ki hima na ka bynta ban pynkylla ‘Law Adong ia ki khlaw.
Halor katta ka artikel 371 ka Nagaland ka shna ia ki district council ha nagaland kiba la Jan ia syriem bad ki ADC ha meghalaya.
Ka dei ka minit kaba kmen shi katdei eh, ia ka kmie jong U Ronaldo, kaba don ha rynsan peit kai, ka Dolores Aveiro, ha kaba ka la ieng da ka jingkmen bad jaw ummat, ha ka por ba u khun jongka, u ioh ban thep ia ka kol, kaba ar, ha katei ka jing ialehkai, kaba long ha Old Trafford.
Shillong, 11 Nailur:U Chief Exceuitve Member (CEM) ka Khasi Hills Autonomous District Council (KHADC) u Bah Ardent M Basaiawmoit u la ong ba ka por ka la dei ba ka sorkar kan pynkyn riah noh ia ki Kharmetor na Iewmawlong khnang ban ioh ban shna ia ka iew ha katei ka jaka kaba dei jong ka Hima Mylliem.
Ka dorbar shnong kala lap ba kine ki nongkhaii ne nongshalan masi ki bret pathar ïaki masi iap la bun sien ha Wahsiej lyngba ka surok Moodymmai Sohmynting bad shapoh shnong kaba wanrah ka jingsma iwtung bad kaba lah ban ktah ïaka koit ka khiah ki briew ba ïaid ba ieng.
Ka jingiap ka jingpang ki jingsngewsih khuslai ki ummat baroh la leit wat ai ba dohnud jongphi kan dap da khuslai.
Ka jingialang ka seng Congress mynhynnin, ka la jied ia U Bah Wansalan Lyngwa, kum U President, U B Roy bad ka kum M Marbaniang kum ki Vice President bad U bah T Lyngkhoi kum U General Secretery nalor kiwei pat.
Yn shna ïa kane ka jynkieng ha ka jinglut kaba  T.7.81 klur.
Ka Mawsynram pat ka shnong kaba don mar pyrshah ia ka Sohra, la ong ba ka khamtam ia ka Sohra ha  ka jingjur ha u bnai jylliew 2015, katkum ka jingthew jong ka Regional Meteorolgical Department Centre jong ka Indian Meteorological Department kaba don ha Guwahati ka la ong ba ka Mawsynram ha u bnai jylliew ka la mad ia u slap uba heh haduh 4781.2mm.
Ka jingshimrai biang por ka wanrah shibun ki jingmyntoi bad jingkylla ha ka jingim jong ki khun kane ka longiing.
Kumta u la ai ka jingkitbok kitrwiang na ka bynta baroh ki nongïoh bynta na kane ka skhim ba kin long kiba ïatreilang ha ki bynta baroh khnang ba ki kam pynroi hapoh ka dong ka thaiñ kin ïaid beit ïaid ryntih.
N Parien,Bah P.L Majaw President JYF ka la iathuh ba la pynjynsur ha Ri-Lum Jaintia Dei namarba ki don ki prokram kiba ki paidbah ki la buh sngi lypa la shisnem eiei shuwa ban pynlong ia ki bad ki dei ki prokram kiba ym lah shuh ban kiar kiba kum ki nongialam sengbhalang ki la pyrkhat ba ka dei ia ki ban ia burom markylliang ha kum ita I por.
Kumta u Jisu u long u nong pynim u ning siewspah ia ki briew n aka pop na kibor u soitan.
U Myntri Rangbah Duh u la buh ia ki maw nongrim na ka bynta ki projek ban tei biang bad kyntiew ia ka Kedarnath ha u 2017 kiba kynthup ia ka Shri Adi Shankaracharya Samadhi kaba la shah pynjulor ha ka jingshlei um kaba la jia ha u 2013.
Ka jingpynlong ia kane ka jingiamareh thong ka thmu ban kyntiew ha kaba iadei bad ka koit ka khiah bad ka jingsmat jingsting hapdeng ki nongshong shnong ka jylla naduh kiba dang samla haduh kiba la san.
ka Shillong ka dei ka Nongbah jong ka jylla Assam bad ha kane ka Nongbah Shillong pat, kylla long nongbah ka Mawkhar na ka bynta ka iakhih state namar ba don ka Khasi National Dorbar (barim, um dei ba mynta).
Shillong, Naiwieng 20 : U President ka NPP hapoh ka jylla u Dr W.R Kharlukhi ula kyntait ba ka don ka jingïapher jngmut hapoh ka party halor ka Citizenship Amendment Act (CAA).
Shillong: Ka KSU ha ryngkat bad ki sengbhalang jong ka thain shatei lammihngi hapoh ka shatri jong ka NESO ki la rai ban pynlong da ka jingdeng lama iong, ha baroh ki nongbah jong ki jylla ka thain shatei lam mihngi lashai ka sngi kata 12 tarik Kyllalyngkot 2019 kum shibynta ban pyni ia ka jingpyrshah ia ka jingjia ha Tripura bad Manipur.
Hadien ba la ïakren bad ki trai jong katei ka petrol pump, ka seng ka la dawa ba kin siew ïa ka bai lut ksan jong kitei ki kali kiba la duh bad ki trai jong ka petrol pump ruh ki la mynjur ban siew ïa ka bai lut ksan jong kitei ki kali.
“Naduh kata ka por,"  ong u Bah Lapang," ym don ba nud shuh ban pynthud ia ki nongwan shang pyrthei.
Ka jingtohkit halor kane kam pat dep satia bad lehse kan sa poi ka por ba kito kiba la sumar ïa ka Rosy kin sa ngat ha ka jingshah pynsaja katkum ka aiñ.
Nongstoiñ, Nailar, 31: Hadien ba ka jingud ki Nongrep ïa ka jingbam khñiang ki kba, ka Hills Farmers Union HFU West Khasi Hills ka la hiar ha ki lyngkha kba, la ïohi ba shisha ki khñiang kiba khot ki Ñiangblu (Paddy Blue Beetle), ki la sdang bam ïa ki kba kylleng ki jaka naduh madan Riewblei, madan Langlieh, madan Mawkhmah, madan Myrhoi, ha thaiñ Langpih bad kiwei ki jaka.
Shillong: U Lat jong ka Jylla Meghalaya, u Satya Pal Malik mynta ka sngi, kaba long ruh ka sngi ba ka Ri India baroh kawei ka rakhe ia ka Republic Day kaba 72, u la pyllait paidbah ia ka postal stamp ha ka jaka sah ka jong u ha Raj Bhawan, Shillong.
Tel Aviv:Ka bor jong ka bam bang, ka lah ban pynjem mynsiem, wat ia u snar ehrang, uba bat ia u bom ha ka kti jongu bad ba ula mut ban pynbthei ha ka thei iew ha ka shnong, ba shathie jong ka Israel.
Na ka bynta kane, ka Dorbar Shnong Jaiaw Langsning bad ka Seng Samla Jaiaw Langsning ka dap da ka jingsngewnguh ia u MLA ka West Shillong constituency u bah Paul Lyndoh.
Pynban kaba lyngngoh ka long ba don ar ngut ki briew na katei ka kompeni kiba la leh kynshleiñ ïa ki kynthei khynnah bad ka KSU kaba la ju maham ba lada ki wan trei ki dei ban trei beit ïa kata ka kam kaba la bynshet ha ki ym ban mushlia ne leh kynshleiñ ïa ki kynthei khynnah da kaba thmu ban shim kabu ïa kaba ym lah ban pdiang satia kum ka thaiñ.
“Ka jingbym lah jong ka Jylla ban kiew ka dei namar ka jingsynjor palat ka pyrkhat pyrdaiñ jong ki paidbah kiba jied ïa ki Nongthaw Aiñ ki ban pynwandur bad ohshrong ïa ka Jylla da ki aiñ ki ban kyntiew bad ban ïada ïa ki nongshong shnong khamtam ki trai ri trai muluk" ula bynrap.
Ym pat slem koit ba ki rakhe ïa ka sngi pynneh mariang hynrei ngi pat da ki hajar snem ngi la don ïa ki lawkyntang.
Ha katei ka kaiphod, kat kum ki jingtip, ba la ioh lum lyngkot, kim shym pyni satia ia ki kyrteng jong ki pulit, kiba donkti ha kaba siat iap ia U Bah Cherishterfield Thangkhiew, hynrei ka kaiphod, ka pyni, ba ka jingsiat iap jong ki pulit ia U bah Cherish, ka dei halor ka jingshisha, ba ki don shibun ki jing pynbthei bom ha Khliehriat, Laitumkhrah bad ka dang don shuh sa kawei pat kaba ki dkhot jong ka HNLC, ki dang thmu ban pynbthei bom ha Khyndailad, ha kaba la antad, ba kan lah ban dei ha ka sngi laitluid jong u snem ba ladep bad baroh kitei ki jingjia, la shim, ba U bah Cherish, u dei uwei na kiba don kti ha katei ka kam.
Ha ki Dorbar ba bun ka Khasi National Dorbar ka la їatai bad saiῆdur ia ki Aiῆ kiba ktah ia ka Jaidbynriew Khasi, kum ka Aiῆ Jinglong Khun Ka Hima Ha Ki Hima Khasi, Ka Aiῆ Bri Khyndew Ha Ki Hima Ri Khasi bad Ka Aiῆ Hiar bad Їoh-Pateng Ha Ki Hima Ri Khasi.
Na ka liang ka Seng ka la ong ba ka la thoh ruh da ka shithi bad leit ïakynduh ia u A.Ch Marak, Director of Schools Education and Literacy & Secretary Education Department, u BDR Tiwari Commissioner Secretary Education Dept, Bah DP Wahlang Additional Chief Secretary Edu.
Shillong: Ki dkhot jong ka seng Hynniewtrep Youth Council ki la wan ban ia kynduh ia u myntri ba dei peit ia ka tnad khlaw u James K Sangma ban dawa ban thung da ka kynhun tohkit stad wad bniah ban tohkit halor ki jingkiew ka erbih (radiation) ka ba mih na ki jaka (tank) ki ba buh ia u jaboh Uranium.
Kiwei pat kiba la ia don lang ki kynthup ia u Bah Ferdynald Kharkamni, President KSU-NKHD, Bah Markus Marten, President HNYF Northern Region, Bah FK Kharwanlang, Vice President Meghalaya Weightlifting Association, Bah Donald Rymbai, President MWA, Bah Ryntathiang, Chairman PFC, MSOA bad kiwei kiwei.
“Jingsiew ka biang namar ba ka la kynthup lut naduh ki bai um, lait noh ka bailait ba hap siew nalor ka bai iing", I la ong.
Entry No.5: Ki kali rit (light vehicle) ki ba wan na ka thain Shillong kin rung na la Moodymmai bad kin iaid lyngba ka shnong Moodymmai haduh lad Lumsalah shaduh ki jaka parking.
Halor kane, ka Committee hynnin ka la phah sha ka sorkar jylla bad, dei halor kane ba ka sorkar jylla mynta ka sngi ka la pynmih ia ka jingpynbna ban thaw ia ka Expert Committee.
Utei u MLA ka Mawhati, u la kren ruh halor ka surok na Umtrai sha Umjari, kaba dei ka surok ba ki paidbah jong katei ka thain kin ioh ban pyndonkam haba ki leit sha Nongpoh, halor katei ka surok, u la ong ba ma u bad u MLA ka Nongpoh, ki la iakren na ka por sha ka por, khnang ban wanrah jingsuk ia ki kiba sah ha katei ka thain.
U President jong ka NEIRBC President u la ong, “Balei ban leh kyrkieh ban pynjot pynpra ia ka jaka mane kaba la don hangto la kumba palat 10 snem tam? Ka Municipal Corporation ka dei ban ai por ia ka iingmane ban shim da kiwei ki lad ki lynti ban iakren hashwa ban pynjot pynpra ia ka iingmane.
Hadien kine ki jingeh ba ka paidbah ki la ïa kynduh kim kwah ban shu sngap hynrei ki paidbah nongkhaii na katei ka thaiñ ki la mihshakhamt ban pyntip sha ka KSU Ranikor Circle, bad mar kumta hi ka seng khlem da pynslem ki la hiar ban leit jurip ïa katei ïew, kaba la long kawei na ki ïew ba ai jingkyrkhu ïa ki nongkhaïi ka thain khappud ban shalan ïa ki mar ki mata sha Bangladesh bad kumjuh ruh ban thied ïa ki mar Bangla bad die pat sha ki ïew bapher bapher hapoh South West Khasi Hills District bad kiwei de ki distrik ha kaba ïa kane ka kynhun la lamkhmat da u bah Marconi Thongni, President ka Khasi Students Union (KSU) jong ka Ranikor Circle ryngkat bad kiwei pat ki nongïalam jong ka seng.
Ula kular ruh ha kaba ïadei bad ka issue jong ki ñiut ha Jowai ula pyntikna ban pynbeit noh ïa kane ynda kin wan biang ha ka bor shynshar namar mynta kiba bun hi ki wanrah pynban da kam politic.
Mynta kane ka kam ka la long thik kumba la pynwit ne leit tynruh ia ka skum u ngap Lwai.
Mynta u Eugene u dang don ha kane ka jylla bad un mih noh  ha ka 25 tarik u naitung ban leit phai biang sha ki jaka kilan met ka Bengaluru bad u la ong ba ha u risaw mynta u snem un leit ban ia don ryngkat noh bad ka Pune FC bad ha kitei ki bnai hi, un sdang noh ia ka jingkilan met  bad ki rangialehkai katei ka klob.
Ka jingjaboh jong ka lyer ha kine ki sngi, ka la pynlong ia u sadhu ha kawei ka temple ha Varanasi, ba un sop ia ki khmut jong ki blei thaw bad ka daw ka long, na ka bynta ban iada ia ki na ka lyer jaboh.
Nongpoh, Lber 28: Da ka jingthmu ban pynbiang ïa ka bording lane ban dang pynmih shuh shuh ïa ka bording ban pyndap katkum ka jingdonkam ki paidbah ha ki jylla ba hap ha ka thain Shatei Lam Mihngi ka ri India, ki heh sorkar bad ki ophisar bapher bapher na ki jylla ka thain Shatei Lam Mihngi mynta ka sngi ki la pynlong ïa ka jingïakynduh lang lyngba ka North East Regional Power Committee ha Vivanta Hotal, Guwahati ban ïa tai ne ïa thir halor ki lad ban kyntiew ïa ka kam ban dang pynmih bun shuh shuh ka bording Ilektrik ha kine ki jylla ka thaiñ Shatei Lam Mihngi ka ri India.
Ka la ong ruh ba ha ka jingim jong ki briew ki shem bun jingeh hynrei ki dei ban lah ban ïaleh pyrshah ïa kita ki jingeh.
Shillong, 07 Naiwieng:Ka Hospital Committee ka Jingiaseng Kynthei Umroi District bad ka Meghalaya AIDS Control Society (MACS), Shillong ka la pynlong ia ka jingpynshai paidbh ha ka 5 tarik Naiwieng, 2016 haka Balang Presbyterian Umroi Lumthehsei.
Une uba ar imat u kham bha ban ia uba nyngkong.
U bah Rogest u la ong ba ka jingthmu ba shna ia kane ka jingkieng ka long ban khring ia ki nongwankai na bynta ka jingmyntoi jong ka shnong ka thaw baroh bad ki samla.
La iathuh ruh ba haduh mynta, ki la don lai ngut, kiba la shah dait dngiem ha katei ka jaka, haduh mynta.
“Ngi don ka thong ba kane ka jaka saiñ kan ai jingmyntoi ïa ki 5000 ngut ki nongrep bad plie ka lad ïohkam ïohjam na ka bynta ki samla kylleng ki jaka ka South Garo Hills," la pynpaw u Myntri Rangbah.
Katei ka longkmie ka la khlad noh hadien 8 kynta ba ka la ioh jingtip ba u khun jong ka u la iap ha shen namar ka jingshah ban maw ha ka par maw ba u trei.
Nalor kata ka Seng ka Maham pyrshah bad tyngeh ïa ki samla pule ban shong ha ki kyndong surok ne kino kino ki jaka ban ïa lehkai mobile ynda la wai skul ne jingpule ha ryngkat ka uniform.
Shillong,27 Nailar:Ha ka step 9 tarik mynta u bnai ha ka por 10:30 baje eiei mynstep ki pulit ki la khap-nap ia kawei ka kali kaba don ia u Registeration nombar ML-04-B1290 ( Tata Mobile) kaba pynieng ha khmat ka Nazareth hospital ha ka jaka bym shah ban pynieng kali hynrei ha ka por 1:30 baje eiei nohphai sngi katei ka kali ka la phet krad da kaba pynpait ia ka nap ba ki pulit ki la khap.
Kitei ki saw ngut kiba la kem noh da ki pulit ki dei kiba la tip kyrteng kum u Point Chyrmang, 30 snem kyrta, u Nikalai Chyrmang, 21 snem kyrta, u Mij Chyrmang, 22 snem kyrta bad u Shanbor Chyrmang, 22 snem kyrta kiba dei na ka shnong Jalaphet Bri-Sumer, la register ia ka ejahar ha Saipung Police Station (case No.2(1)2023 bad la pynngat ia ki hapoh ki kyndon ain 120B IPC R/W Sec 5 ES Act bad ka jingtohkit ka dang iaid.
Une u khynnah samla u dei uba la tip kyrteng kum u Kiran Sinha, u ba shong ba sah ha Jyllishop, Nongthymmai katba une ba mynsaw ym shym la pynpaw kyrteng naba u dang hap ha ka rta kaba dang rit.
Ha pyrshah jong ka, ka colony ruh ka ïeng thapngab.
Ki bor pulit ki la pyntip ruh ba utei u ehrang u la leit ban pynïasoh bad ka seng KYKL ha u snem 1998 bad u la pyndep ïa ki jinghikai kilan met bad 38 ngut kiwei pat ki dkhot jong ka seng KYKL ha kawei ka ktem kaba don ha ka thaiñ Khoupum, Noney district bad ïoh ruh ban bat ïa ka kyrdan kum u major jong ka seng.
Ka jingpynbna ïa ka GBA ka pyni ïa ka rukom long kaba ñiewkor ïa ka jingpyndep ïa ka kam jong ka agenda jong ka India kum ka G20 President bad ka jingmihkhmat kum ka “Sur jong ka thaiñ shathie jong ka pyrthei’’.
Hadien kane, yn sa pyn bud pat sa da ki jingpyni riti na ki tnat seng khasi bapher bapher.
Baroh ki don ha ka jingdkoh suda kat shaba phai.
Ki lyngdoh, kiba iap, ki long U  Rev Bijumon, 52 bad U Rev Shine B Raj, 43, ha kaba U Bijumon, u iap ha ka sngi palei abd U Raj, u iap ha ka sngi hat majai ba ladep.
Kine ki kynthup na East Khasi Hills 59, West Garo Hills 12, Ri Bhoi 2 bad West Jaintia Hills 1 Ka jingdon jong ki briew bala ïabit ïa kane ka jingpang khlam ha Jylla baroh ka long 86358 ngut bad napdeng kine 83740 ngut kila ïoh ïa ka jingkoit bad 1490 ngut kiba ïap nalor ki briew ba dang shitom.
Kito ki jaka ba ïoh ïa kitei ki skul ki hap ban ai 15 hectare ka jaka khlem siewdor namar kadei ka polisi ba la buh da ka sorkar India.
Nalor u khaw dang don bun ki mar kiba ki nongdie ki dei palat dor.
Shuh shuh ka KSU ka la kyntu ïa ki samla kiba kwah ban tip bniah ban kren bad ki nongïalam ba dei peit ha kine ki number 8259058642, 7005326776 ne 8794448132.
Nongstoiñ, Lber, 14: Ki nongïalam jong ka seng FKJGP ka dap da ka jingsngewkhia halor ki jingïai jia ki jingpyndik ki nongshong jong ka Meghalaya ha ka sorkar Assam na ka por sha ka por bad ban kyntu ban ïa pynkhlaiñ ïa ki bor pahara ha ki khappud ka West Khasi Hills khamtam eh ka Langpih.
“Ka jingpynlip bording ilektrik ka dei ka bynta ka ngim lah ban kiar, bad kane ka dei kaba hap ban leh wat ha ki snem ba la leit ruh," la ong u Myntri ka tnat bording.
Shillong, 29 Jymmang: Ka Vigilance Cell jong ka MePDCL ba la lamkhmat da ka Assistant Executive Engineer bad u Junior Engineer MTI & Vigilance-III Shillong ka la leit jurip ia ki shnong Sohryngkham, Kynton U Mon, bad Mawkynrew hapoh Maw ryngkneng Distribution Sub-Division; Mawten, Rangblang, Rangblang Pombriew, Mawsaw, Mawthawpdah, Nongdiat kiba hap hapoh ka Mawkyrwat Distribution Sub-Division myn ha ka 24,25 bad 27tarik Jym mang 2016.
Ia ka metiap jong katei ka longkmie ba ar-met bad kaba la dap 7 bnai, la rah noh sha Nongpoh Civil Hospital na ka bynta ban leh ia ka Post Mortem, katba ia utei u Pynshai Nongrang, ki pulit ki la ioh ban kem na kawei ka shnong kaba don ha katei ka thain, kata hadien ba u la phetrieh tang mar ia jia katei ka jingjia.
Ngi ai khublei ïa u halor kine ki slem ba ula aiti ha ka kam bad ka jingnoh synniang ka bym lah thew shuh sha ka NPP," ula ong.
Napdeng kitei kiba don jingduna ha ki dkhot met kiba la don ïa ki syrnot jingpynshisha na ki Doktor ki long 280 ngut ba kynthup ïa 155 ngut ki shynrang bad 125 ngut ki kynthei.
U kit ïa ka khia ka shon, ka pang ka shitom jong ka Kur.
Kiwei de kiba ïadonlang ha kaba leit noh synñiang sha katei ka longïing, ki kynthup ïa u samla Rangbah Binos Syngkon President Modymmai Unit, samla Chanbor War Vice-President WJHDU samla Ioanis Suchiang President KSU Jowai Circle, samla Phraki Hawni Thubru General Secretary Jowai Circle, samla Phrangki Papang Finance Secretary bad kiwei.
Kham mynshwa ka Meghalaya High Court, ka la rai pyrshah kashari ia ka Editor bad ka Publisher jong ka kotkhubor, ha kaba ka la hukum ruh ba kin siew mar T.2lak marwei bad ba la bthah shuh shuh, ba lada kim siew hapoh shitaiew, kumta ia kitei yn set phatok hynriew bnai bad ban khang ruh ia katei ka kotkhubor shi syndon.
