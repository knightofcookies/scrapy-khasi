U National Vice President ka BJP uba dei khmih ruh ia ka party ha Meghalaya, u Dr M Chuba Ao haka sngi Palei u la ong ba haduh mynta hi ka party BJP kam don satia ia kano kano ka jingthmu ban khot pyniasoh ia Myntri Rangbah barim ka jylla u Dr.Mukul Sangma sha kane ka party.
Langpih, Naiwieng 16: Ka Langpih ka jaka ba ju mih ka jingïakynad barabor hapdeng ki pulit Assam bad ki Khasi kiba shong ba sah ha katei ka thaiñ mynta lah da ki phew phew snem, ka dei ruh kaba eh bad kaba jwat bha ban pynshisha la mano ba dei trai jaka haduh kine ki sngi, namar ka jingbym pat biang la u pud u sam ha kaba ka Assam ruh ka kam kynti ïa ki jaka puta jong katei ka thaiñ kumjuh ruh ka jylla Meghalaya.
EF Gatphoh Charter President Rotary Club Jowai kala iathuh ba kane ka jingai snam ka long shibynta ban rakhe iaka 116 snem ka Rotary International bad 25 snem ka Rotary Club Jowai.
Haba jubab halor ka jingïathir halor ka jingpynbeit pud hapoh ka ïing dorbar dang shen, u Conrad u la ong ba ka sorkar MDA kam shym la shim burom ïa kane ka kam hynrei ka ai khublei ïa kiwei ki sorkar kiba la leit ruh kiba la shim ïa kane ka kam.
Shillong:Da ki phew hajar ngut ki paidbah ka ri KhasiJaintia la khmih lyn ti ba kin iawan ban iatuid sha ka Dorbar bah u Briu Hynniewtrep ba la buh ban pynlong ha ka 30 tarik Jymmang halor ka jing shah sloit iktiar ki Rang bah shnong bad Dorbar shnong ha ka IingKashari High Court.
Nga la leit ong ia u Syiem ka hima Marwet na ka liang u Syiem ruh ym shem la shah ban ai NOC."U Dilip u la bynrap da kaba ong “Ka sien ba lai ki wan katba nga dang shong ha baranda.
U MLA Jowai u ia pyrshah tang da ka jingthohjong u ha ka Boundary Committee.
U Bah R.R Makdoh u la dei ruh u nongkyrshan ba radbah jong u Bah Jason Mawlong, uba la jop kum u MLA na ka party PDF ha u snem 2018 bad ha kane ka kynti pat khlem da pynpaw ïa ki daw kiba u mih noh na ka party NPP halor ka nongrim kaba u la shu ai daw ba ka dei hi tang na ka daw shimet jongu.
Haba kren pat ia ka seng HSPDP u la ong “U Sing rangbah ha Nongkrem u la rem lypa , kiwei leinai ia kren shuh, u bah Ardent u la pynlong jingialang ha Mawpynthih poi tang 50 ngut, kita mar shiteng dei ki jong ngi kiba leit sngap lorni.
“Ki la leh ia ka kam kaba shlur bad ngi dei ban ai ka jingiaroh bad ban bud nuksa ruh", u la bynrap.
Shillong,22  Naitung:Ka jingsniew ka surok kaba don ha Forest Colony ha Block IV ka lah ban ap ia ki kali ki ba leit ba wan ha ka jingma.
Ka HK Singh Memorial Secondary School, Jowai kaba mihkhmat ïa ka jylla Meghalaya sha ka lympung 62nd Edition jong ka Subroto Cup International Football Tournament Under-14 (Sub Junior Boys) ka la sdang ïa ka jingïakhun ha kane ka lympung da ka jingjop  da 3-0 ïa ka  Sainik School  kaba long ha Bengaluru, Karnataka (1tarik Risaw).
Ia kane ka jingleh niam ba khatduh la pyndep haka 9 tarik Risaw ha ka jingiadon ryngkat lang kiba haiing hasem ha u lum jingtep jong ka Balang Presbyterian Pynthorlangteiñ.
Shillong:Ka Liang Pyrshah All India Trinamool Congress (AITC) ha ka sngi ba-ar ka la leit ban ujor sha ka Meghalaya Lokayukta ba kyrpad ban thung ïa ka kynhun tohkit ba laitluid halor ka jing kynnoh thied kali bym shong hok bad ki jyrsieh hapoh ka Tnat Pulit.
Ka la ïathuh ruh ba ym shym la don mano mano ruh napdeng ki nongdie jhur ha ïew die lang ki ban ïarap ïa ka Kong Bek hadien ba ka la shah thombr da kaba aidaw, “ha kum kane ka por ba don ki jinghuri hura ïoh duh ei ban die jhur.
Katei ka ain The Population Control Bill, 2019, ba la leit rah da U  Ajay Bhatt, BJP MP na Nainital-Udhamsingh Nagar constituency ha Uttarakhand,  u la kren ba lyngba katei ka ain, kino kino kiba ioh khun palat arngut, kin dun noh ia ki kam sorkar  bad kin shah dain kuna ruh T.50,000.
Shi bynta ban rakhe ia kane ka lyngkhuh sngi iap u Late PA Sangma, ka USTM ka la pynlong ruh ia ka “7th Memorial Lecture" halor ka phang “Role of PA Sangma for Progressive Meghalaya" hapoh ka campud jong ka University ha kaba la wan ban iashim bynta ruh da u Chancellor ka USTM u Mahbubul Hoque, vice-chancellor Prof GD Sharma nalor ki dkhot, ki staff bad ki spah ngut ki samla pule.
Sngewsih pat ba haduh mynta ym pat I don dak ei ei ruh em ba ka sorkar kan sdang noh ïa katei ka kam.
Ia kine ki pulit la rah ia ki hapoh ka Civil Hospital Shillong ban ioh ia ka jingsumar.
Shillong:Ka Synjuk ki Nongsynshar Shnong mynta ka sngi ka la kyntu ia ka sorkar Meghalaya ban pynbor ia ka sorkar India ban ithuh noh ia ki kum ki ‘Constitutional Traditional Heads’.
U Dr.M Mawrie, kum u hehduh ha ki doktor hapoh ka Distrik, u la ai jingpynshai halor ki kyndon ban shong set slung ia kito kiba ioh ia ka jingpang COVID-19 hynrei kim don dak shin eiei lane don dak malu mala, mynta ka sorkar ka la ai lad ban set slung hi ha la iing hynrei dei ban set slung marwei ha kaba yn hap pynbiang kawei ka kamra thiah bad ka jaka leit shabar ha ryngkat ka jingbud thik ia baroh ki jingbthah ka sorkar bad ka tnat ka Koit ka Khiah da kaba bynrap ba lyngba ka jingset slung ha la iing hi kan kham ai mynsiem ia kito kiba ngat ia u ne u jingpang.
Shillong, Ïaïong 27 : Ka Riwar Mihngi Development Council (RMDC) ha ka sngi Palei ka la dawa ïa ka Sorkar Jylla ban pynsted ïa ka jingïarap da ka song pisa sha ka Longïing jong ki arngut ki lanot kiba la khlad noh na ka jingtwa khyndew ha surok Rngaiñ, kaba don ha lynti na Shillong sha Dawki kaba la jia ha ka janmiet jong ka 14 tarik Ïaïong.
Hangne nga shu shim ia ka nuksa shaphang i Isawanda iba la ioh ia ka kyrdan IAS hadien ka jingiakhun kaba jwat ha kaba i la hap ban ia aireng bad shibun kiba stad ha ka ri India hi baroh kawei bad i la lah ban ioh ia ka jingjop kaba don burom da ka jingtrei shitom ka jong i.
U Prof Niaz Mazumdar u la rah skong ia ka miatdur jong ka durim ka ba la phuhmat haduh katta katta.
U Ridon Shiwat.
Shillong, ïaïong, 09: Ki nongïalam jong ka National Hynñiewtrep Peoples (NHP) ha ka sngi Saitjain ka la pyntip paidbah ba ka la suit la shor thymmai ïa ka kyrteng jong seng ïa kaba yn tip noh nangne shakhmat kum ka National Hynñiewtep Peoples Federation (NHPF).
Haba phai ha ka jingïalehkai, baroh ar tylli ki kynhun ki la ïalehkai bha namar tang ban ïoh ban pynrung ïa la ka kynhun sha ka phainal hynrei hapdeng ka jingïalehkai ka Nineset SS ka la ïoh ban khur ïa ka nam jop bad rung sha ka phainak lyngba ki 6 tylli ki kol kata na ka Badaphun Lyngkhoi ha ka minit kaba 6 bad 9, na ka Deiphiwansara ha ka minit kaba 16 bad 23 bad na ka Ribakmen Wanniang ha ka minit kaba 28 bad 41.
Kane ka long ka jingiohi jongngi ki riew paidbah halor kane ka mat ban pynsangeh ia ka jingthung kam ym lah ban pdiang da ki samla wad kam.
U la ong ba ka sorkar ka kwah ban pynitynnad ia ka thain Polo baroh kawei khnang ba kan long kaba itynnad bad kaba khring ia ki briew naduh ka jingkhuid.
Ki katto katne ki dkhot jong ka Balang jongngi, kiba leit sha katei ka jaka, ki shah shoh".
Jowai, 26 Jymmang:Ki paidbah khamtam ki nongpang bad ruh ki nongtrei bad ki doctor jong ka PHC kaba don ha Pdeinshakap, ki la ia kynduh jingeh ban ai ka jingshakri kaba biang ia ki paidbah ka thain.
Ha kane ka jingïalang kaba la pynlong ha ka Ïing Dorbar jong ka shnong Saiden, la wan ban ïadon bynta lang da u Bah Donlang Sohkhlet, Vice Chairman ka Meghalaya Employment Generation Council, u Bah Bobby L.Nongbet, District Sports Officer ka Ri Bhoi, ki nongïalam seng ba kynthup ïa u Bah Ferdynald Kharkamni, President ka KSU NKHD, Bah Marcus Marten, President ka HNYF NR, u Rangbah Shnong ka Saiden, Bah E.K Lapang lem bad ki nonghikai, ki khynnah pule jong ka skul ba la wan ban synran lang da ki kmie ki kpa.
Kane ka iew barim kaba ka KJBWA ka kwah ban pynim biang ka dei ha Byrnihat, Rongkona hapoh ka Nongpoh Sirdarship.
Da ka jing iasoh BJP jong kitei ki arngut ki MLA, ka Congress, ka la hiar ka jingdon briew jongka sha ka 14ngut, na kaba ju don baroh shi katta 16ngut ki MLA.Kitei ki 2ngut, ki la dep risain ruh ia ka jinglong dkhot jongki, ha ka iing dorbar jong ka Goa, ha shwa ba kin pyniasoh ialade sha ka seng BJP.Shillong:Ka FKJGP Upper Shillong Circle ka ai ka jing kyrshan kaba pura ia ka jingthmu bad jing pyrshang jong u Bah Hamletson Dohling, MLA Mylliem Constituency & Minister Urban Affairs ban rah noh ia ka Jhalupara Outpost sha jingkieng Umshyrpi.
Ha kane ka jingleit hiar jurip ka MePDCL la iadonlang ruh ki nongialam shnong bad kala don ka jingialang kaba lyngkot ban iakren halor ki post light, transformer haduh ban pynpoi iaka ding ha manla ka thliew iing ha ki 150 tylli ki longïing.
Ula kyntu ia ki paidbah ba kim dei ban pynsaphriang ia ki khubor lamler halor ka tika COVID ha kino kino ki rukom.
Hadien ka jingiakren kaba sani bha halor katei ka project na ka liang u Bah WMS Pariat, IAS, Chief Secretary, Sorkar Meghalaya, u la kren skhem bad kren shai ba ka project ka nym sangeh bad ym lah ban rah ia katei ka project shawei,  u la ong ba ha ka jingshisha kan dang iai bteng, bad lehse lah ban nang pynbha shuh shuh ia katei ka project da kaba ia mir lang ki jingthmu jong kiwei ki tnad sorkar, bad halor kane u la kyrpad ia ki Khlieh Nongsynshar ban lum thup ia ki jingmyntoi lane ki jingduna kiba ki shem lada don kiba la mih na katei ka project kum shibynta ban ai jingtip sha ka ki officer bad ka Sorkar halor ka jingseisoh jong katei ka project bad ban wanrah ka jingiatrei lang hapdeng ka tnad Sorkar bad ki paidbah kiba dei kiba ioh ia katei ka jingmyntoi.
Shillong, 26 Naiwieng:Ka Ing bishar ba ha khliehduh ka ri ka Supreme Court ka la pynmih ia ka hukum mynta ka sngi ba la shah ban tih mawshun ha kane ka jylla hynrei hap ban bud beit bud ryntih ia ki kyndon jong ka Aiñ Mariang ka Environment Protection Act 1986.
Nalor ka Chutwakhu, ka Ladthadlaboh, Mookyrdup, Caroline Colony, Salaroh bad kiwei kiwei ki shnong ba marjan kila ai ka jingkyrshan kaba pura ia kane ka jingkhangdam ba 36 kynta.
Shillong, Nohprah, 19: Ka Synjuk ki Nongsynshar Shnong Nongthymmai Pyllun, Shillong kaba la shong pyrkhat kam ha kine ki sngi ba ladep ka la rai ban kyntu ïa ka Khasi Hills Autonmous District Council (KHADC) ha kaba ïadei bad ka Delimitaion of MDC Constituency ban ap shuwa shipor bad ban ïa ïoh ban mir jingmut lang khnang ba kan long ka jingmyntoi ïa baroh lang.
Halor kane  u Bah Shangpliang u la ong ba ka jingkren jong u Myntri ka long kaba bakla namar ka Association ka la don shibun bha ki jingialang bad u ha ki por ba la dep.
Ha kane ka ïakop ñiah cycle u Kevin John Khyllait u la long u lahduh.
Nga dang ap ïa kano kano ka jingbthah ka ban mih hynrei mynta ka taiew ki bor district kin sdang ban talasi.
Na ka bynta kito kiba donkam ïa ki ïit kmat ne ki tiar ba sumar khmat (aids) yn sa pynpoi hapoh ka lai taiew bad kim donkam ban siew pisa bad na ka bynta kito kiba shitom khmat kiba donkam ban phah puid khmat yn phah ïa ki sha ki hospital.
U la pynkynmaw ruh ba ka sorkar ka la dep ban buh ïa u mawnongrim na ka bynta ban tei ïa ka mini secretariat ha Jowai ha u Nohprah jong u snem ba la dep hynrei haduh mynta ym pat paw dak ei ei ruh.
Haba bteng biang ïa ka 96/5 wicket ha ka step jong ka sngi Nyngkong ban beh ïa ka thong ba 201 ron jong ka Meghalaya kaba la shah pynhap lut baroh ki wicket, ka Odisha ka la lah ban kamai ron lyngba ka jingïarap ha ka pali ba hynriew kiba la kamai ron lang da 126 ron ha kaba ka kynhun ka la runs that helped them make 332 all out.
I kmie u bah Shylla mynta i la don 84 snem karta bad ha ka por ba i pun ia u bah H.S Shylla i la ong ba i dang don 22 snem karta bad ha katei ka por ba dang pun ia u, i la ong ba i la duwai miet la bad sngi sha u Blei ba un ai ha i ia u khun rangbah uba dap rynieng ryniot bad uba la pynsleh da ka jingnang jingtip ban ialam ia ka ri bad ka jaitbynriew bad da shisha i la ong ba u blei u la kyrkhu ia i da kaba ai da u bah H.S Shylla.
Shillong:Myn hynnin ka sngi ka seng FKJGP-East Jaintia Hills District, ka la leit iakynduh ia u Deputy Commissioner (DC) jong ka East Jaintia Hills District, Khliehriat, na ka bynta ban pyrshah jur ia ka jing pynsngew paidbah jong ka Star Cement kaba la long ha ka 29/01/2022 ha Lumshnong.
Katkum ka jingong u Bah Shylla, u Bah Pynshngain um jop wat tang iwei ruh i mat jong ka jaitbynriew kynthup ka jingskud jaka ka Meghalaya Urban Development Authority (MUDA), ka sah umdum ka Village Administration Bill bad kiwei.
Na kaliang ka Rymbai Shkenshynriah ia kine ki ar kol la thep da u Ribha Dkhar haka minit kaba 28′, 33′.
Ban shu bishar katkum ka jingïalehkai, ka Laitkor bad Mawlai ki don jingkymren ban ïoh rung sha ka phainal jong kane ka lympung Womens League ba la pynïaid da ka Shillong Sports Association (SSA).
“Nga kyrpad ia ki lad pathai khubor, wat pynmih ia ki khubor ba sniew.
Shillong: Ha ki 2 sngi mynta ka 9 bad 10 tarik mynta u bnai ki shipai BSF ki la ioh kurup 158 tylli ki masi kiba la thmu ban khaïi tuh sha Bangladesh.
U Ksuid bad u soitan u shong ha kata ka Temple kaba lai ne Third Temple, un leh ialade kum u Blei, namar la slem bah u kwah long Blei ialade.
U Bisht u la dei ban ïoh kamai kham bun shuh shuh watla u la pynkut ïa ka sngi da ki 205 ron lyngba ki 193 bol.
Ïa mynta, ka Jylla Meghalaya ka don ka thiar kaba ngiam 39326 metric ton.
Mynne ka janmiet, ki dkhot jong ka JSM kila ialang hajan u Mot U Woh Kiang Nangbah ha ka Khliehriat bad ki la pyrta pyrshah ïa u Modi bad ïa ka Citizenship Amendment Bill bad hadien kata ki la ia thang ia ka lyngshop jong u Modi.
Ki Rel ba pyndonkam da ka bording kin lah ruh ban kham pynsted ïa ka jingïaid jong ki bad ha ka juh ka por ka jylla kan myntoi namar lyngba kane ka Rel, lah ban pynpoi ïa ki mar ba bun jait namar ki Rel ba pyndonkam da ka bording ki long kiba khlaiñ bad kiba biang ka por leit bad por wan.
U Myntri Rangbah u la pynshai da kaba ong ba ïa kine ki pisa la dei ban phah beit beit sha ki Bank Account jong ki nongrep kiba ki jingthung jingtep jong ki ki la shah pynjulor na ka jingwan hap jong u slap bad u phria.
Ka Jaiñtia Eastern College, Khliehriat kum ka dak jong ka jingrakhe ïa ka jingdap 75 snem jong ka jingïoh laitluid jong ka Ri India (Azadi ka Amrit Mahotsav) bad ka jingdap 50 snem pura jong ka jylla Meghalaya, ka Khasi bad ka History Department jong ka Kolej ki la pynlong ïa ka jingkren kyrpang halor ka phang “Ka jingim bad u synñiang jong u Kiri Dhar, Daloi jong Elaka Shangpung, u riewshlur bad u nongialeh laitluid jong ka Ri India (Special lecture on the life and contributions of  Kiri Dhar Daloi Elaka Shangpung, an unsung hero towards Indian National Movement) haka 10 tarik Naiwieng 2022.
Nalor kata u Goyal u la pyntip ruh ba ki Incidents Response Systems ruh ki la treikam biang ha kane ka kynti kaba mynta na ka bynta kino kino ki kam kiba kyrkieh.
U Myntri Rangbah ula shim kabu ruh ban pynbna ïa ki katto katne ki project kam pynroi ban sa pyntrei ha Jylla kynthup ïa ka Secretariat ba thymmai, ki Parking Lot, ki Community park, ki Ropeway System haba pyntip ba ka Sorkar ka la kut jingmut ban wanrah ïa ki kam pynroi ha baroh ki liang nalor ban ai jingkyrshan ïa ki kynhun bapher bapher ha ka imlang sahlang ba kynthup ïa ki Nongrep, ki Seng Kynthei bad ki Nongsengkam sengjam.
Haba phai sha ka jingïakhun kaba nyngkong, ka kynhun ïalehkai jong ka 7 Wasa kala khur ïa ka namjop hadien ba ka la lah ban pynliem da 2-0 kol ïa ka Khimusniang.
Ha kane ka juh ka sngi ka school ka ka la pynlong ruh ïaka School Exhibition ha kaba ki kynnah ki hap ban pynkhreh ïa ka Model jong ki kat kum ka phang ba la buh ba kum ki khynnah skul ki la ïoh ïaka lad ban pyni shisha ïa kata ka sap jong ki lyngba katei ka exhibition.
Kumban shu pynkynmaw ha sngi Palei, ki paidbhur naka jaidbynriew Karbi kila lun maw iaka kali u SP West Jaintia Hills District u Ma C Syrti hadien ba uwei u Karbi u la mynsaw ha ka jingshah shoh ha ki nongshong shnong ka Khanduli hadien ba phra ngut ki Karbi ki la thang ia artylli ki iingtrep jong ki nong Khanduli haka lyngkha ha madan Khanduli bad ki nong Karbi ki la byrngem byrsit ia uwei u nong Khanduli.
La pyni ruh ïa ka khubor jong ka President jong ka India, ka Droupadi Murmu lyngba ka video ha kane ka prokram.
Shillong,7 Naitung:Ka HSPDP mynta ka sngi ka la rai ban nym ia jied President.
U Mukul u la ong ba ha katei ka sngi na ka liang jong ka sorkar ka la pynbiang ia ki bor pahara khnang ba kane ka sngi ba ki rakhe ia ka Republic Day kan long kaba iaid beit iaid ryntih.
U silencer Bharat ne Euro norms on pollution ym dei ban leh shrieh namar ka duh ka CC ne catalytic converter ba pynkylla ka gas ba kham sniew kata carbon monoxide sha carbon dioxide ba kham duna ka jingsniew.
Shillong, 8 Nailar:Napdeng ki sengbha lang ba la iakhih ILP, tang ka Civil Society Women’s Organisation (CSWO) bad ka All India Garo Union (AIGU)  kiba leit mih ha ka jingbishar halor ka jingtian bishar ia ka jingpynjot ba la mih na ka jingiakhih ia ka ILP ha kane ka sngi Thohdieng.
Haka jing leit jurip u myntri rangbah ka jylla la synran lang da u MLA ka Raksamgre konstitwensi bad u MLA ka Salmanpara konstitwensi.
Ka khubor jong ka Hub News, ka iathuh ba 147ngut, la jied na ka thup jong ki Khasi bad ki Garo, katba sa  11ngut, la jied na ka thup ki SC/ST, katba ha katei ka thup jong ki Khasi, Garo, ym shym la don satia, wat uwei u Khasi, uba shah thung kam.
Ki paidbah kiba leit ba wan ki la hap ban ap kali sah harud surok da ki bun bun kynta tang ban leit na ka jaka kaba khamjan ruh.
Ha U Risaw jong u snem ba ladep, ka High Court, ka la ailad ia ki seng trai jylla, ba kin ujor, halor ka rai jong ka, kaba long ha ka 27tarik Lber 2023 bad ka dei halor kane ka mat, ba ka sa ujor biang, ka  All Manipur Tribal Union.
Ngim lah ban len ba ha kine ki 47 tylli ki snem ka jylla ka la roi ha ki khlieh briew, la nang bun ki shnong, ki surok ruh ki la nang bun, ki kali ki la nang bun, ki skul bad kolej, khamtam ki skul jong ki balang bad ki skul shimet ki la nang bun ha ki jaka sor bad ha kyndong ruh, ki PHC, ki CHC, dispensary bad hospital ki la kham don, ki ophis sorkar ki la kham bun hynrei kine ki jingroi baroh, ki long ha kano ka rukom, ia kata ngi dang hab ban ia-bishar bniah.
Peit ïa ki surok ha East Jaiñtia Hills kaba poi terter shaduh sha Silchar.
La pyllait ruh ïa ka Mission Document ka Meghalaya State Floriculture Mission bad ka Meghalaya GDP Vision 2028.
Bun ruh ki nongiathong kiba iathong da ki phew hajar ha katei ka tamasa iadur masi ba shisien shisnem.
Nongstoiñ: Ka Hima Nong mynsaw Syiemship kala pynrem ia ki dkhot ka Seng KSU Rimuliang Circle kiba la wan ban pynpra ia ka khyrdop lum khajna kaba don hapoh ka shnong Mawlan ‘B’ bad na ka liang jong ka Hima kala pynshai ruh halor ki jingkynnoh ba katei ka khyrdop jong ka Hima kala lum pisa beaiñ kumba la kynnoh da ka KSU.Ha ka jingiakynduh bad ki lad pathai khubor myn hynnin ka sngi, na ka liang jong u Syiem khynnah ka Hima Nongmynsaw Syiemship u Bah Auxilius Syiem u la ong ba Hima kala buh ia ki khynnah ban ap ha katei ha khyrdop ban lum ia ka bai nguh Syiem bad ha ka 22 tarik ki la don ki briew kiba la wan jubor ha katei ka jaka bad shim jubor ruh ia ki slip thoh pisa jong katei ka khyrdop bad ki la pyndap hi ia ka dor kaba T.1000/- bad ai pat T.500/- sha kitei ki nongap khyrdop hynrei kim shym la treh ban shim ha kaba ki la pynpaw jingdom bad byrngem ruh ia kitei ki nongap khyrdop.
Ha kawei pat ka khubor, la iathuh ba U Balli Durga Prasad, U MP Lok Sabha, na ka seng YSR Congress na Tirupati, ula khlad noh mynta ka sngi, na ka jingpang corona virus bad u don ha ka jingshah sumar ha Chennai.
"“Hadien ba ngi la ïohi ïa ka jingaiti ïa ka kaiphod da u Justice T.Vaiphei ha u Myntri Rangbah ha ka 20 tarik, Jymmang, kum ka kynhun ka bym ju ïaid lait ngi sngewdei ban kynduh biang ïa ka ïing ka sem jong u Bah Che mynta ka sngi hadien ba ka Sorkar kam shym la pynbna paidbah ïa ka kaiphod tohkit," u la ong.
Kin niewbein ia kiba duk ba jynjar, ka bamsap ka bampong ruh kan jur; bad kiba bun kin shah kynjat na ka balang bad kin kylla long ki khun ka dujok.
Ngam long kaba janai namar ka dangdei tang ka briew bad nga tip skhem ba ki don shibun ki jingbakla, hynrei nga dangdon hapdeng ka jingïaid lynti ka jong nga bad ban pynlong ïa lade kaba khlem don ki jingduna," ka la bynrap.
U MDC jong ka Sohra, u la ong ruh ba naduh ba u la mih sha ka jylli jong ka saiñ pyrthei ban ai ka jingshakri ia ki paid bah naduh u snem 2008, ban shakri ia ka Sohra konstitwensi bad ia ka ri ka jaitbynriew u la aiti ia lade, katkum ka jinglah bad ka bor ka jong u.
Shuh shuh, kum ban pynkynmaw ba ha ki snem ba la dep, na ka liang ki sengbhalang bad riew paidbah ki la dawa na ka sorkar ba kan buh noh da ka ktem pulit ha Rambrai, Maweit bad Nongshillong na ka bynta ka jingbit jingbiang jong ki paidbah.
Ka kmie jongu pat, kam shym pyni dak eiei ruh em, ba ka don ia katei ka jingpang bad ka don ha kawei pat ka hospital, ong ka khubor.
Ka jingthmu jong kane ka lympung ïalehkai ka long ban sei ïa ki madan ïa ki samla jong ki shnong ki thaw ba kin pyni ïa kita ki sap ki phong ba ki don bad ka long ruh kum shibynta ba teh song lang ha ka jingïalong kawei.
Ki lai ngut ki kynthup ia u Karlus Kanai, u Albad Phawa bad u Ritulmon Suchiang kiba ka iingbishar kala rem bad pynshitom da kaba set phatok shi jingim halor ka jingdonkti ban pyniap briew.
La ban kdew hangne ba ka phlim sa shisien ka la shah jied ban leit iakob ia ka Tamasa ha Itanangar dang shen bad ki la don bun ki phlim na kylleng ki jylla kiba la shah jied ban pyni ha kane ka tamasa.
“Tip bha, ba kano kano ka rai, kam dei kaba kaba la shim, da ki khyn diat ngut, kumba la paw ha ki kotkhubor, hynrei da ka seng hi baroh kawei bad katba kum ka rukom jong ka synshar paidbah" ong ka kyrwoh.
Ka jingiap ha Mumbai, ka long  40 bad ka jingdon ki nongpang, ka long 642 ngut.
Halor katei ka rai jong ka High Court ka KHADC ka la rai ban ujor sha ka ing bishar ba ha khliehduh ka ri kata ka Supreme Court.
La buh ruh ia u helpline number 1093 na ka bynta ki briew jong kane ka thain uba la treikam naduh ka 14 tarik Rymphang bad ka Special cell ha Nanak Pura police station  la buh ia kane na ka bynta ban peit tang ia ki briew kiba dei na kane ka thain NE.U Joint Commissioner of Police (Training)  la thung kum u Chief Nodal Officer ban peit ia ki jingeh jong ki briew na kane ka thain.
Ïa ka bor synshar ha katei ka jylla la ïalam da ka Congress hapoh ka jingïalam jong u Ashok Gehlot naduh u snem 2018.
Hynrei ngi sheptieng ba ioh don ki kam kiba bha kiba ngi leh, ki long namar ban dup ïaroh ki Bor Synshar lane ban don mano re kiba yn ïaroh.
New Delhi, Risaw, 01: Katba ka ri ka rakhe ïa ka lyngkhuh sngi kha u Kpa jong ka Ri, u Mahatma Gandhi ha ka 2 tarik u Risaw, ka President jong ka ri India ka Droupadi Murmu kan sam ïa ki khusnam na ka bynta ka Swachh Survekshan Grameen (SSG) 2022, Swachhta Hi Sewa 2022, Sujlam 1.0 & 2.0, Jal Jeevan Mission (JJM) Functionality Assessment, Har Ghar Jal certification bad Start-up Grand Challenge.
“Ngi dang don ha ka jingpynkhreh ia ka MP elekshon namar ba ka MDA kam pat jingialang haduh mynta namar ba ka don ka jingiathut hapdeng ka NPP bad ka UDP", la ong u bah Shibun.
Hahim Area : Na ka 3.51 sq km kaba kam, 3.21 kan neh ha Meghalaya ba kynthup iaki shnong Rongthali, Ranighat, Athiabari, Thamnaguri/Sonakuri, Methaphuta/Umshiak, Maspara, Moipara, Malapara/Nalapara,Simrang/Umsaitwait bad Simrang/Salpara kin heh ha Meghalaya katba 0.30 Sq Km ba kynthup ia ka Thuthiapara/Thutia Bazar kin leit sha ka Assam.
Ka tyllong khubor ia kaba la ioh ban lum da ki Nongthohkhubor, la ong ba kane ka jingjia ka la jia mynta ka sngi ha ka por 1 baje duna ei ei, ha ka por ba dang shu dep rang u slap.
