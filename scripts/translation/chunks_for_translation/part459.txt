U la ujor ba ha katei ka miet utei u pyrsa jong u –u la wan wad ia ka khun jong u kaba dei ka lok kaba u la ia phet, hynrei haba la iohi ia katei ka jinglong khlem akor jong u, utei u kthaw u la ong ia u ba un wan pat ha ka por mynstep.
Ute u MDC ha ka jingthoh sha u CS u la ong baroh ki lynti iaid kjat bad ki surok ha Mawlai ki la sniew lut bad ki la kylla kum ki pung tongum bad ki pung khwai dohkha bad ka la pynjynjar ia ki paidbah nongshong shnong kham tam ki nongniah kali.
U Election Commissioner, u Anup Chandra Pandey u la kren shaphang ka jingdonkam ban pyrkhat thymmai bad ruh ban bud ïa ki rukom treikam kiba biang tam ha ki jylla bapher bapher.
Shillong: Ka Federation of Khasi Jaintia and Garo People ka la buh jingkylli ha khmat ka Sorkar jylla ba hato ka kwah mo ba ki samla ka ri kin hap mih surok biang ban iakhun ia ki mynder, kum ha ka por ba mih ka huri hura ha Them Metor.
U rangïakura ka Jylla u Shanborlang Marbaniang u la ïakhaid biang sa shisien pat ha ka rynsan ïakura jong ka Professional Boxing ha Manipur.
U la ong ruh ba kam pher lada un long u nongïalam niam lane u nongshong iew ne u nongtrei Sorkar hynrei ban ïai kynmaw ban buh hakhmat shwa ïa la ka jaidbynriew hakhmat eh.
Ka Dorbar Shnong Khimusniang, Jowai ka la khang pyrshah ban leh ia kine ki kam hapoh u pud u sam jong ka shnong kumne harum: Kino kino kiba pynkhein ia kine ki kyndon kin shah pynshitom kat kum ki kyndon ka shnong.
Ynda ladep kane ka bynta, ngi khmihlynti ba ka Sorkar India kan ai jingithuh bad pruiddak biang ïa u pud u sam ha kaba yn sa phah pat sha ka Parliament na ka bynta ban ai jingmynjur.
Ka sngi iew Nartiang ka dei ha ka Mulong kaba iahap bad ka sngi iew Mulong jong ka Raliang bad ka long shisien man ka phra sngi.
Nongpoh: Ki bor ka Meghalaya Rural Bank (MRB), Bhoirymbong Branch, ki la ujor da ka ejahar pyrshah ia ka Kong Kiewrity Kharmudai, kaba trei kum ka Business Correspondent hapoh ka MRB ha Bhoirymbong Branch bad kaba long kum ka nongpeit ia ka Customer Service Point (CSP) kaba don ha shnong Nongthymmai Kyrdem, kata hadien ba la mih ka jingkynnoh na ki riew paidbah, ba ka la pynjah klep ia ka pisa ba la kynshew da ki riew paidbah hapoh katei ka Bank.
Ha kawei pat ka phang, haba kylli halor ka jingai por hapoh 48 kynta ka seng Voice Of The People’s Party (VPP) ban pynsangeh shipor ïa ka jingthungkam ha ki tnad sorkar bapher bapher, ka Kong Ampareen ka la ong ba kam lah ban jubab ïa kane bad ka la ong ba kane kan shong ha ka jingpeit bastad jong u Myntri Rangbah ka jylla.
Haba kynnoh ba ki BSF kim shym la lah satai ban khang ïa ka jingwan rung beaiñ ki nong Bangladesh sha India, u Bah Amse ula ong “Ki BSF ki la pulom ha ka ban pynthikna ïa ka jingshngaiñ ha ki jaka khappud ha shilynter ka thaiñ Umkiang bad Lamasaki, East Jaintia Hills.
U la ong ruh ia ka seng ba ka lah ban shim por hapoh 2 ne 3 bnai ban wan rah ia  ka Bill ka ba ia syriem bad jong ka KHADC  ha JHADC.Ka seng ka la pan ruh ia ka jingkyrshan jong u, halor ka jingthmu jong ka ba kan pynlong ia ka jingialang paidbah ha Jowai ha ka taiew ban wan bad ia kane ruh u la ong ba u kloi ban kyrshan.
Yn iasuk kumno khlem nongrim? Ka daw ka dei namar ba u Dr.Mukul bad ka kynhun jong u kim shym tip ba ka ain hapoh ka Bynrap-10 jong ka Constitution ka ri India, kam shah shuh ban dang phet seng hapoh ka kyndon 3 jong katei ka ain kumba long mynshuwa.
Kaei kaba pynsngewtriem hangne kalong ba kin sa don shibun bah ki mynsiem-briew kiban sa shahbret noh sha Dujok, ba kin lynñiar bad kyriat bniat junom la junom khlem don jingkut shuh, na ka bynta ki kam bymman ba kila leh.
Ka bhah na ka bynta ki PHH- 5 kilo shikhlieh ( ym donkam siew Pisa).
U la ong ruh “ba ka sorkar pdeng ka la dep kular ïa ka sorkar barim jong ka jylla ban amend ïa ka Sixth Schedule, hynrei ka Sorkar ka suki ban leh ia kane, hynrei wat lada ka long slem  u ai khublei ïa ki paidbah jong ka jylla na ka bynta ka jingïaishah jong ki".
Nalor ki 8 ngut ki Nongialam ka Womens Wing Mawlai Circle kiba la iehnohkam, ki Nongialam jong ka Womens Wing ha ki Unit pat kiba la iehnohkam mynta ki dei i Kong D.Lyngdoh President ka Nonglum Unit, Kong M.Basaiawmoit Secretary ka Nonglum, Kong M.Nongkseh President ka Motsyiar, kong R.Khyriem Org Secy ka Mawtawar.
Shillong, Lber 23: U MLA bad MDC jong ka Mawhati Constituency u Bah Charles Marngar ha ka sngi Palei u la aiti da ka dorkhas sha u Chief Executive Member (CEM) jong ka Khasi Hills Autonomous District Council (KHADC) u Bah Titostarwell Chyne ban kyntu ïa ka Council ba kan ïakren bad ki bor synshar jong ka Karbi Anglong Autonomous Council (KAAC) halor ka jingaibor ïa ki riewshimet ban khrong khajna haduh 15 hajar tyngka na ki kali kit synsar jong ki nongrep kiba sah ha ki shnong khappud jong ka Meghalaya bad Assam kiba hap ha thain Block-IIHaba kren sha ki lad pathai khubor u Bah Charles Marngar u la ïathuh ba ki briew kiba la aibor da ka Karbi Anglong Autonomous Council ki la khrong khajna 8 tyngka shi kilo ïa u synsar bad haba kheiñ lang ka la poi haduh 15 hajar tyngka shi kali Mahindra Pickup kat haduh ba ka la buh jingeh ïa ki nongrep jong ka thain Block-II kaba dang hap hapoh ka Mawhati Constituency.
Shuh shuh ha ka jingkren jong ki ha ka jingïalang ki lah kynthoh jur ïa ka jingleh shilliang khmat jong ka sorkar u Conrad Sangma bad leh politik ïa kiba u don ka jingïadei namar lada u don mon u ai Civil Sub Division bad distrik watla ka population ne jingdon briew ruh ka dang rit bad duna.
“Lada phi ieid ïa ka Jylla, ki kam jong phi kin kren kham jam ban ïa ki ktien jong phi bad ki kam leh isynei kin iehnoh shadien ïa ki matti na ka bynta ki pateng ki ban sa wan," u la bynrap.
Nongpoh: Ha kawei ka jingjia kaba la jia myn ha ka sngi nyngkong ka taiew, kawei ka samla kaba la kiew kali na Kynshi, da kaba thmu ban leit sha Mairang, ka la shu lait thaw na ki jingthmu basniew jong uwei u nongniah kali kamai bad uba dei ruh u kong kynsi jong katei ka samla.
Ban ialeh ban jop wan shakhmat ha kano kano ka jing-ialeh ka dei ka COMPETITION : ia kaba ha ka kyntien Khasi, lah ban ong ka KOP PHARI NE KA KOP BISEI.Ka kyntien BISEI ka wan na ka kyntien BISI, kaba long mynshwa ka shnong bad nongbah jong ka Hima Shyllong.
Nongpoh: Haba shimkhhia ia ka jingujor na ki paidbah ka thain Jirang, kiba la iakynduh jingeh hadien ba la khang noh ia ka Dispensary ha shnong Umsier, Jirang, na ka liang ka HNYF, Jirang Circle, ka la pynpaw ia ka jingsngewkhia ban tip ba ka daw kaba la pynlong ia katei ka Dispensary ban khang khyrdep, ka dei tang namar ka jingbym iasngewthuh jingmut hapdeng ki nongtrei hapoh jong katei ka jaka sumar lem bad ki katto katne ngut ki briew jong katei ka thain.
Ha ka sngi Palei, ki shipai ïada ri ki la kem ïa arngut ki lehnoh jong ka kynhun Lashkar-e-Taiba (LeT) ha Baramulla distrik jong ka Jammu & Kashmir bad ïoh ruh ban kurup ïa ki tiar siat na ka jingkhmih bniah, la ïathuh ki pulit.
U la pynsngew ruh ba un don ryngkat bad kane ka institution ban shakri ïa ki khun samla ha ka rukom kaba biang tam.
Nongpoh, Nohprah 29: Ki paidbah ba ïaid ba ïeng ha sor Nongpoh mynta ka janmiet ki la lait na ka jingmynsaw, kaba dei hadien ba ka la don ka jingbthei jong ki bom pataka bad ki bom bula ba la die hapoh ka kali harud jong ka surok ïaid paidbah ha sor Nongpoh.
Tangba kin ïatylli badno? Baroh ki don la ki jong ki nongrim bad ki mat ki jura ki bym da ïapher than iwei-na-iwei pat.
, da kaba bynrap ba lada ka Sorkar ka ai jaka ïa ki, ka Sorkar ka la pynkheiñ ïa ka Meghalaya Land Transfer ActU la kynnoh ruh ba ka jingkyntait jong ki jaidbynriew Harijan ban mih na Them Iewmawlong ka dei namarba ba ki ïohlad ban leh laitluid ïa ka khaii ka pateng.
Ha kane ka jingpynkup burom ki don haduh 6 ngut ki samla pule kiba shah pynkup burom kiba kynthup ïaka samla Buiriti Pohsnem kaba wan haka 10th Position haka HSSLC (Science) Examination, u Kyrmen Hemiat Rymbui uba wan haka kyrdan kaba 14th haka SSLC Examination, u Ngamklet Nonglamin uba wan haka kyrdan kaba 6th Position haka BCA Examination, ka Daphawa Owroi Bareh  kaba wan haka 5th Position haka BSc (Clinical Nutrition and Dietetics) Examination, 2018 , u Dimarkithmu Gayang uba wan haka kyrdan kaba 5th Position haka SSLC Examination, ka Lavinia Mebalari Myrchiang kaba wan haka kyrdan kaba 7th Position in SSLC Examination.
U la ban khia ruh ïa ka jingkren ki kynhun seng bhalang na Garo ba ki pryshah ïa u Bah Ardent Miller Basaiawmoit halor ka jingwan rah jongu ban ïa kren shaphang kane ka Roster Synstem ba ka sorkar jylla ka thmu ban pyntreikam, hynrei ki dei ban sngewthuh ba kumno kata ka bhah thungkam thungjam kan noh shiliang bad dei ban don ka bha kaba mar ïa kajuh khlem da noh tara jur la ka dei sha ki Khasi ne ki Garo.
Mynta ka dei sa ka pali na ka Ri Jaintia jong U Kiang Nangbah bad U Woh Kiri Dolloi ban ioh long Chief Minister ha Meghalaya.
Ha ka jingïakhun kaban long ha ka sngi Palei, ka Mawkhar kan hap pat ban ïakhun pyrshah ïa ka Ryntih ha kajuh ka por bad ha kajuh ka jaka.
Lah ban kdew ba hynnin ka sngi, ki dkhot ka Congress hapoh ka jingialam u president ka MPCC u Bah DD Lapang ki la pynlong ia ka jingialum lang khrui ha jaka ieng kali ha Dhankheti ban pynpaw ia ka jingpyrshah ia ka rai jong u Modi ban pynduh ia ka pisa lut 500 bad 1000 da kaba ai daw, ba ka ktah ia ki paidbah baduk.
Lada rah sha Jrong um treh poi biang sha poh.
I la pule tang shipor bad I la hap wanphai noh sha Shillong.
Hynrei watla katta ruh, ki kit bok kit rwiang lang ba u Blei un ai ka jingkoit jingkhiah baroh kiba dang iasah ha kane ka pyrthei bad ka mynsiem jong I, kan poi suk sha duwar u Blei.
Hynrei ka Mizoram ka la ïoh tang kawei ka kabu ksiar bad kam shym la pynlehnohei na ka bynta ban thep shi kol.
Shuh shuh, u la bynrap ruh ba ka seng ka lyngngoh ba kane ka Kompani ka ioh jingbit na ka Dorbar ka Raid Ïapngar ban pyntrei ïa ka kam bad katba ka jaka ba pyntrei ïa ka kam pat ka dei hapoh ka Raid Bhoilasa bad namar kane ka daw ka seng ka ai por 3 sngi ba dei ban ïaid katkum ki kyndon bad lada kam lah ban leh kumta kum ka seng ka hap ban ïaid da kawei pat ka lynti ban pyrshah ïa kane ka Kompani, u la bynrap.
Haba buh ka jingkylli ïa ka jing ïasoh sorkar ka BJP ha Meghalaya, u Uddhav Thackeray u la ong, “U Amit Shah u la kren shibun bha bad u la pynïahab kyrdan ban kynnoh ïa ki kam bamsap pyrshah ïa u Conrad Sangma.
La khang ruh ban ktah ia ki dur blei, ki kot ba khuid bad kiba leit sha ki iingmane, ki dei ban rah la ki jong ki kot jingrwai lane kiwei ki kot ba khuid.
U Bah RA Lyngdoh u la ong ba kin ong ia ka sorkar ban pynbha noh wut wut ia ki surok kiba sniew palat ha ka jylla.
Ia ki jingsong ruh la shna ha ka rukom ba lah ban pyndonkam biang ban lait na ka jingjaboh ka mariang.
“Kan dang long ka ba kloi ban ong eiei ba don aiu sha lyndet halor kane ka rai jong ka sorkar MDA hynrei kaei ka ba ïohi mynta kam long kaba beit kaba biang bad kaba pynhun ïa baroh ar liang"la ong u bah Ardent.
Katkum ka SCM Statement bad ki Guideline, la seng ïa ka Smart City Advisory Forum (SCAF) ha ki nongbah ban ai jingmut bad plie lad ïa ka jingïatreilang jong kito kiba don bynta ha kane ka kam.
U Chouhan, ula sait ia ki kjat jongu bad nangta, ula jer kyrteng ruh ia u, da u Sudama, kaba mut, ba u dei u paralok ba iajan duh jong U Lord Krishna.
Wat la ka jingsdang jong kane ka jingïalehkai ka la long kaba itynnad bad ïakhaid bha, kata hadien ba ka Newcastle tang ha ka minit ba 6 ka la ïoh ban khyrwit ïa ka kol ba nyngkong lyngba u Sandro Tonali, hynrei ka Aston Villa ruh ha ka minit ba 11 lyngba u Moussa Diaby ka la ïoh ban pynphai ïa kane ka shi kol, kaba la pynshongshit ïa ki nongkyrshan na baroh ar liang.
Shillong: Ka President ka All India Mahila Congress kaba dei ka MP na Silchar, ka Sushmita Dev ha kane ka sngi u Blei, ha ka jingwan jongka sha Shillong ban ialap elekshon, ka la kynnoh ia u Myntri Rangbahduh ka ri u Narendra Modi uba khlem wanrah eiei ia ka Bhah Kyrpang ia ki kynthei sha ka iing dorbar thawain ne ka Women’s Reservation Bill.
Mynta ki la lah ban pyntroin ïa ka party Congress bad sa ka thong kaba ar kalong sa ban pyntroin ïa ki Niam nongwei kum ka niam Muslim bad Christian.
“Mynshwa ha ka por jong ngi pas tang ha ka Third division la ia khawaiha iing hynrei ha ka juk mynta la eh bha ban poi ha First Division",la ong u MLA ka Sohra.
Hadien katei ka jingleit kynduh ia utei u Dean, u samla Banjop Maring, haba kren sha ki lad pathai khubor, u la ong ba ka KSU ka sngewkhia jur hadien ba la ioh jingtip ba haduh 7 ngut la pynkynriah kam na Central Agriculture University, Imphal sha ka COA Kyrdemkulai bad khamtam ka jingpynkynriah kam ka ktah bha ba kumno wat ki post ba dang lait ki bor pyniaid katei ka College kim pat lah ban thungkam bad mynta pat la shu wan rah pynban na katei ka Central Agriculture University, Imphal.
U Malmepa u la iathuh ba u Sohan u la pynlong ia ka GNLA kum ka kam khaii jongu ia ka iing ka sem", la ong u Raju.
Ka Panora K.Ryjja ka la dep siew ia katei ka bai wai naduh 2009 haduh 2014.
Ha ka jingiakhun Test kaba khatduh hapdeng ka Sri Lanka pyrshah ia ka Ireland, ka khubor ka iathuh ba u nongkawang bol jong ka kynhun ialehkai ka Sri Lanka u Prabath Jayasuriya u la lah mynta ban pynpra noh ia ka rekod ba la 71 snem kynthih jong ka jingkhur wiket kaba 50 ha ka por ba u la pynhap wiket ia u nongtied ka Ireland u Paul Stirling na ka bynta ban khur shalade ia katei ka nam na katei ka jing-iakhun kaba ar jong ka jingialehkai.
La thoh ban sah kynmaw- ha ki dohnud basngur Ha ki Pharshi Phawar u Aesop- jingpynkynmaw Ba khatduh- U Tymmen bapli- Ba la iohi Mynta U Trai Kynrad Pynpaw- Ban pynkynmaw Ha ki jingmaian I’u Hynniew Trep- Ioh kin jah klep.
Ha ka jingkren ba la ai da u SP (City) Vivek Syiem, u la ong ba la dep pynlong ïa katei ka jingïalang bad ba kum kitei ki kam sniew jong ka jingpyn jaboh ïa katei ka khlaw shapoh jong ka Lawmali, yn nym shah shuh bad lada lap ïa kino kino kiba leh pyrshah halor ka jingdonkti ha ka kam khaïi drok ne dih drok bad ka kyiad, yn kem bad shimkhia ban pynshitom ïa ki.
Ka dei ka iing tin ba la siang da ki lyntang kseh-iaw.
U la ong ba la pynpra ia ki paidbah da kaba siat 18 tylli ki kuli 7.62mm bad ki kuli 39mm, la pyndonkam 19 tylli ki Long range shells,  5 tylli ki Stun Shells, 49 tylli ki kuli jri, 9 tylli ki Stun Grenade bad 10 tylli ki Grenade pynsat khmat.
Ka jingïalang kala shim ia ka rai ban ïaleh ha ka ban pynsted ïa ka jingthep kam ha ka tnad pulit ha ki kyrdan ki bapher bapher khnang ba kin lah ban ai ka jingshakri bad ban pynneh ïa ka shongsuk shongsaiñ" ong u Bah Prestone.
Ngim shym la ong ïa phi mih noh na ka ri Hynñiewtrep.
“La bthah ba ka sorkar jylla kan shim ïa ki sienjam ban thung bad ai jinghikai ïa kine ki nongtrei ha ki centre bad pynïoh ïa ki tiar bad ki jingdonkam baroh bad pyntikna ba kine ki centre kin treikam kloi katba lah," u la ong.
Wat lehrain khun phi dei ban iathuh beit khnang ba ngan tip uei u kpa ine I khunlung ba phi pun.
Kum u heh ka tnad Umling C&RD Block, u la air uh ka jingkular ba nangne shakhmat un dang iai ai ka jingiatreilang na ka bynta ban wanrah ia ka roi ka par, ym tang ha katei ka shnong hynrei ha kiwei pat ki shnong kiba don ha ka thain Nongpoh.
“Ka sorkar ka la shim ki lad ki lynti ban kyntiew ia ka jingdon ki IAS ophisar ha ka jylla da kaba ka pynmih ki jinghikai ban pass ia ka exam sha kito kiba kwah iakhun ia kane ka exam" ong u Myntri Rangbah.
Kine ki saw ngut ki kynthup ia u Johnsing Tariang uba bat ïaka kam Recorder sha u Assistant Land Record & Settlement Officer, u Wanshanlang Songthiang uba bat kum u DCLP School Teacher sha ka kyrdan Assistant Finance & Account Officer, u Jolby Sana uba bat Recorder sha u Assistant Administrative Officer bad ka Dalinkee Suwer kaba bat kum ka LD Assistant sha ka kyrdan Assistant Planning Officer.
Ban buh jingkylli haduh katno katno ruh ia ki MLA jong ka ri Khasi- Jaintia, kine pat sadhai ha ka im sngi ban shu iaknieh shuki ia knieh bor donhi, kida kylla pynban tang ki ‘niang kohnguh jong u Conrad Sangma bad ki nongialam ba hakhmat ka MDA II.Ki da ia bunkam ruh tang ha ka ia ryngkoh ka ia kyntiap party nawei shawei I kum ban ioh myntoi u paid u phlang ne ka shnong ka thaw.
Nongpoh:  Ha kaba iasnohktilang ban rakhe ia ka International Day Against Drug Abuse & Illicit Trafficking, ka ophis u Superintendent of Police, hynnin ka sngi ka la iashim bynta ban rakhe ia kane ka sngi, da kaba pynlong ia ka prokram ha shnong Iewmawlong, Nongpoh, kaba long ruh kum kawei na ki lad ban pynshai paidbah halor ka jingma kaba ap ia kito kiba la shah pynngop ha ki jingdih Drok.
Namarkata, kum uwei na kiba peit ia ka bha ka miat hapoh ka Raid, ngi dawa na katei ka Bank ba ka dei ban pynphai noh baroh ia ki passbook bad ka pisa kaba ki paidbah, ki la leit ban thep hapoh katei ka Bank, lym kumta kum ki nongialam ka Raid kim banse ban shim da kiwei pat ki lad ki lynti kiba kham tyngeh, u la bynrap.
U Bah Shangpliang, u la phah ia ka shithi iehnoh na ka parti BJP ha ka 6 tarik nailur 2023, ha kaba u la aidaw ba ka jingiehnoh kam, ka dei namar ka don ka jingbym ia sngewthuh jingmut bad ka jing bhah kam ha ka parti ka long tang sha ki katto katne kiba don jingiadei.
Katei ka aktress, ka thoh ha ka jingthoh lyngkot ba ka jing pyniap jongka, ialade, ka dei namar ka jing kyrduh ha ka pisa pilain bad ka thoh ruh ha katei ka jingthoh ba U Manish Jha, ula shim ia ka kali ar shaka jongka, ha u bnai Jymmang, hynrei haduh mynta ruh um shym la pynphai satia.
Kim da salia than ia ka bha ka niew ha shnong ha thaw ne ha Hima Sima tang ban bit ban biang ia lade bad ka ing ka sem kata ka lah biang ha ki.
Halor katei ka phang, la iakren ruh halor ka jingthoh jong ka sorkar India sha ka sorkar Jylla, kaba ki la iai thoh bunsien, halor ka jing pynkhreh jong ka Jylla, ia ka jingtih dewiong, kaba da ka buit saian ba mynta, hynrei haduh mynta ka sorkar Jylla, kam pat shym la phah jubab satia.
Haba ïadei bad ka rai ka UDP ban ïasnoh ha ka sorkar ba ïalam ka NPP hadien ka elekshon, “Ngim don eiei ban tuklar ïa ka rai ka party namar kane kam dei hapoh ka jingpeit ka circle hynrei ha ka state level," ong ka kyrwoh.
Ka Neena ka sngew ba ka Alia, Deepika bad Priyanka ki ju phong ia ki Gown kiba iahap bha bad ka met ka phad bad ka dur ka dar jong ki bad ki phuh ki phieng  bha haba ki phong ia ki.
Ka jinglen lade bad ka jingaiti ïalade na ka bynta ka ri bad ka jaitbynriew ka long ka jingieid ri kaba khraw bad ba kynsai tam.
Katei ka jinglap, kan iarap shibun ban ioh shim ia ki bynta jong ki met shrieh, ban pyndonkam ia ki briew nangne shakhmat.
jongka sorkar kim dei satia ban ïaid lait (bye pass) ïa ki bor pynïaid skul (education Dept.
U Ma Lahkmen ula ther tyngeh ruh ïaki nongkynthoh pyrshah ïa u kiba ju kynnoh ba u khlem leh eiei ha kine ki 5 snem ba la dep.
Ha kren sha ki lad pathai khubor, u Bah RB Shadap u wei na ki Rangbah Balang u la iathuh ba kum ka balang hi baroh kynthup naduh ki Rangbah Balang, ki Tymmen Basan, ka Jingiaseng Kynthei bad CE Union, ki dap da ka jingsngewsih kthang halor kane ka jingjia shah rong tuh bad ka jingshah leh dusmon ki tiar ki tar bad ka iingmane hi ba la leh da ki runar ki bym lah ban ithuh satia.
Ha u Naitung 2022 kumba 4541 ngut ki khynnah kiba ha ka rta ba 10 haduh 18 snem ki la ïoh ban pyni ïa ki sap ïalehkai bad kumba 200 ngut (100 ngut ki kynthei bad 100 ngut ki shynrang) la ïoh ban jied ban ai jinghikai pyntbit shuh shuh.
Advisor: U Wil Dkhar Executive Members 1.
Lah ban ong ruh ba ka Aspire Meghalaya ka thmu ban leit sha palat 60 tylli ki skul hapoh ka jylla bad ban ai jinghikai ïa palat 10,000 hajar ngut ki khynnah pule hapoh une u snem.
Ha ka jingleh burom khatduh ïa ka met ba dang sah jong u, la sakhi lang da ki heh ophisar jong ka tnat shipai BSF, ki bahaing hasem bad ki paralok kiba wan najan bad najngai.
U la ong ruh ba wat u kpa jong u, u (L) PA Sangma Myntri Rangbah barim ka jylla bad Lamphang barim ha Lok Sabha u dei u soh jong ki riewniam Salesian.
La pynbit pynbiang ïa katei ka jingrwai da u Bashan Lyngdoh, B4NDIT bad u Kyrmen bad u Director of Photography bad la edit da u Kyrmen Lyngdoh.
Kaba sngew phylla ka long ba ka KHADC dang shen ka la bthah ia u SDO ka Sohra Civil Sub division ban weng noh ia ka kyndon 144 CrPC bad ban ailad ban pynlong ia ka jingialang jong ka dorbar shnong hadien ba la kyrpad da Acting Secretary u Bah B Ora sha ka Council ban khot ia ka dorbar ha ka 23 tarik Rymphang.
Ngi la ïathuh kaei kaba la jia bad nga la thoh ha ka kot bad hadien kane, la pynkylla ïa ka sha ka ejahar.
Ka long kaba sngew tynnad ban iohsngew ïa ka jingthmu babha bad ka jingkut jingmut jong ka Sorkar Jylla kaba la ialam da ka NPP na ka bynta ban wanrah ïa ki kam pynroi na ka bynta ka jingbit jingbiang jong ki paidbah nongshong shnong ka jylla.
Ka seng ka la ai khublei ruh ïa ki Coaches bad ki Manager kiba la ïalam ïa kine ki khlur ïalehkai ban ban poi sha ka nam bad ka jingjop.
Shillong, 30 Naitung:Katba ka por ka nang ïaid, katta ki briew ki nang roi bad ki shnong ruh ki nang heh bad la donkam ban kha thymmai shuh shuh ïa ki shnong.
Hynrei ym don kum kata ka jingpynsngewthuh bad teng teng wat ha ki jaka ka jylla Meghalaya, la suh thombor da kane ka sorkar Assam’.
Baroh kiba iap, ki la poi sha ka 90ngut.
Ha ka jingai jingkren, na ka liang u Myntri Rangbah u la pyntip shuh shuh ba haduh 20% ki jaka khlaw ha ka jylla la prong jaka beaiñ da ki nongshong shnong bad katei ka la wanrah ïa ki jingeh ïajan baroh ki nongshong shnong ka jylla.
Ula ïathuh ba ka jingplie ïa kane ka jaka ai jingsumar kadei namar ba um lah shuh ban ïaid lynti sha jngai bad u shim ïaka kum ka Start-Up ne ka jingsdang ban ïeng hala ki jong ki kjat.
Ki dkhot ka seng haba shit haba shai hapoh ka jingïalam u Vice-Chairman, Bah Manbhalang Jyrwa ha ka Lah Sngi U Blei ki la wan ïashim bynta ha ka jingïalang kynmaw burom ïa ka lyngkhuh sngi ïap utei u ‘riewkhraw ka jaidbynriew bad buh ruh ïa ki syntiew hakhmat u mot dur ba shi rynïeng jong u Tirot Sing uba ha Madan Ïewrynghep.
Ha kawei ka liang, ka la iathuh ba ka seng AMAWHU ka la pyrshah jur ia ka jingtuklar ki bor shnong ban weng kam ia ki aganwadi kiba la thung da kaba thmu ban thung ia ki briew ne kiba haiing hasem jongki ha kine ki sngi khamtam hadien ba la kham kiew ka jingsiew.
Katei ka dei ka jingioh kamai kaba heh tam, na bynta kano kano ka phlim hindi haduh mynta, ong ka khubor.
Ki ar seng ki ai ruh ka jingiaroh ia ka sorkar ba ka la buh ia ki mat bad kata ka long ba ka seng HNLC ka dei ban sangeh noh ha ka ban pynrung dkhot thymmai bad ha kajuh ka por, ban sangeh ia ki kam ialeh pyrshah sorkar.
Shillong, 23 Naitung:Ka jingphiah Constituency thymmai jong ka Khasi District Council, kan treikam ne em, na bynta ka  elekshon MDC 2014? Katei ka dei ka jingkylli, kaba pynpyrkhat ia ki MDC kiba mynta bad kumjuh ruh ia ki seng sain pyrthei bapher.
