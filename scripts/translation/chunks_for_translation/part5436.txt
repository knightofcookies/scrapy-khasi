Ia mynta u dang bat kum u Rangbah Shnong ka Mawlai Phudmuri.
I mei ieit ila ioh Pisa ban bsa bad pyniaid ia ki kam ïing kam sem jongka.
Secretary Macdonal Khonglah, Finance Secretary Anderson Manner, Publicity Secretary Lyonnie Sumer, la jied Adviser ar ngut ïa u ma Lamphrang Pohktai bad u Lop Pohtam, lem bad 10 ngut ki Executive Member.
Kumta ka la biang eh ka por ba ki khun u Hynniew trep kin ia tylli mlon ban mih noh sha madan ne sha surok da ki lak lak ngut ban dawa noh da ka Hynniew Trep State kumba la sdang da ka Jaintia Durbar bad dei tang kane ka lad ka ban pynlait phar ia ngi na ki jingeh baroh phar kiba ngi iakynduh naduh ba ioh Meghalaya haduh mynta.
Ka Lympung Kynjatbol kaba la pynlong kyrpang tang na ka bynta ki supporter lane ki rangialehkai kynjatbol kiba dei ki Fan club jong ki klob kiba pawnam ha ka pyrthei baroh kawei kiba napoh ka Eastern West Khasi Hills District ka la poi noh sha ka thup ban ïaknieh ïa ka nam lahduh.
Kane ka mut ruh ba ki don 99640tylli ki shnong ha ka ri kiba don lad ban pynkhuid ïa ki jaboh kiba mih na ki paiñkhana; 78937 kiba don ïa ki lad pynkhuid ïa ki jingjaboh na ki paiñkhana; bad 57312 tylli ki shnong kiba don lad ban pynkhuid ïa ki jaboh bad ki um jaboh kiba mih na ki paiñkhana.
Ha katei ka jingpan jingshai, la iathuh ba ha ka 15tarik Iaiong 2020, katei ka  news channel Public TV, ka la pynmih ia ka khubor, kaba ong  Helicopter Money – ‘Helicopternalli surithara Modi’ ha kaba la pyni paidbah, ha ka por 8.30 mynmiet bad katei ka dei kaba la pynkhein ia ka kyndon jong ka ain pathai khubor.
Lehse ka Ri Lum Khasi bad Jaiñtia kan sa mad biang ym tang ia ka jingslei um hynrei haduh ia ka jingtwa noh bum jong ka khyndew kaba kdang um.
Haba pyrkhat bad pynshong dor bha ka dei hi na ka daw ba ym don tynrai ha la iïng la sem bad wat ha ka jylla ruh.
Kumta  kan long ruh ka sien kaba ar ba katei ka r ikan pynlong ia ka World Athletics Series, hadien ba nyngkongeh ka lah dep ban pynlong ia ka  World Athletics Indoor Championships ha u snem 2012 ha Istanbul.
Hadien kane ka jingialang ka Rotary Club kala pynkup burom iaka dorbar shnong Mihmyntdu.
U Dr.Myrboh u la ong ba ka ju long ka rukom ba ki jingtohkit ba thung hi da ka sorkar kin nym pynshitom ïa kiba don ha ka sorkar bad kumta ka jingïadawa ka jingïathnum ban pynshitom ïa kiba donkti ha ki kam bamsap, ha ki kam sniew kan shu long lehnohei namar ba kita kiba donkti ha ki kam bamsap bad kiwei de ki kam sniew kin shu ïaid sahuh khlem pyrwa ei ei.
U la pynkynmaw ba kane ka jingiakhun pyrshah ia u COVID-19 kam dei ka jingiakhun tang jong ka sorkar ne ki bor synshar, hynrei ka dei ka jingiakhun jong baroh lang.
Katei ka jingjia, ka la paw shabar, haba la pyni paidbah ia ia video halor ka jingshah leh niewbein, U Ali, uba 63snem ka rta.
Shuh shuh u Jagdeep, u la ong ruh ba ym dei ban don kano kano ka bor nabar ri kaba la ailad ban ktah ïa ka jinglong trai bad ka burom jong ka ri.
U la ong ba ha ka jingleit ïakynduh ïa u SP, na ka liang ka shnong ka pynpaw ïa ka jingsnge tynnad bad ka la don ruh ka jingïakren ïa bun kiei-kiei ha kaba ïadei bad ka shongsuk shongsaiñ hapoh ka shnong bad ka thaiñ kumjuh.
Ka tiket ba kyrpang ha ka dor T.500 ka dei na bynta baroh ki lympung ialehkai ka SSA mynta u snem.
Shillong, 6 Nailur:Ka CORP Raid Maw buh Circle ka la kyntu ia ki bor ba dei peit ba kin moramot noh ia ka surok ka la sniew shaba palat ha shnong Nonglum, Umroi.
“Na ka liang ka shnong, ngi ai ka jingkyrkhu kyrdoh bad ka jingkitbok kitrwiang ia ka Rama Krishna Mission ba kan nangkiew na kapor sha kapor, khamtam ba u Blei un ai ka jingstad jingshemphang ha ki nongialam bad nongpyniaid kane ka mission ban kin nang lah shuh shuh ban kner ia ka jingiarap sha ki briew ki ba donkam bad ki ka kyrduh" ong ka kyrwoh.
“Naduh u snem 2004 ngi la don kumba 30% ki dkhot bad mynta haduh une u snem ngi la don kumba 90 haduh 95% bad ka jingthmu ka long ban knieh ïa ka kam ki nongwei da kaba jar jar, namar kumba long ha ki por mynshwa kidei beit tang ki bar jylla kiba trei ïa kane ka kam khapshñiuh," ong u Bah Ramsiej.
Hadien ba u Myntri ka tnat Information and Broadcasting u Anurag Thakur ula pynbna ban weng noh ka jingkhang ia ki khlur ak phlim bad nongrwai ka Pakistan ban wan rwai bad ak phlim sha India kiba bun ki khlur ak phlim katei ka ri kiba la ioh ruh ia ka lad ban bsuh kjat ha Bollywood ha kine ki snem ba la leit ki la pynpaw ka jingsngewkmen ha kaba iadei bad kane bad sngew ba mynta kin sa ioh ban pyni biang ia ka sap kaba ki don lyngba ki kam ba ki trei.
Ula ong ruh ba kane ka prokram hapoh ka District la pynlong ha ki ar tylli ki jaka kata ha Amlarem bad Jowai.
Don kiba trei ki kam rit kam ria ha hospital,ha office sorkar, don pat ynda ki la pyndep ia ka SSLC examination ki leit noh da ka training ne vocational school bad ki la sdang ban seng kam ne dukan lajong kum ki dukan suh jain bad thain jain,ki dukan beauty parlour,bad kum ki nongdie dukan ha kylleng ka sor shillong bad ha shnong jong ki.
Ym lah ban len ïa kata ba don na pdeng ki nongmihkhmat kiba la long mynshuwa kum ki Executive Member ka KHADC ïa ki khun ki shim jait ha lade kane ka dei kawei ka nuksa kaba kum ka jaitbynriew ngi hap ban pyrkhat bha na ka bynta ka lawei", u la ong.
U Gayal u la ong shuh shuh “Ka Corporation ka pyrshang ban wad, napdeng ki nongpyndonkam bording, kiba lah ban siew ïa ka bailight ka ba sah hynrei ki bym kwah ban siew, ngi dang don ha ka bynta kaba nyngkong mynta ban wad ïaki na ka bynta ban phah siew dep noh".
Utei u pulit, u dei uba kyrteng U  PG Singsit, u commandant ka 7BN Manipur rifles.
Nongpoh, Nohprah 03: Kum uwei na u rangïalehkai phutbol ba paw jong ka ri na ka jylla Meghalaya, u Bah Eugeneson Lyngdoh ha ka sngi Saitjaiñ kum u kongsan u la wan ban plie paidbah noh ïa kawei ka shlem ai jinghikai ba la tip kum ka Ri Bhoi Football Coaching Centre kaba don ha ka shnong Pahamsyiem, ha kaba lyngba katei ka shlem kiba bun ki samla don sap ha ka jingïalehkai phutbol kin sa ioh jingmyntoi ban pypaw ïa la ki sap ki phong ba ki don ha ka jingïalehkai phutbol.
Ha kaba iadei bad katei na ka liang jong u bah N.Nongdkhar haba iakren bad u Nongthoh khubor u la pynpaw ba kumba ki paidbah kila thrang ia u ban ia aireng ha kane ka election shiteng samoi na ka liang jong u ruh un shim ia katei ka bynta ban pan ia ka ticket na ka party Congress.
Nongstoin, 10 Risaw:Ka kyrwoh khubor ba la phah da u Bah D.Marbaniang bad Bah HS Myrthong kiba dei ki President bad Secretary jong ka Synjuk ki S.M.C.ka iathuh bad iawer ia baroh ki UPS School SSA hapoh u D.I.Nongstoin ba kin iawan khnang khnang ha ka 14tarik Risaw 2016 hapoh Free Morning School (Lad Rambrai) na ka bynta ban iakren ia ka kam jong u 4th Teacher.
Kum ka jylla ba la kynjoh sha ka 50 snem ngi sngew lehraiñ ban ïohi ba ka roi ka par ha ki liang baroh kam don satia n bynta ka bit ka jong ka jylla.
Haba u la poi sha ing kiba haing ha Bhoi rymbong la pyntip ia ka jingwan poi jong u sha ki kmie ki kpa kiba don ha Sohiong bad ha ka sngi kaba bud ki leit shaw ia u bad la ialam ia u sha ki bor shnong.
Hadien ba la pyntip halor katei ka jingjah utei u rangbah, ki briew na ka Special Response team ryngkat ki bor Pulit ka Ri Bhoi mynta ka sngi ki la hiar sha katei ka jaka bad da ka jingdon ki Special Response team la ioh noh ban sei ia ka met utei u Rangbah, uba la ngam jyllop ha katei ka dam.
U bah Sohtun u la pynpaw ka jingsngew khia halor ka jingbym iohkam ioh jam ki samla wad kam ha ki company bad ha kino kino ki private sectors bad ong ruh ba lada ki ioh ïa ki kam ruh ki ioh tang ki kam ba rit ba ria katba ki kam ba heh pat la bat lut da ki briew kiba na bar ka jylla.
U Waheh Shnong ma Deimonmi Lyngdoh ha ka jingkren lyngba ka phone ula ong la pynlong ïa kane ka jingïalang namar ka jingïai bteng ki paid Karbi ban wan pynklumar ïa ki paid Pnar manla ki por hapoh ka shnong bad ka shnong kala pynrem jur ïa kitei ki Pulit Assam kiba ïadon bynta ban synran lang ïa ki paid Karbi.
Shillong:Hadien shitaiew kynthih ba Shillong Traffic ryngkat ka Bansara eye clinic ka la pynlong iaka  free eye check up ha kylleng ka nongbah  shillong.
Kane ka iew ka la nang kham khim nang khapngiah ha kine ki sngi namar ka jingnang mih bun ki dukan, bad ka jingnang bun kiba shong die jingdie madan, naduh ki bym dei Khasi ruh kumjuh.
La ong ba ha kaba kum kane ka por u nongniah jong katei ka trok u la pyrshang katba lah ban kynriah na katei ka kali rit hynrei kaba la pynlong pynban ba kan kylla khongpoing ha katei ka jaka haduh ba u Coke uba ka pynkit ki la saphriang lut ha kawei pat ka bynta jong ka suroh bah.
U la pynshai ruh halor ki thong jong ka Jylla da kaba kdew ïa ki projek ki ban pynwandur ïa ka Jylla.
Shillong, Naitung 01 : Ka khajna GST ba la lum ha u bnai Jylliew, 2023 ka la kot sha ka 1,61,497 klur ha kaba ka CGST ka long T.31,013 klur, ka SGST kalong T.38,292 klur, ka IGST kalong T.80,292 klur (kynthupT.39,035 klur ba la lum halor ka jingthied ïa ki mar nabar ri ) bad ka cess kalong T.11,900 klur (kynthup T.1,028 klur ba la lum halor ka jingthied ïa ki mar nabar ri).
Halor kane na ka liang ki pulit ki la rejistar case hapoh ki kyndon ka NDPS Act hapoh Khliehriat police station.
Shillong, Nailar 28: Ka jingïalehkai kaba la long hynne ka Lah Sngi U Blei jong ka lympung SSA U-20 4th Division Football League 2023 ha madan 3rd Ground, Polo.
Nongpoh, Nailar 13: Ha kawei ka jingjia ngam jyllop kawei ka samla ba dang 21 snem ka rta kala duh noh syndon ïa la ka jong ka jingim hadien ba kala hap sha wah haka por ba ka leit bam khana bd la ki paralok ha Wah Umtru hajan ka Panitola Power House.
Khliehriat, Rymphang, 13: Na ka por sha ka por ki paidbah jong ka Elaka sumer, East Jaiñtia Hills District, ki la ju pynpaw ka jingsngew khia namar ka jingiaid ki kali kiba kit palat pud kiba ju iaid lyngba na ka jingkieng Rimanar, ki la ong ruh ba kane ka jingkit palat pud ki kali hehe kan sa wanrah ïa ka jingjot bad jingjulor ka jingkieng kaba la synjor lypa ka bym iahap ruh ban iaid ki kali kiba ki palat pud.
Ha kajuh ka por, ula ong ba ka sorkar jylla kan iarap ei ia ki shnong, ki trai jaka ha sor Shillong Thymmai ban leh ia ka jingdro ne planning, khnang ba kan long ka sor kaba itynnad tam kum ka Nongbah Kaba la Pynwandur ne Planning City.
Ym tang kata la kynnoh ruh ba u tei u Doctor u la kyntait ban phone bad pyntip sha kitei ki bor nong pyniaid jong kitei ki Hospital, hynrei u dang don por pat ban ujor ia u nongniah sha ka ophis jong ka 108, namar katkum ka protocol jong ki 108, kim lah ban shu leit buh ia uno uno u nongpang khlem da ai shwa ka jingtip ba bniah (information) nalor ka jingphah (refer letter) hap ban phone ruh ban pyntip namar bun na ki Hospital ha Shillong kim pdiang lada khlem ioh ban pyntip lypa shaphang u nongpang ba la wanrah ha ki por mynmiet.
Kita ki long ka kong Pridalin Kurbah, Smt.
“Dei ma ngi na ka NPP kiba la maitphang ïa kine ki mat bad rah sha ka ïingdorbar thawaiñ ka jylla ban ïakren ïa kine kiei kiei baroh," la ong u Bah Prestone.
Ha ka por 4 baje eiei mynstep ka jaka sah u Prinicipal bad ka jaka sah ki nongtrei ka St.Peter’s ka la kem ding bad katei ka ding ka la pur shaduh sha skul bad mar shiteng ka ing skulka la ing.
Kumka jingtip jongnga namar mynta ki para khasi jongngi ki ia wat kam sorkar ki shem jingeh nakadaw ba ka sorkar kam kwah ban thung kam Da ki para khasi lajong lada ka sorkar Meghalaya kan thung kam daki paradoh para snam Jongngi kim lah ban pynkohnguh iaki para khasi Nakata ka daw ki thung kam Da ki ba ym dei ki jait ki kynja jong ki suk ban kynjat iaka ki ioh ban rule iaki barjylla hapoh ka office Kane ka dei ka jing shisha ba nga comments hangne juneltongper.
Ïa kane madan kñia pyrthat la plie da u President ka Seiñraij Jowai ma O.R.Challam ha ryngkat ka jingdonlang u Dolloi ka Elaka Jowai ma Puramon Kynjing, ma S.K Lato, ki President bad Secretary jong ki Soo Langdoh, ki Waheh Shnong na ki 8 tylli ki dong bad kiwei de, katba ïa ka jingïalang la pynïaid da u Vice President ma Hercules Toi.
U Myntri Rangbah ha ka jingkren u ong ba kaei kaba ki ïohi ha kine ki saw snem ki jingtrei kum ka sorkar ka long ba ki paidbah ka jylla ki dei kiba trei shitom bad kiba thrang ban ieng ha la ki jong ki kjat.
Ka thma hapdeng ki Khasi bad Garo ka la neh shi taiew tam hynrei ym don ba jop.
Ailad beit noh tang ïa kawei ba kan synshar san snem pura ha kine ki District Council da ka jingkyrmen ba hapoh kita ki san snem, kan don ka jingïapynbeit para seng riewlum ban ïatylli kawei.
Kane ka khana, ym lah ban pynshisha haduh katno ka long kaba dei hynrei la sngewthuh ba ka lah ban dei kumta haba peit ïa ka jingjyllei u drok.
Ïa ka metïap jong itei khyllung ba dang 2 snem ka rta la lap ha shiteng riat ha ka 17 tarik mynta u bnai.
Kumjuh u paralok ba ïalehkai lang u Kindness Mukhim u la thep ar kol ha ka minit kaba 17 bad 77.
Jowai, Nohprah 17: Ka Jaiñtia Student Union (JSU) kawei na ki sengbhalang kaba paw bha hapoh ka Ri-Lum Jaiñtia mynta ka sngi saitjaiñ kala ïoh ban pynkut ïa ka jinglehkmen dap 50 snem ne ka Julilee ksiar haka jingïalang ba la pynlong ha madan Jrisaleiñ Jowai.
Ngi don ruh ban pynshisha ïa ka jaka ba ka don ha Karbi Anglong lyngba ka Map bad ka Langbang Nongphyllut kam dei jong ka Mikir Hills hynrei ka dang dei ka bynta jong ka rilum Jaiñtia ba ka dang sah ha ka jingïakajia pud.
Leit rah ha Tura Christian Hospital bad khlad noh ha ka 16-08-21Cause of death: Covid-19 PositiveKa Plaindaris Mawlong, 80 na Laitpnar Rim MairangLeit sumar ha Supercare Hospital ha ka 09-08-21Khlad ha ka 16-08-21Cause of death: Covid-19 Pneumonia with comorbiditiesU Morsto Langstieh, 75 na Sohiong MawdngungLeit sumar ha Civil Hospital Shillong ha ka 09-08-21Khlad ha ka 17-08-21Cause of death: Covid-19 Pneumonia with comorbiditiesU Joseph T Sangma, 60 na Dakopgre TuraLeit rah ha Tura Civil Hospital Tura bad khlad noh ha ka 16-08-21Cause of death: Covid-19 PositiveU Edinbar Khonglah, 59 na Ladthalaboh JowaiLeit sumar ha Civil Hospital Shillong ha ka 07-08-21Khlad ha ka 16-08-21Cause of death: Covid-19 Pneumonia with comorbidities.
“Ki la dei ban plie ia ka skul jong ka jingthok namar ba ka BJP ka lapmiet ban shu thok ia ki paidbah", u la kynnoh u Dr Mukul.
Ka Executive Committee JHADC kala khang pyrshah ruh ïaki trai hali ban pyndonkam ïaki dawai harud ka Wah Myntdu bad kiwei kiwei wah kiba ktah ïaki dohum ha wah.
Ka seng ka kyntu ban ym pynlong ïa ka jingjied ïa ki nongmihkhmat tang kum ka tamasa, ban shongshit lyngba ka jingkhawai bam, khawai kyiad bad ka shad khlem nongrim.
Lada ngi phai, sha ka rukom rep ha ka jylla jong ngi, bunsien kam dei namar ba ngi ieid ïa la ka kam rep hynrei ngi isih ïa ka, ka daw baroh ka long ba ngi ïaleh pyrshah ïa ka mariang kaba dei ka nongpyndap pynbiang ïa baroh ki jingdonkam ki jingthung bad mrad ba-im ha ka khyndew kaba ngi shong ngi sah.
Shillong, 13 Naitung:Ka CSWO  ka la ong ba ka kaiphod halor ka jingshah pynshitom ki 12 ngut ki kynthei ha Tura ba la pynmih da ka Meg halaya State Commission for Women (MSCW) ka long kaba shah shiliang bad khlem pynshong nong rim katkum ka jingshisha.
Ha Maharashtra, ki don 120 ngut kiba dang shu ioh pang thymmai bad sa hynniew ngut kiba iap bad baroh kiba iap ha katei ka Jylla, ki la poi sha ka 52ngut, ong ka tnat ka koit ka khiah ka sorkar Maharashtra.
Jowai, K’Lyngkot 13: Ka United Democratic Party (UDP) Jowai Circle kawei na ki seng riewlum ba paw bha mynta hapoh ka jylla, mynta ka sngi kala sdang ban mih shakhmat ban ïalap paidbah bad ban pynsngew ïa ki nongrim treikam ba skem ban shakhri ïa ka paidbah ka jylla hi baroh kawei.
Ban pynpaw ia ka jingpyrshah katei ka Synjuk ka la jied ia ka 26 tarik u kyllalyngkot kaba dei ruh ka sngi ba ka India baroh kawei ka rakhe ia ka sngi Republic,bad ka jingiakhih ba ki la pynbna ka long ban tah jingthoh ha ki kynroh bad ka jingsoi kyrteng paidbah ha ki kynroh shnong.
Haba kren sha ki lad pathaikhubor, u Samla Shanlang Diengdoh, President ka FKJGP Mawhati, u la ong ba ka seng ka la lap, ba ki la don shibun ki nongialam shnong na kiba bun tylli ki shnong ha katei ka thain, kiba la shem jingeh wat ban leit sha Umsning C&RD Block, namar ki hap ban iaid lyngba ka lynti kaba jngai ha ryngkat ka jinglut jingsep kaba bun, ha kaba ki don ki nongialam shnong kiba hap ban pynlut T.5 haduh T.10 hajar tang ka bai shimwai kali ban poi sha katei ka Block kaba don ha Umsning.
“Ngi hap ban sngewthuh, kijuh ki briew kiba pynlong jingduwai paidbah, kiba ong ban burom ia ki nongsynshar paidbah, lada u klas 8, klas 9, un batai noh ia nga kumno ban shna ain, te ka bha ngan ym leit shuh sha NEHU, ngan neh beit ha klas 8, ne 9 ka la biang.
U Myntri Kam Pohïing jong ka Sorkar Pdeng u la ong ba ka sorkar Modi ka la ïasoi ïa ka jingïateh soskular bad ka NLFT ha u snem 2019, Bru bad Bodo ha u snem 2020, Karbi ha u snem 2021, ka soskular bad ki Adivasi ha u snem 2022, ka soskular ba ïadei bad u pud u sam hapdeng ka Assam- Meghalaya, ka soskular ba iadei bad u pud u sam hapdeng ka Assam- Arunachal Pradesh bad ka soskular bad ka UNLF ha u 2023 bad mynta ka sngi bad ka ULFA.U la ong ba lyngba kane ka jingïateh soskular kaba mynta ka sngi, ka la sdang ka por ba thymmai jong ka shongsuk shongsaiñ na ka bynta ka thaiñ shatei lam mihngi khamtam ka jylla Assam.
Baroh ki briew ki don ki don la ka hok ban jied bad ban rai ia la ka jong ka jingim bad nga sngew ban ong ka sorkar ka dei ban weng mardor ia kane ka hukum kaba long pyrshah ia ka mon laitluid jong ki paidbah.
U bah HDR u la kyntu ia u bah Syiem ba u sharai bha ia ki blang jong u namarba tang shu bakla wiak ki  suri kin sa ioh ban bam ia ki, “Sharai bha ia ki blang jong phi ruh, ioh kin shah bam ha ki suri" ong u bah HDR Lyngdoh.
JOWAI: Ki briew kiba shah jied ban leit training na ka bynta ka election MP kaban sa long ha Iaiong 11, kila pynpaw ka jingbynñiaw kaba khraw halor ka jingbym khein briew ka tnad Election West Jaiñtia Hills District bad la kynnoh ba ai bam ïaki da kaba tyrkhong, khaw ot, phan tylli bad sha pjah.
Nga kwah ban kylli shaphang ka essay “Ka jinghiar ka ktien khasi ha ka imlang sahlang"nga kwah ban kylly kawei.
Khliehriat: U Deputy Commissioner ka East Jaintia Hills District U Shri F.M.Dopth IAS ha ka kyrwoh ba u la pyntip sha ngi, u la pyntip ba kumba baroh ngi la tip ia ka jingjia ba sngewsih kaba la jia hakatarik ha Ksan, Briwar Elaka Nongkhlieh, ba kumba 13 ngut ki nongtrei bylla dewiong ki la ngat ha ka apot jingdap um hapoh ki krem Dewiong bad ki la sah kut shapoh ki krem dewiong haduh kane ka sngi.
Haba ngi peit ha kane ka rukom, iaka yoga la leh ha India naduh ki por hyndai ka long ka bor kaba khlain ban pynurlong ia ka jingduwai kaba mynshuwa kaba ong: ‘Sarvebahvantusukhina, sarvesantuniramaya" (to baroh kin long kiba kmen bad to baroh kin lait na ki jingpang’).
Ki paidbah kiba ïohi ïa kane ka jingjia kila pyntip mar mar sha ki pulit pynlip ding, hynrei namar bala klang jur ka ding kala bam duh ïa katei ka iing bad ka jingjulor kala kot da ki phew lak.
U la ong ruh hadien ka jingiakren bad u SP ka tnad Traffic, ki nongniah kali ki la pynpaw ia ka jingeh ia ka ba u SP u la shah bang ia ki ban kamai kumba mynshwa.
Ha ka Third Division yn iakhun ka Mawpat bad ka Mawtawar.
U Bah Paul ula ïathuh ruh ba na ka liang u Myntri Rangbah u la dep ban kren shai ba ka sorkar ka kloi ïa kino kino kiba kwah ban wan sha ka miej jong ka jingïakren namar kim don ei ei ban buhrieh.
Nalor u CEM ka KHADC bad ki EM kiba hap hapoh ka jingpeit jong u kiwei pat ki CEM ka thain shatei Lam mihngi kiba la thikna ban poi sha katei ka jingialang kat kum ka jingiathuh u bah Pyn shngain N Syiem CEM KHADC ki long u CEM ka JHADC, GHADC, CEM  ka Karbi Anglong ADC, CEM ka Chakma ADC, Dimasoa ADC, ka don ruh ka jingkhmih lynti ba kan wan mih khmat na ka Bodo ADC.Ha katei ka jingialang u bah Pynshngain u la ong ba ki mat ki ban ia kren ki long halor ka jingtyrwa ban pynkylla ia ka 6th Schedule bad ka jingbym ioh bhah pisa na ka 14th Finance Commission bad kiwei pat ki ishu kiba ki ADCs ka thain shatei Lam Mihngi ki ia kynduh jingeh.
Kine ki kular ki lah ban thew ha ki kynhun ba la buh-thong napdeng ki nongbud kum ki longiing longsem ba duk-khai (BPL), kiba shah ñiewbeiñ ha ka imlang sahlang, ki kynthei, kiba anna ter ter, bad kumjuh ruh ia ki nongbud baroh phar.
Ha ka jingïalang ba la don lang ki doktor bad ki ophisar jongka tnad ka koit ka khiah kynthup ïa ki DHS, u Myntri u la ai jingmut ba ym dei tang ka MHSSP hynrei dei ban phai khmat ruh ban pynkhlaiñ ka jingshakri ha kiwei kiwei ki bynta jongka tnad ka koit ka khiah da kaba ïatrei lang bad baroh kiba ïadon bynta ha ka ban kyntiew ïa ka koit ka khiah.
“Da ka jingsngewkhia, nga kwah ban ong ba katkum ki jingtip ba la ïoh lum da ki nongtrei jong ka seng, ki lah ban don ki jingpyrshang ban tuklar haba ïadei bad ka jingïaid beit jingïaid ryntih jong ka ilekshon hapoh ka Jylla khamtam ha ki distrik jong ka Ri-lum Jaiñtia da ki runar kiba thmu myntoi shimet," la ong u Election Agent ka VPP, Bah Danny Langstieh ha ka kyrwoh ba la phah sha u CEO.U la ong ba ka lah ruh ban don ka jingthep ‘vote’ tuh (Proxy) lada ki ‘Polling Official’ kim long kiba peitngor bad minot ïa ka kam ba la bynshet ha ki na bynta ka jingpyntikna ïa ka ilekshon kaba ïaid beit ïaid ryntih.
Shillong, 13 Naitung:Ka Hynniewtrep Peoples Federation ( HPF) Mawlai Circle ka la kynnoh ba ki  kali saw khmut ki la shim tam ia ka dor bai kali na ki paid bah.
U la ïathuh ruh ba ha ka por ba ka sorkar ka pynmih ïa kane ka hukum u la rai rangbah ban ïaid beit sha khmat ban ïakhun ïa ka elekshon bad ruh ban ïakhun pyrshah ïa kane ka hukum ka sorkar.
Ia kane la iathuh da u Myntri rangbah ka jylla u Dr Mukul Sangma hadien ba la wai ka jingialang ka kynhun myntri.
La ioh ia ki kyntien sneng  ia ki nongialehkai ha  baroh arliang.
Ki iathuh ba u dei u nongbatbor kynthei, kumta ka jingleh jong ki kumta ban tem tin ka long khnang ba un jah burom.
Ka dei ruh ka sien ba nyngkong ba katei ka seng kan ia aireng ha ka elekshon ha ka thain shatei Lam mihngi.
"Shuh shuh, une u nongïalam ka BJP u la ong ba ka party ka long kaba la pynkhreh ban ïakhun ïa ka elekshon.
Haba la kylli ka don ne-em ka jingpyni dak , la u dei u ‘nem bha ne u ‘nem sniew mynta u snem, u sor dar u la jubab ba haba leh ia ka suit ka shor ki tymmen shnong ki ju peit ia ki dak kiba paw ha u mawlyngdoh, lada u maw lyngdoh u jngem ne u pyni dak eiei, ka mut ba ka don eiei, hynrei lada u maw lyngsoh u shai u phyrnai bad u iphuh ka mut ba ki kam ki jam ki kamai kajih , ka rep ka riang ka bha lut nadong shading, kaba mut u dei u ‘nem bha.
Imat ha u 2028 te kan mih ka jylla thymmai na ka bynta ka Garo Hills, namar ha baroh kawei ka Garo Hills, don 24 ngut ki MLA, kaba la biang na ka bynta jong ki ban ioh jylla, khamtam ynda pynbun sa ia ki Constituency.
Une u Pastor u la sam ïa ka ktien U Blei da kaba sot na u Nongïathuhlypa u Amos ka lynnong 4 bad dkhot 12.
“U Tirot Sing bad Kiang Nongbah yn nym ioh kem lada ym shet kylla hi ki trai ri bad trai muluk, ka sorkar Bharat haduh da iap kam shymla ioh kem satia ia u Syiem Khynnah ka Hima Nongstoiñ u Wickliffe Syiem bad kane ka pynpaw ba ka Ri bad ka Jaitbynriew ka dang eh daw kumta kadei ka kamram jong ngi ka pateng ba mynta ban rai ia ka pateng ban sakha la ngin pyndem tdong ne ngim ialeh na ka bynta ka shong suk shong saiñ ka pateng ka ban sa kha" ong u bah Robert June Kharjahrin.
Katkum ka dorkhat ka Khliehriat Assembly Youth Congress Committee kala dawa ban pynduh Environmental Clearance ia baroh ki kharkhana coke hapoh ka district bad ban pyndam wat ia kiba ka ministry kala dep ai.
Ha kaba ia dei bad katei ka kam, u bah Syiem u la ong ba ki liang pyrshah ki la sngewthuh ba ka dei tang ka jingleh donbor kumta kim sngew myntoi shuh ban buh jingthoh ban pynkylla,  namar ba la leh donbor naduh ba ki la leit rah ia katei ka Bill.
Haba pynpaw ba kane kam dei ka jingeh kaba dang mynta, u myntri u la ong ba kane ka ram ka dei kaba sah naduh ka por mynshwa bad kane ka sorkar ka la iakynduh jingeh namar ba ka jingpynmih khajna ka MeECL kam kot bor ban siew ia ka ram.
Nongpoh, 12 Jylliew:U Mawiambei, u la long uwei na ki maw sahnam, uba la paw ruh ha ki kot pule Khasi bad uba ki nongthoh kot bad ki nongthaw jingrwai ne ki myllung ki la thoh bad kynud ia ki sur myllung shaphang ka khana kaba la jia shisha, shaphang ka jingnguid une u maw ia ki ar ngut ki shipara, katba ka kmie jong ki ka dang bunkam ha ka kper kaba don hajan jong u.
