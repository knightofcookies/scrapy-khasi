Ha ki snem ba la leit noh, ka Dorbar Shnong Laitumkhrah ka la pynlong ïa ka jinglum kyrteng ia ki nongshong die madan hapoh u pud u sam jong ka.
Ka elekshon kan sa wan sa kumba ar bnai ban thep ia ka vote, bad ki myntri sorkar, kiba don ha ka bor, kila pynshongshit man ka sngi da ki prokram ba lai phew jait bad ki paidbah ruh ki sngew muja bha namar ba ioh bai kali ei, ïoh sha, ïoh dud bad don lei kiba kham leh shalak, ki ai bai sngi tang ban wan sha ka jingïalang ban pyni ïa ka jingbun briew khnang ba kiba ïaleh pyrshah kin tieng kin syier.
Kumta, kita ki liang pyrshah ki la ioh lad ban leit mudui sha ka Hon’ble Meghalaya High Court, ynda la iaid katto katne por la weng noh ia kata ka petition nyngkong da uwei u MDC uba la thep nyngkong ia ka petition; bad hadien ba la poi sha ka jingiakren iasuk, I Candidate ba ia aireng ban ia khun ia ka post CEM ruh I weng noh ia ka petition jong I ruh.
Ki briew na Maikhuli, haba ki la ïohi ba kitei ki briew na Assam ki la wan khang ban ïaid kali na katei ka surok, ki la iamih paidbah ban pyrshah jur ia katei ka kam ban pakhang ia katei ka surok bad kaba la mih ruh ka jingiania kaba jur eh.
“Ka sorkar kan shim ia ka rai hangno ban buh ktem ia ki, bad katno tylli donkam" ong u Dr.Mukul uba la ong ruh ba ka dei ka kamram ka sorkar ban leh ia kita bad ka ANVC ne ANVC-B ruh kam lah ban tuklar.
Ynda poi ha IGP Point la sakhi biang ba kane ka kynhun ki nongïaid rally ki la kynjat naphang ïa ki kali bad ki scooty jong ki bar jylla haduh ba ki hap phet krad tang ban lait im ïa lade.
Da kaba kyntait ïa katei ka jingkam u heh ophisar ka NEC, u Conrad Sangma ula ong, “Lada ka jingbym lah pynlut ka Meghalaya ïa ka bhah tyngka kam long kaba biang, ngin nym lah satia ban pynlut ïa ka pisa na ka T.700 Klur sha ka T.2,000 Klur mynta.
U Kongsan haba ai jingkren ula ïaroh ïa ka Rumshnong Youth Club Bataw kaba la lah ban pynlong ïa kum kane ka lympung ïalehkai phutbol kaba long ka jingkyrkhu ïa ki khun samla kiba don ka sap ka phong ha ka kam ïalehkai phutbol bad kaba long shi bynta ka jingkilan met kaba wanrah ïa ki samla sha ka jingbha ïa ki samla ba kin lait na ki jingmyllien ba sniew ha ki jingdih ba pynbuaid kum u drok, u kynja bad kumta ter ter.
U Bah Prestone u la ong, “Ki 15-16 ngut ki ba la kynnoh ba kim ïoh ïa kane ka skhim, hynrei ha ba ngi peit ngi bishar ïa ka list u Bah Samlin Malngiang, haduh 8000 tam ki la ïoh lut ïa kane ka skhim, kumta nga la phone ïa u BDO bad khatduh nga ïoh jingtip ba kim dei ki nongkyrshan jong u Bah Samlin Malngiang".
Ki shipai ki la kyrpad ia ki riew paidbah, ba kin mih noh na katei ka jaka bad ailad ia ki shipai, ba kin leit khynra ia kitei ki kaikhlaw, hynrei, ki paidbah, kim shym la ailad satia bad ki shipai, haba ki iohi, ba kan mih ka jingeh kaba khraw,ha ka jingleit khynra jongki, kumta ki la rai ban aiti noh ia kitei ki kaikhlaw ha ki riew paidbah, ba kynthup ia ki kynthei, ong shuh ka khubor.
U la ïoh ïa ka Certificate of Appreciation na ka bynta ka jingïashim bynta jong u ha ka jingïathir nia halor ka jingshna ïa ki tiar tem tynrai kaba la pynlong da ka Sorkar Meghalaya ha u snem 2008.
Lyngba jong katei ka jingkynduhlang hapdeng ki samla kiba pule ha katei ka skulbah, ka KSU sengkmie ka la ioh ruh ban pynskhem ia ki nongialam ba thymmai jong ka KSU RIST-USTM Unit na bynta ka samoi treikam jong u snem 2023-24, ia kaba la pyntian smai da u samla Pynskhem Samit da u Education Secretary Sengkmie.
Jowai: Kawei ka long kmie ka la shah pyniap bad la suba jur ba donkti hi u lok uba la bret ruh ia u khun ba dang 7 snem sha wah.
Katba dang iaid ki snem ka Aditi ka la sdang kham jied ruh ia ki phlim ba ka shim bynta bad kam kwah shuh ban ak ia ki phlim kiba ka bynta ka la dep ban ak teng ha ki snem ba la leit.
Ka HANM ka la byrngem ba kan nym ailad lano lano ia kum kitei ki jingpynrung kyrteng beain ha ka electoral roll  ka jylla, ka seng ka jingai jingkyrshan met bad mynsiem ia ka dorbar shnong madanrting ban pyrshah ia katei kaba la jia ha u pud u sam ka shnong madanrting, ong ka kyrwoh na u S Kharjana Asst.Secretary HANM East Khasi Hills.
Ym dei ba ki shu wan shong tang shipor ar por hynrei ki wan shongduh shisyndon bad ki kylla long trai shnong ha ki dong bad ki shnong bapher bapher ym tang ba ki la ioh ka hok ban thep-vote, ki Card Rashon, ki Permanent Residential Certificate, long Secretary bad Rangbah shnong hynrei ki la long trai shynong da ka jingshongkha shongman khleh bad ki Khasi-Pnar bad Garo, bad kane ka la jyllei palat, khamtam ki khar musulman.
Ha kane ka sngi, ka HYC Sengkmie hapoh ka Jingïalam jong u Sports Secy CEC, Samla Franky Kharumnuid ka la ïoh ban pynkupburom ïa kine ki arngut ki khynnah kiba ïoh ïa ka takma Rnong.
Kane jingtwa  ka dei na kadaw ba ka khyndew ka la shong jynsor bad ba la hap u slap ha ki katto katne ki kynta bad ba la don ka jingtih ia ka khyndew ba ki mut shna ia kane ka jaka.
Kane ka rally kaba la sdang na Don Bosco Square ka la long ha ka sngi Thohdieng jong ka taïew ka 24 tarik u Jymmang 2019 ïa kaba la pynkut ha phyllaw jong ka State Central Library.
“Ngin ïad beit shakhmat ban pyntreikam ïa kane ka Policy namar ngin hap ban pyrkhat ïa ka lawei jong ki Samla pule", la ong u Prof.Shukla, haba ïakren bad ki nongthoh khubor ha ka sngi Palei.
Kat haduh mynta, kiba la iap hadien jong ka jingjia ha Ichamati, ki la poi sha ka lai ngut.
“Lyngba ka jingdonbok jongphi ban ioh ia kane ka C&RD Block, shim ruh ia ka kabu ban sdang noh da ka kam ri dohkha, namar tang na ka jingbym don kiba ri dohkha, ka pynlong ia ki paidbah ha ka jylla ba ki hap ban shaniah ia ki dohkha na ka jylla Andra Pradesh" bad ha kajuh ruh ka por u la kyntu ruh ia ki nongrep ban ki dei ban sdang noh da ka rep khlem pyndonkam dawai, la bynrap u Dr.Mukul Sangma.
La ong shuh shuh, ba uno uno u briew uba byrngem ia u kandidet elekshon lane ia uno uno u briew, un shah set phatok, na ka bynta shisnem kynthih.
Lah ban kdew hangne ba ki nong hikai kiba khlem lah ban pass ia ka MTET bad duh noh ia la ka kam ka jam, na duh ka sngi nyngkong mynta ka taiew ki la mih sha surok ban dawa na ka sorkar ban thung kam biang ia ki.
Ka jingdon ki surok kiba bha bad kiba iar ka iarap ban poi stet na kawei ka jaka sha kawei pat.
Ia kane ka jingkieng u Ma Nujorki Sungoh uba dei u MLA ka Mowkaiaw ula plie paidbah ia kane ka jingkieng haka sngi Balang haka jingiadonlang u waheh shnong Biwel Lapasam, ki engineer PWD ba kynthup ia u Ma D Tariang Executive Engineer PWD Shangpung Division, Shangpung, u Ma K Pakma Assistant Executive Engineer PWD Shangpung Division, u BDO Laskein Barstar Niang bad kiwei kiwei.
Tangba haba pynngop ïa ki lui-lui ha ki kam jakhlia kum u drok, ka sngi kan sa poi ba kan kyrtoh kylla ïa kito kiba pynngop.
Katkum ka jingtip ba la ïoh la sngewthuh ba ka tulop ki MLA mynta ka long kumba 2 lak tyngka.
Ki nongkitkam ba thymmai kiba la pynskhem ki kynthup u President, u samla rangbah Deiniwan Lyngdoh, Vice President, u bah Shibaitlang Rymbai, General Secretary, samla Hamewanpynhun Ryngkhlem, Assiatant General Secretary, u samla Janki Ryngkhlem, Finance Secretary, u samla Smatlang Siangshai, Environment Secretary, u samla rangbah Hamieh Dkhar, Organising Secretary, u samla rangbah Nicholas Rymbai, Assiatant Organising Secretary, u samla Jomi Kyndait, Education Secretary, u samla Lucky Rymbai, Assiatant Education Secretary, u samla Samla Phulmi Dkhar, Sport Secretary, u samla Senmon Siangshai, Publicity Secretary, samla Victoria Phawa bad kiwei kiwei.
Ka sien ka ba ar ka long ba ka maw kynroh jong ka tei ka jaka  ba pyntrei  ka la hap sha kane ka ing bad pynjulor ia ka tmum ing jong ki ha ka ba na ka liang ka trai jong katei ka jaka ki la pynbha ia kane ka tmun ba la shah pynjulor.
Ka jinglyngkot ka jingmut jingpyrkhat, sur matlah sa da ka jingbieit (ignorance), don pat kiba tip bha, tangba da ki buit myrsiang ki niom lang ban pynduh District Council noh.
Ïa ka Result(s) Booklet lah ban ïoh na ka Official website jong ka MBOSE www.mbose.
Haba pyrshang ban wad jingtip na ki briew kiba sah ha katei ka thain, la ioh jingtip ba ka jingsdang jong katei ka huri hura ka dei ha ka sngi U Blei, ha kaba kitei ki arngut ki rangbah, ki la pynlong ia ka jingiakop bam ‘Puratha’ ha katei ka dukan kaba don ha Amdubighat, hynrei namar ka jingbym iasngewthuh jingmut, la mih ka jingia jrongkti bad ka jingiakhot kynhun bad kaba la poi shaduh u pud ban iamih paidbah, na ka bynta ban iapyni bor hapdeng jong ki, kata hapdeng ki jaid bynriew Lalung pyrshah ia kitei ki briew kiba sah ha katei ka Refugee Colony.
Uwei na ki nongïalam ka NLCN u la thep ruh ïa ka dur ha Facebook dang shen kaba u la shon bad ka suloi AK-47 Rifle.
Donkam ka jingpeitngor, ban kyndat shiliang ïa kane ka umsaw kaba ïai tuid sha kane ka ri kaba pynkylla ia ka tip thuh bad ka pyrkhat pyrdaiñ jong ki khun da ki seng long kmie bad ki rangbah ban ïada ia la ka ri la jong da kaba sdang na la rympei.
Nongpoh, 1 Rymphang:“Baroh baroh kiba la kren shakhmat ki kren da ka phareng, hynrei khnang ba phin ia sngewthuh bha bad shai ngan kren noh da ka Khasi" la ong u Ma Ngaitlang Dhar, ha ka jingialang plie C&RD Block thymmai mynta ka sngi ha Lumdaitkhla, Ri Bhoi District.
Kum ban shu pynkynmaw, ka Khasi Authors’ Society ka la pynlong ka jingrakhe ïa ka jingdap 175 snem ka thoh ka pule ha ka ktien Khasi naduh ba u Rev.Thomas Jones u la saiñdur ïa ki dak thoh bad ka jingsdang jong u ïa ka thoh ka pule ha ka ktien Khasi ha ka snem 1842.
Haba ka kylli na kitei ki bar jylla kumno ki lait na check gate Byrnihat ki la ong ba ki nongap pahara ki shu wan peit hapoh kali bad ki la phah leit khlem da check ia ki kot ki sla, kane ka long katkum ka kyrwoh ba la phah da u bah Ashok Khongsit, President ka CoRP-Eastern Zone.
Ha ka sngi saitjain, kitei ki shnong, ki la pynlong ia ka jing ia mih paidbah ban pyrshah halor ka jing bym don surok, bym don um, ym don ilektrik bad ka jing duna ki skul bad kiwei.
Ka Madhya Pradesh (36.65 per cent), ka hap ha ka kyrdan ba saw bad ka Meghalaya (32.67 per cent), ka hap ha ka kyrdan ba san, ha ka jingduk tasam ha ka Ri baroh kawei.
Pynhunlangki Lyngdoh (para) Kumjuh na kiba haiing ha sem baroh.
Kine ki lai seng kila dawa na u DC ban pynlong ka jingkhynra iaki trok kit ba iaid iaka surok Jowai-Amlarem-Dawki bad ban phah da u magistor bad pulit bad ka kynhun nongring dur ban lap ïaka jingshisha halor ka jingshalan masi beaiñ na kane ka thain sha Bangladesh.
Ngin nang sakhi namar kata ïa ka jingmanroi jong ka jingbym hok lem bad ki jingtim ki jong ka ïa ngi, u khunbynriew.
Bam khop" pynbud sa ka kmie.
Katei ka video, ka la mih pyrthei biang ha kine ki sngi, ha shwa ban pyllait ia ka phlim jongu, ka  Brahmastra.
“Ka dei namar ba ki nongkyrshan jong nga, kiba la kyrshan ban pynlong ia nga kum u MDC ki la mynjur lang ban ngan ieh noh ia ka Congress bad pyniasoh ia lade sha ka party NPP" la ong u MDC.U la bynrap shuh shuh “Kane ka rai ka long ruh hadien ba  ki nongkyrshan jong nga ruh ki la sngewthuh ba ka Congress kan ym lah shuh ban poi shaei shaei ruh ha ka jylla".
“Ka NorthEast United ka la nangjan ban soi ïa u rangïalehkai shakhmat na Brazil u Ibson Pereira de Melo na ka bynta ka aïom ïalehkai 2023-24," la pynpw ki khubor na katei ka klob.
Ka la ong ba ka dor bai test ba ju shim ka long T.20 ia ki ar shaka, T.30 ia ki lai shaka ba bam da ka petrol katba kiba bam da ka diesel ka long T.40, ia ki saw shaka petrol ka long T.40, bad diesel ka long T.50.
Ka sien kaba khadduh eh ba u la pynlong ia katei ka jingialang pynshai paidbah u la ong ba ka dei ha Kyrdum kaba la pynbeit da ka tynghor Presbytery.
U President ka United Democratic Party (UDP) u Bah Metbah Lyngdoh, ha ka 6 tarik Lber u la ong ba kam dei ban kynnoh ba ka UDP ka leh drama ha ka jingpyrshang ban thaw ïa ka sorkar ki seng riewlum hadien bym lah ban pynurlong.
Kiwei de kiba la jingkren ki long ka Sister Maria Joseph Headmistress Don Bosco Secondary School, ka Kong Tina Lakiang Secretary RC EVE Secondary School, u Bah Federick Sunnah Chairman Committee Balang Mihmyntdu.
Kane ka dukan die tiar kaba shah pynbthei bom ka don ha iew Tura, kaba jngai kumba 200 meter na Tura police station bad kaba jan bad ka Tura Rikman Hotel bad ka Sundare Hotel.
“Ki don shibun ki samla na kane ka jylla kiba tbit ban trei ia katei ka kam hynrei kim ioh lad" ong katei ka kyrwoh khubor na u President ka GSU.U la ong ba ka NEHU ka la khot kam na bynta ka kam Residential Doctor, Staff Nurse bad System Analyst, “Ki don kyrhai ki samla na kane ka jylla kiba lah ban trei ia kitei ki kam, ki don kumba 40 hajar ngut ki samla kiba shong khlem kam ha kane ka jylla, balei ym lah ban khot hangne, lada ka NEHU ha Shillong kam long ka NEHU ha Tura ruh ka biang balei sha Guahati" ong katei ka kyrwoh.
Kane ka briew ka la hap na ka kamra ba 6B jong katei ka ïing.
Ha kaba iadei bad ki bos barim, ka sorkar ka la iateh bad ki nongpyniaid ba bai pynbha ia ki yn ot na ka jingmih kaba 10 percent na ka  jingmih ka bai kamai.
"Shuh shuh u la ong ruh ba wat haba ki la don bun ki jingpruid lynti ha ki snem ba la dep, ka Forum ka kyrmen ba kane ka jingkren ïa suk kaban sa long shen kan wanrah ïa jingkut bad ka jingkdup ban kynthup ïa ka jingsuk, ka hok, ka jingshngaiñ bad ka jingïada ïa ki jaka puta ha ka ri bad baroh ki nongshong shnong jongka.
Ka Christian Home kat kum ka jingbatai ha ka ktien Phareng (English) ka ong kumne, “A Christian Home is one where the whole family is bound together by the love of God in accordance.
Ha ka Dorbar kaba la long ha ki 1 bad 2 tarik October 1925, ka Khasi National Dorbar ka la ïatai bad pynbeit halor ki ar tylli ki mat kiba kongsan, kawei ka long halor ka jingkylli uei ne kaei ki Khasi? bad kaba ar ka jingïashim bynta jong ki kynthei ha ka synshar khadar.
Hadien ba ki bor pyniaid ka Bank ki la lap ba ka Pisa ia kaba la buh ha ka Stong Room ka la shah tuh ha ki runar, kumta na ka kiang ka jong ki bor pyniaid jong katei ka Bank mar mar ki la wan ban ujor da ka ejehar sha ki pulit ka Umiam Police Station, halor kane ka jingjia, na ka liang ki pulit ruh mar mar ki la hiar ban leit tohkit halor katei ka jingjia bad na ka liang ki pulit haduh mynta ruh ki dang pynlong ïa ka jingtohkit kaba jur ban ioh kem ia ki runar kiba la don kti, bynrap u Bah G.D Kharwanlang.
Ka Deputy Commissioner ka la pyntip ruh ba kane ka hukum kan nym treikam satia ha manla ka sngi u Blei.
Haba pdiang ïa ka rai jong ka sorkar ban thung da ka komiti jong ki riewstad lane ka “Expert Committee" ban bishar bad pule sani bha shaphang ka mat Reservation Policy, u Dr.Celestine u la ong ba kane ka dei ka mat kaba donkam ban da pule jylliew bad bishar bniah bha bad ym ban shu kyntu ïa ki paidbhur ban mih paidbah bad ban shu shah thngan.
Kane ka long aktkum u kyrwoh lyngba u president ka MPUF East Jaiñtia Hills, u Ma Kyrshan Blah.
Lah ban kdew hangne ba ka Meghalaya kadei kawei na ki jylla ha ri India kaba ka jingïap ki longkmie ha ka por ba kha khunlung ne kata kaba ki ong Mother Mortality Rate ka jur bha.
“Namarba kumba long mynta ngi don ban ong ba ka jylla Meghalaya ka long kaba khlain bha ban bam doh bad tang na ri la jong ym lah ban pyndap satia, hynrei kaba sngewsih pat ka long ba ka Sorkar jylla, lyngba ka tnat kam iohi ia kane ban iada ia ngi ki nongbam doh, teng teng ngi hap ban bam da ki syiar kiba iap ne pang ngim tip shano bad nangno ki wan, namar haduh mynta ym don ba khmih ne peit bha ia kane ka kam, kumta ngi kyntu ruh ia u Myntri ka tnat ba khmih ia ka kam ri jingri (AV & Vet) ba un shim khia ia kane ka kam, khnang ba kan long ka jingiada ia la ki paid ka jylla," ong ka kyrwoh na utei u nongialam ka seng.
Kine ki nongkitkam ki long u Tony Balsam Ch Sangma kum u General secretary, Grikseng Ch Sangma kum u President, Salrak K Sangma kum u Vice President, ka Nancy D Sangma kum ka  Joint Secretary, Tengme Ch marak kum u Asst.General Secretary, Rongrik A Sangma kum u Literature & Magazine Secretary, Sanu T Sangma kum u  Sports Secretary bad Asame K Sangma u Finance Secretary.
Lyngba jong kane ka janmiet la ai jingkren ruh naduh u Fr.G.Jalong, u MLA ka Nongpoh, u Bah Mayral Born Syiem, ka Kong Marian Maring, u president ka KSU, u Samla Fedynald Kharkamni, u Bah S.Syngkli bad kiwei halor ka khubor Christmas bad ryngkat ki jingsneng ki jingkraw ba ngin pdiang ïa kane ka Christmas bad snem thymmai da ka mysiem jong ka jingieit bad ka jingkmen bad ba ngin long ruh kita ki atiar kiba wan rah jingsuk bad kiba don ka jingkitkhlieh ha ka jingim ba kynja mynsiem bad wat ha ka imlang ka sahlang.
Kumba la ïathuh u Sangolkar, la ong ba u la ïohi ïa ka Video ba la ring da uwei u briew ba la tip kyrteng kum u Jagdish Rele ha kaba la ïohi ba kine ki lai ngut ki briew ki la tih ïa ka thliew ha katei ka jingkieng.
Kiba pyrshah ki dei tang katto katne namar ba kim pat pyrshang ban wan otdoh ha katei ka jaka.
Ha ka jingsiat briew ha Mawlai ruh, imat ïa plan da kata ka High level.
Shillong, Jymmang 05 : Ka samla Lorenza Songthiang ka la wanrah nam bad burom ïa la ka jong ka Jylla Meghalaya bad ïa ka ri India lyngba ka takma Rnong ha ka jingleit mihkhmat jong ka ïa la ka jong ka ri India ha ka lympung ïalehkai Pankration World Championship kaba la pynlong ha Yunusobod Sports Mausi, Tashkent, Uzbekistan ha ka 2 tarik haduh ka 4 tarik Jymmang 2023.
Shuh shuh ka protein ka dei ruh kaba lah ban pynneh slem ka jinglong kdang bad kane ka iarap pynduna ban kwah bam bun ki jingbam kaba lah ruh ban tehlakam na ka jingthngan kloi.
Baroh kine ki jingsumar khmat ei kin sdang ha ka por 10 baje mynstep.
Ka khleiñ bad dohmet dohkshong baroh ki la rah lut sha Garo, ki ieh ha ngi ki khun u Hynñiewtrep sa tang ka dohshyieng bad don satar suda.
Ha katei ka jingleit U Sangma, ula leit jngoh ruh ia ka iing jong U  Shanborlang Marak, u lok bad u kpa jong ki 5ngut kiba iap, na katei kajuh ka iing, kiba iap na ka jingtwa khyndew ha  Dangar, East Khasi Hills District bad ula ai ruh ia ka mang pisa, ban siew sha ka kmie, ka kong Kyllity Langpen, kaba iap ha ka jingtwa khyndew, ha ryngkat bad ki 4ngut ki khun jongka.
U Bah Banteidor u kren skhem beit ba ka lympung ialehkai National games  ba ka jylla kan pynlong ha u snem 2022 kan long katkum ka por bala buh.
Hynrei haba la wan kita kiba kiba mynshuwa, ki la ia mut ba kin ioh tam, hynrei ki ruh ki la ioh uwei uwei mar shi suka.
La sei kyrkieh ia ka, na katei ka ding, hynrei, ka met jongka, ka la ing la 70 percent.
? La buh jingkylli ka Kongthei“Nga wan na jingtrei phi…" La phai ktien u Bah DengKa Kongthei kam nud kylli eiei shuh bad ka shu leit shim ka shang kwai ban ai kwai ia u.
U President jong ka East Jaiñtia Mineral and Supplier Exporter and Importer Association,u bah Wanshwa Nongtdu, u la pynsngew ïa ka kaiphot jong ki jingkular jong ki ar ngut ki trai par kiba kynthup u bah Lamshwa Kyndoh bad u bah Tenson Dkhar.
Nongpoh: Kawei ka heprit kaba dang 10 snem ka rta ei ei na ka shnong Nongmawlong, ka la shu lait thaw salit na kaba ngam jyllop ha Wah Umpih, kata hadien ba la don uwei u samla, uba dei na katei hi ka shnong, kaba la jia hynnin ka janmiet u Blei ha ka por 2 baje.
Na kaliang u MDC ba thymmai u Ma Winning Garland Sungoh ula kyntu ia baroh ki nongshong shnong ban long jai jai bad ban pynneh iaka shongsuk shongsain bad ban klet ïa kiei kiei baroh namar ba kala elekshon kala kut bad khot wer ia baroh ban iatreilang ban wanrah iaka roi ka par haka thain Mowkaiaw.
Shillong, K’Lyngkot 12 : Kum shi bynta ban pynkhlaiñ ïa ki lad jingsumar, ka Myntri ka tnat ka koit ka khiah ka Jylla I Kong Ampareen Lyngdoh, mynta ka sngi Thohdieng, i la plie ïa ki mawnongrim ban tei ïa 2 tylli ki Critical Care Blocks (CCB) bad 5 tylli ki Integrated Public Health Laboratory (IPHL) ha Jylla.
Na ka liang ka Election Commission of India (ECI) ruh ka la pynmih ia ki jingbthah kiba donkam bad ngi la iamir jingmut lang bad ki jylla ba marjan," u la ong.
“Ngi tip ba ki nongtrei ka Shillong Municipal Board (SMB) ki shem jingeh ban beh ia ki nongdie madan namar bym don ka ain kaba biang.
Haba kynthoh halor ka jingsiew khajna u Bah Suting u la ong, “ban shu khang hakdak kan pynduhnong ïa ngi katba ïa ka khajna lada slem tang shi sngi ban siew ruh ngi la shah daiñ kuna.
Ka shnong Nongrim thawrat ka don hajan jong ka shnong Riangsih bad kane ka longïing ka la don lai ngut ki khun kynthei bad uwei u khun shynrang.
Ha ka jingïakren bad ki nongthoh khubor, u ophisar jong ka tnat ka koit ka khiah ha Bhandara distrik u Milind Somkuwar u la ong, “Ki la don kumba katto katne ngut ki khynnah jong ka skul Ashram kiba la ud shitom bad don na ki kiba la prie bad shitom kpoh bad don ruh kiba la ïoh ïa ka jingshit met ha ka sngi Palei, ha kaba hadien kane, ka kynhun jong ka tnat ka koit ka khiah jong ka distrik ki la khmih bniah halor ka jinglong ka koit ka khiah jong ki 325 ngut ki khynnah kiba sah ha ka Hostel jong ka skul.
U bah Samlin Malngiang, u ong ba U Clement G Momin un thaw ia ka histori, ha kaba un ioh ia ka jingjop ha kane ka elekshon ba mynta na Ampati.
Na ka liang jong u nongialam bahakhliehduh jong ka kynhun ialehkai ka Indonesia u Shin Tae Yong  u iathuh ba u dap da ka jingpait-dohnud bad ka jingsngewthait sngew jlep shibun halor katei ka bynta hadien ba u lah dep ban pynkhreh ia ka kynhun ialehkai baroh kawei lah palat lai snem na ka bynta ban ioh shimbynta ha katei ka lympung ialehkai jong ki khynnah kiba hapoh ka rta ba 20 snem(U-20).
Kumta, ka la tyngkai palat 1 lak klur na ka pla jong ki ba duk ba suk bad ki longiing kiba shem jingeh.
Kane ka rai pynrem ka la wan long hadien ba la lap ia ki sakhi satar ia ka jingdonkti jong kine ki laingut ki briew ia kiba la tip kyrteng kum u Tngen Muruh, She Muruh bad u Tne Muruh kiba dei na ka shnong Lumkhudung, West Jaintia Hills District kiba donkti ha kane ka kam pyniap.
Shillong, Rymphang 23 : U Myntri Rangbah ka Jylla Conrad K Sangma ha ka sngi Thohdieng, ula ong ba ka Sorkar Jylla ka la buddien bad ka Sorkar Pdeng ha ka ban pyntreikam ïa ka Reservation Policy hapoh ka Eklavya Model Residential Schools (EMRS) hapoh ka jyllaHaba jubab ïa ka mat ïatai ba la wanrah da u MLA ka VPP na Nongkrem, u Conrad ula ong ba ha ka jingïakynduh, u Myntri ka Tribal Affairs ula pynpaw ba yn sa mynjur ïa ka jingpyn treikam ïa ka Reservation Policy ha ki skul EMRS kiba don hapoh ka jylla.
U la trei ruh kum u wei na ki Nongseng & Executive member jong ka 20 Shnong Multipurpose Cooperative Society, Ltd ha Liarbang.
Haba iakren bad ki lad pathai khubor, na ka liang u chairman ka CoMSO, u la iathuh ba ka jingwan iakynduh jong ki kam dei eh kum u lamphang ka ingdorbar, hynrei namar ba u bah Metbah u dei u president ka UDP bad ruh u chairman ka Regional  Democratic Alliance kaba don ka bynta kaba khlain ha ka sorkar MDA.U la ong ruh ba hadien ka jingpdiang jong ki 60 ngut ki MLA ia ka resolution ILP ha ingdorbar thawain jong ka jylla ka jingiakhun ban pynioh ILP ka dei ruh ka kamram jong ki MLA, ki MP bad ki MDC.U la ong ba ka jingpyntreikam ia ka ILP kan shong ha ka kti jong ka sorkar pdeng, hynrei ka jingpyntrei kam ia ka MRSSA Amendment Bill ka shong ha ka kti jong ka sorkar jylla.
Hadien kata, bud sa ki arngut ki MLA ka PDF bad 11 ngut ki MLA ka UDP.Sbak, la skhem ka sem u Conrad bad u la pynbna noh ba kan mih da ka sorkar bathymmai ba la suit la shor kum u Meghalaya Democratic Alliance (MDA) II lane 2.0 kumba dei ka rukom ïakren halor ki Mobile Phone bad ki kor ki bor kiba donkam ban shah pynkiew man la ka por.
Shuh shuh ki la pyntip ruh ba ki don ruh ki kam ba bun jait kiba kane ka kynhun ka la don lupa ki jingiadei ha ki ri ba pher bapher ha kaba ka jingdawa ia ki nongtrei ka jur bha kum ki nos, ki nongtrei hapoh ki jaka sumar hospital bad kiwei kiwei ha Japan bad Germany tangba ha kitei ki ri donkam ban pass shwa ia ar kyrdan kata ban nang ia ka ktien Japan bad German, ong shuh shuh u kyrwoh.
La kdew utei u rangbah, ia ka jingtih mawshun ruh sha Nongtalang, ha kaba u ong ba mynta ki lum ki la twa lut, namar ka jingtih naphang ia u mawshun  bad sa ka jingktah ia ka um ka wah, kaba la jubor haduh katta katta.
U la batai ba kane ka jingkiew ka dor ka dei namar ki jnit ki jnat kiba don ha kane ka jingtei kaba heh.
“Uno uno uba iap na ka jingshah iuhroit ha ka Ri lajong, u dei u riew len lade" ong shuh ka kyrwoh.
