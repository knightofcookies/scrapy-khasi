Kane ka aiñ kumba ngi ïohi ka ktah jur iaki nong shnong ka ri India haki snem kiban wan,kumbqn shu kdew haneng ba ka jing pynlong aiñ ka sorkar india ia Kane ka act ba la tip Kum ka CAB bad hadien ba kala long aiñ la tip Kum ka CAA la ïohi Shai ba ka ri India ka don ha ka bor kaba biang bad ryngkat dor bad kiwei pat ki ri khlaiñ bor haka liang ka kam ka jam la bam ka dih bad kiwei de ki jing donkam ki paid nong shong shnong da kaba kloi ban ai jaka iaki poiwir na kiwei pat ki ri kiba marjan.
Hynrei haba phai pat sha ka khaïi ka pateng ka jing long jing man ka ri India ka dang don hapdeng ka jing ïaleh ba shyrkhei naba bun lakh ngut ki briew jong ka ki don hapdeng ka kyrduh bam ka kyrduh kam wat ka ïing bass ruh kim don, te kane kawei ka jing eh kaba lah ban ktah shi katdei eh ïaka ri hi baroh kawei khamtam eh kumba ngi ïohi ka India ka don shibun ki jaka shong jong ki poiwir (slum) hajan man la ki jylla ki don te kum ha kane ka por ka jing shah ktah kam da dei eh tang ia kita kiba wan nabar hynrei kala ban shwa ïaki briew lajong kumba ka pyrthei ka long ka don ïaka jing eh kaba khraw.
Ha kum kane ka por ki ri ja pyrthei donkam jing iakyrshan na kiwei pat,haba ngi phai pat sha ka jing long jing man kaba mynta halor ka jing shah hiar thma ha u khñiang jingpang Corona ngi Shem ba ki paid nong shong shnong ki mad ki jingeh jing jynjar har rukom khamtam kito kiba sahkut sha kiwei apt ki jylla bapher bapher, ki mad jing eh shi katdei kumba ngi ïohi ha kine ki sngi na ki khubor (national news) bun ki paid ka ri kiba bylla jakpoh ha kiwei pat ki jylla ki Shem jyngeh ban leit phai pat sha la ki jong ki jylla ka jia ruh ba ki hap ban ïaid da ka kjat haduh kumba 1000 tam kms tangban poi sha ka ïing na kadaw ka pakhang shnong (Nation lockdown) ym tangba ki mad jingeh ia lade hynrei ka ïing ka sem kumjuh ruh ka bam ka dih.
Khlem da ar tatien kanenkadei kawei naki bynta kaba shah ktah jur tam ha u Corona.
Haba phai pat sha ka jing kiew ki nongpang (tally positive cases) hapoh Kari kq ri India kadei kawei napdeng ki ri kiba shah ktah jur tan ha kine ki khyndiat sngi kumban shu pyn kynmaw ka ri India haduh ba Kut jong u bnai ïaiong (April) ki nong pang baroh ki poi haduh kumba 30hajar tam hynrei haduh kan ka kynti la India ka la tam wat ïaka ri ba mih une u khñiang jingpang tang haki khyndiat sngi ki nongpang kila poi sha ka 1.02 lakh tam kane ka paw shai ba wat hapdeng ka jing pyrkhing ka pakhang shong (Nation lockdown) ruh hynrei ym shym la lah ban teh lakam ia une u khñiang jingpang hapoh ki bynta ba pher bapher jong ka ri.
Hynrei sngew kmen shi katdei haba phai pat hapoh jylla jong ngi, kumba ngi ïohi ba ka sorkar hi kala shim ka jing kitkhlieh ia ki khynnah pule bad kumjuh ruh iabaroh ki paid jong ka jylla kiba sahkut shaki jylla bapher² wat shaduh shabar ri ruh ki long la kloi ban shim ka jing kitkhlieh,ka jing khublei kyrpang sha baroh ki nong mih khmat kiba la shim khia halor kane ka bynta kaba ktah jur ym tang ia uwei ar, hynrei ia baroh lang,kumban shu pyn kynmaw watla hapoh jylla ki nongpang baroh kiba la ïoh ia une u khñiang jingpang kila poi sha ka 13 kynthup u wei ba la khlad hynrei ngi sngew kmen shibun eh ba u Blei ula ri kyndong ïaka jylla jong ngi,baroh kiba pang kila koit kumba long mynta ka jylla hi kala lait na u Corona (Green zone) ka jing sngew nguh Sha baroh ki nongtrei hospital hapoh jylla kynthup iaki Doctor ki Nurse bad ki staff baroh kiba la kloi ban iakhun ia une u khñiang jingpang ba shyrkhei wat ban pha ruh ia lade.
Kumban shu pyn kynmaw iaki paid nong shong shnong ka jylla baroh ba ngin sngewbha ban Deng iaki jing da durkhmat (face mask) bad ruh kiar naki jing ialum paidbah kumba la bthah daki bor sorkarNgim dei ban ap khmih ba ka jylla kan leh ei ei iangiHynrei  ngi dei ban leh ei² ïaka jylla ba ngin lait na u CoronaKi jing iatrei lang jong ngiKin pynsuk iangi hiKhublei shibun,Robin NongremMairang mission 793120.
Shillong: Mynta ka sngi, ka dorbar Shnong Umsawli Mawpat, ka la leit ban lum ia ki jaboh bad ki jingbam, kiba la bret pathar ha rud surok jong ka shong Umsawli.
Ia ki jingphong ba kynthup ia ki riam iada Covid lane ki PPE, nangta ki jingtap khmat, ki jingsop kti, ki jingsop khlieh, la thang da ki nongshongshnong mynhynnin, katba ia ki song jingbam bad ia ki jaka ba la bret ia kitei ki tiar la synreit dawai da ki briew jong ka Municipal ha kaba kin sa lum pat ia ki.
Ki pulit ka Mawdiangdiang Outpost ki la shim ia ka kaiphodt bad la phah ruh ia kitei ki dur sha ka DC.Kane ka jinglehthurmur kan long ka jingma ia ki nongshongshnong bad ka jingbankhia ia ka Sorkar bad ka jylla hi baroh kawei, ong ka kyrwoh na U Bah K Ryntathiang, Rangbah Shnong Mawpat Umsawli.
Aizawl:Ki ing mane kiba don kumba 100 tylli hapoh Mizoram, naki balang ba pher ka jylla ki la tyrwa sha ka sorkar ban ai iaki kamra naka bynta ban pyndon kam kum ki ‘Quarantine center’ iaki samla ba wanphai na kiwei pat ki jylla ka ri India.
La ioh jingtip baki don baroh haduh 101 ki balang kiba kynthup iaka Presbyterian bad ka balang Baptist kiba la thoh sha ka sorkar Mizoram naka bynta ban pynbiang ia ki kamra lane ki ‘Hall’ ing mane kum shi bynta ban pynkylla ia ki kum ki ‘Quarantine center’ hapoh ka jylla.
Na ki101 tylli ki ing mane, 75 tylli ki dei jong ka balang Presbyterian, 15 tylli Jong ka balang Baptist, 6 tylli naka Salvation bad 5 tylli kidei naka balang Baptist Church of Mizoram na Lunglei.
Nalor ki ing mane dang shen ka balang Presbyterian kala noh synniang ia ka ‘conference hall’ bad ka ‘revival camping centre’ naka bynta ban pynkylla kum ki ‘quarantine center’ hapoh ka jylla.
Naka liang ka balang Katholik ruh kan sa ia shong jing ialang naka bynta ban Iarap lem iaka sorkar Mizoram ban pynioh bun ki kamra naka bynta ban leh ‘quanrantine’ iaki samla ba wanphai na kiwei pat ki jylla ka ri India.
Kumban shu pynkynmaw, ka sorkar naduh ki por ba dang sdang khie ka jing pang ‘corona virus’ hapoh ka jylla, kala kyntu ia baroh ki nong ialam niam ban ai jing kyrshan iaka sorkar ban iakhun pyrshah ka jing pang hapoh ka jylla.
Haduh mynta ka jylla Mizoram kadon kumba 182 tylli ki jaka ban leh ‘quanrantine’ kiba lah ban ai jaka sah ia kumba 4,172 ngut.
Nongpoh: Ha ka sngi kaba u MLA ka Jirang, u Bah Sosthenes Sohtun, u la leit ban jurip ia baroh ki Quarantine Centre, kiba don ha ki shnong bapher bapher kiba don ha Ri Bhoi Sepngi, u la phah ia ka khubor sha baroh kito ki samla kiba wanphai na ki jylla bapher bapher, ba ki dei ban ban burom ia ki jingbthah jong ka sorkar jylla.
La sngewthuh ba ka nongrim kaba la pynlong ia utei u Nongmihkhmat ka Jirang, ba un pynmih ia kitei ki kyntien, ka dei hadien ba u la iohi lyngba ki lad pathai khubor ba ki don napdeng ki samla pule ba wan nabar, kiba la pynkhein ia ki jingbthah ka sorkar bad kata ka long ba ki mih sharum shaneng wat hapdeng ba ka sorkar ka la hukum iaki ban ki dei ban pyndep ia ka Quarantine kaba la bthah da ka sorkar.
Haba kyntu ia kito ki samla ba wanphai na shabar, u MLA ka Jirang, u la ong ba kim dei ban sngewshngain ialade, namar ba ki sngewkhlain ha ka met ka phat, hynrei ki dei ban pynkhat lem ia ka jingsngew jong kiba haiing bad khamtam eh ia ki paidbah ha ka jylla hi baroh kawei.
Haba jurrip ia ki Quarantine Centre, u MLA ka Jirang, u la leit ban jurip ha Umrit, Warmawsaw, Patharkhmah, Jirang lem bad ha kiwei de ki jaka, ha kaba lyngba katei ka jingleit jurip la lap ba ki dang don shibun, kata naduh ki jaka sah, ki jaka sum, jaka leit shabar lem bad kiwei.
Halor ki jingduna kiba u la lap lyngba katei ka jingleit jurip, na ka liang u MLA ka Jirang, ha ryngkat ka jingiatreilang bad u MDC ka Jirang, ki la ai ka jingkular ba kin iatreilang, na ka bynta ban pynbiang ia ki jingduna kiba dang don ha kitei ki Quarantine Centre.
Shillong: U Chief Executive Member jong ka Khasi Hills Autonomous District (KHADC) u Bah Titosstar well Chyne myn hynnin ka sngi, u la iathuh ba ia u bah Pyniaid Sing Syiem, yn sa jied kum  u Chairman ba thymmai  jong ka KHADC.Da kane ka jingpyn bna jong u CEM jong ka KHADC, mynta ka sngi ka la paw shai ba ka EC jong u Bah Titosstarwell Chyne kan sa wan rah ia ka mat, ha ka dorbar mang tyngka ka ban sa long u bnai Jylliew ha KHADC.Ka Executive Committee jong u Bah Titostarwell  ka la pyn paw shai ba kan sa weng noh ia u bah Pynshngainlang Syiem, na ka kam kum u Chairman, uba dang long  haduh mynta kum u Chairman jong ka KHADC.Katkum ka AD Rule jong ka KHADC, ban weng ia u Chairman jong ka iing dorbar ka hap ban wanrah ia ka Resolution hapoh ka iing dorbar na ka liang jong ka EC ne na ka liang pyrshah bad lada ka liang kaba wan rah ia ka resolution kan jop, kata ka long ba u Chairman u hap ban hiar shuki noh bad jied da u chairman ba thymmai.
Nongpoh: Ki nongialam ka KSU, ha Ri Bhoi, myn hynnin ka sngi ki la leit ban aiti ia ka song pisa kaba T.1 lak sha ka Chief Minister Relief Fund, ia kaba ki la aiti lyngba ka Deputy Commissioner ka Ri Bhoi District ha Nongpoh, kaba long ruh kum ka jingiadon bynta bad ka sorkar ha kaba kum kane ka por ban iakhun pyrshah ia u khniang jingpang COVID-19.
Ha kaba leit ban aiti ia katei ka song pisa kaba T.1 Lak, la ialam da u Samla Ferdynald Kharkamni, President ka KSU, NKHD lem bad kiwei pat ki nongialam ba hakhmat ka KSU ha Ri Bhoi.
Ha katei ka sngi kaba ki la leit ban aiti ia katei ka song Pisa kaba T.1 lak, na ka liang ki nongialam ka KSU, ki la ioh ruh ia ka lad ban iakren bad ka Kong RM Kurbah, DC ka Ri Bhoi, ha kaba ki la ioh ruh ia ka lad ban kyntu ia ka ba ka dei ban phah peitngor kaba kyrpang ha ki shnong khappud, kiba kynthup ia ka thain Khanapara, Jirang, Umsiang, Sabuda bad kiwei kiwei ki shnnong khappud.
Nongpoh:Ka HANM, Western Ri Bhoi, ka la kyntu ia ki bor distrik ha Ri Bhoi, ba ki dei ban shimkhia ha ka ban ai jingpahara kham bha biang ha kito ki shnong kiba don ha ki thain Khappud.
Haba pyntip sha ki lad pathai khubor, u Bah Sumar Lyngdoh, President ka HANM ha Ri Bhoi Sepngi, u la ong ba ka nongrim kaba la pynlong ia ka seng ban kan kyntu ia ki bor distrik ha Ri Bhoi, ka dei hadien ba ka la ioh jingtip ba ki don ki briew kiba na Meghalaya bad Assam, kiba bteng ban rung na kawei sha kawei ka jylla halor ki kam ki jong ki.
U Bah Sumar Lyngdoh, President ka HANM, u la ong ba kitei ki shnong kiba don ha katei ka thain khappud bad kiba hap hapoh ka Hima Nongspung, ka rung ka mih jong ki briew kiba nabar ka long kaba laitlan shaba palat, ha kaba ki briew kiba dei na Assam, ki ju pyndonkam da ki surok khlaw, na ka bynta ban rung sha ki shnong Khasi bad ka long kajuh ruh ia ki Khasi, ki ioh ban leit sha Assam.
Shuh shuh, u la ong ruh ba kumba ka long mynta bun ki briew ki pyndonkam lyngba ka surok na Warmawsaw, Umsohbar ter ter haduh ban da poi Assam, ha kaba ka seng ka sngewkhia namar ha kaba kum kane ka por ba ka sorkar jylla ka pyrkhing bha ia ka leit ka wan bad khamtam eh ban iakhleh bad ki briew kiba nabar jylla.
Shillong:Ki 10 ngut kiba shah kem halor ka jing pyniap iaka dngiem haka shnong Mawpyrthuh kaba hap hapoh ka Pynursla, ki la lait noh napoh ka District Jail hynnin ka sngi.
Uwei u rangbah naki 10 ngut kiba la lait noh u la ong baka jing pyllait noh ia ki kadei halor ka nongrim ba kim don ka jing thmu ban pyniap iaka dngiem, hynrei kadei namar ba ka ngat hi haka jaka baki pynap mrad khlaw kum shi bynta iaki ksing ngap bad kiwei de ki mar rep hapoh ka shnong.
Halor ka jing pyllait noh iaki, uwei u la ong ruh ba ki bor pulit bad ki briew naka tnat Khlaw kila pynsngewthuh bha ia baroh 10 halor ka jing long be-ain lada pyniap pathar iaki mrad khlaw, ki doh um bad ki sim ki kroh katkum ki kyndon ka sorkar.
U la ong ruh baki jing pyllait noh iaki ka long ruh ka jing myntoi iaka shnong namar naduh mynta kine ba shah kem kin ioh ban pynsngewthuh sa iaki paidbah sha shnong halor ka jing long be-ain ban pyniap mrad khlaw pathar.
Naka liang ki 10 ngut ba la pyllait noh mynta ka sngi kila ai khublei iaka Kashari bad iaka tnat Khlaw kiba la sngewthuh iaka jing jing iathuh jong ki briew naka shnong Mawpyrthuh halor ka jing iap ka dngiem bad kila ong ruh baki bor pulit kila kyntu ia baroh 10 ngut ban pyntip sha ki bor sorkar lada don ki mrad khlaw kiba wan pyn julor iaki jing mar rep na ki jing ri jong ki kiba don haki shnong.
Imphal: Sa arngut ki briew, ki don kiba ioh pang coronavirus ha Manipur bad mynta kiba ioh ia katei ka jingpang ha katei ka Jylla, ki la poi sha ka 9ngut.
Kitei ki ar ngut, ki dei ki kynthei bad kawei ka la don 64 snem bad sa kawei pat, ka dei ka khun jongka, kaba 23 snem bad ki dei na  Kamjong district.
Kitei ki arngut, ki wan phai na Delhi.
Guwahati: Ki don 14 ngut ki briew, kiba dang shu ioh ia ka jingpang coronavirus ha ka Jylla Assam bad mynta kiba ioh ia katei ka jingpang, ki la poi sha ka 135 ngut baroh.
Na kitei ki 14 ngut, ki kynthup ia uwei na Nagaon, 2 na Hojai, Biswanath bad na Nalbari District.
Mynta ka sngi, ha ka por mynstep, ki don hynriew ngut kiba ioh ia katei ka jingpang bad kitei ki long mar arngut na Jorhat, Golaghat bad iwei na  Kokrajhar bad Nagaon.
“Uwei u dei uba leit sha Jorhat, uba dang wan phai na Chennai, katba uwei pat u dei uba wan na Darjeeling" ong U Sarma.
Kiba ioh pang mynta ka sngi, ki long U  Chandan Deka, 25, na Baihata Chariali; U Pranab Kalita, 26, na Baranghati, Kamrup; U Ajay Kalita, 28, na Rangia; U Nabajit Kalita, 25 na Kamrup; U Dharani Kalita, 26, na Baranghati, Kamrup; ka Gauri Nayak 19, na Biswanath Chariali; ka Rakhi Basfore na Biswanath Chariali bad U Utpal Kalita, 32, na Baranghati, Kamrup, kiba wan phai na  Haryana.
La iathuh ba uwei u khynnah, uba dang ar snem na Hojai bad U  Sufaddin Ahmed, 26, na Hojai, kiba dang shu wan na Mumbai bad nangta sa ka Himashree Bora, 21, na Nagaon, kiba dang shu wan na  Rajasthan bad U Amir Hussain, 20, na Chaygaon, Kamrup (R) ha Assam, ki dei kiba dang shu wan na Kolkata.
Guwahati: Sa uwei u briew, ula iap, na ka jingpang COVID19 ha Assam.
Katei ka long, hadien ka jingiap jong uwei u nongpang ha ka Lah Sngi U Blei.
U Himanta Biswa Sarma, myntri ka koit ka khiah ka sorkar Assam, u iathuh ba utei uba iap, u dei uba shah sumar ha  Gauhati Medical College Hospital (GMCH).
Hynnin ka sngi, la lap shuh sa 7ngut kiba ioh ia katei ka jingpang, ha ka sor bah Guwahati.
Mynta ki la poi sha ka 115ngut kiba ioh ia katei ka jingpang ha Assam.3 ngut na kitei, ki dei kiba na ka quarantine centre ha  Sarusajai Stadium, 3 ngut kiwei pat, ki dei kiba ia bit na kito kiba ioh pang, na ka kudam phan, ha  Fancy Bazaar.
Ki don saw ngut ki nong bylla, kiba la iap bad sa 15 ngut kiba mynsaw, haba ka bos, kaba ki shong ka ia tyngkhuh bad ka trok, ha ka jingleit na Solapur sha Jharkhand.
Katei ka jing ia tyngkhuh ka dei ha Yavatmal, jong ka Jylla Maharashtra, ha kaba ka la jia mynta dang step phyrngab.
Ha kawei pat ka jingjia, ki don lai ngut ki nong bylla, kiba la iap bad sa 12 ngut kiba mynsaw, haba ka bos, ka la kylla hynnin ka miet, ha ka surok bah  Jhansi-Mirzapur.
Ki don 17 ngut kiba leit jingleit da katei ka kali bad kitei ki la leit shah sumar sha hospital.
New Delhi: Ki don sa  4,970 ngut kiba dang shu ioh thymmai ia ka jingpang Covid-19 bad sa 134 ngut kiba iap bad baroh kiba ioh pang covid-19 ha India, ki la poi sha ka 1,01,139 ngut bad kiba iap, ki la poi sha ka 3,163 ngut; katba kiba dang shah sumar, ki long 58,802 ngut bad kiba la jem, ki long 39,173ngut.
Ha United States, la iathuh ba ki don 21, 551 ngut kiba dang ioh ia katei ka jingpang bad sa 785 ngut kiba iap hynnin ka sngi, ong ka khubor jong ka  Johns Hopkins University.
Mynta baroh kiba ioh pang, ki la poi sha ka  1,508,308 ngut bad kiba iap, ki la poi sha ka  90,347ngut.
Ha ka Meghalaya Calender 2020 bad ha u snem ba la lah ba ha ka 22tarik u bnai June la thoh shai da ki dak saw – Rev.Thomas Jones Day.
Ha trai pat la thoh kumne –Special Holiday on account of Rev.Thomas Jones Day in Khasi Hills, Jaintia Hills and Ri Bhoi District.
Ka pynpyrkhat hato ka Ri Bhoi District kam hap shuh hapoh u pud u sam ka Khasi Hills / Khasi Hills Autonomous Districrt Council.
Da kumne kam pynbakla khamtam ia ki khynnah skul.
Ka ophis- Directorate of Informations and Public Relation Office jong ka Sorkar Meghalaya ba peit bad pyniaid da ki sahep kiba la nang la stad bad ba don burom kin bishar ia kane.
Ka Sorkar ka la kynjoh haduh une u Century balei ba dang paw kum ine i bym khmih llynti.
: Ka Khasi Students’ Union (KSU) Narpuh Circle, ka pynrem jur ia ka sorkar jylla, namar ka jingleh klet ia ka roi ka par ki nongshong shnong shiliang wah lukha ba kynthup ia ka shnong Lejri, Lailong, Huroi bad Hingaria.
La iathuh ba ha ka census 2011 ka jingdon ki ing briew la palat 500 tnum bad jingdon briew 3000 tam bad mynta ka jingdon briew (Population) la palat 5000, pynban la ithuh ia kitei ki nongshong shnong tang shisien san snem, kata ka long tang ha ka por election MP, MLA bad MDC.Ki briew ki im kordit namar bymdon surok ne bording bad telephone communication.
U President ka KSU Narpuh Circle bah KS Suchiang bad u General Secretary bah Sanatomba Bamon haba ioh ia kren lyngba ka phone bad u Kynjaimon Amse, u nongiasaid aiñ uba dei ruh u nonglam ktien kitei ki 4 shnong bad ka Southern Border Youth Welfare Association (SBYWA), la ong ba kitei ki shnong ki byrngem ban pyniasoh bad ka Ri Bangladesh, namar ka jingbymkheiñ briew ka sorkar jylla ne wat ka sorkar pdeng bad na ka jingim kordit kim banse ban shim ia ka rai.
Shuh shuh la pynkynmaw ba ka KSU Narpuh Circle naduh ki nongialam barim la juh ia shong jingialang na ka por sha ka por bad ka synjuk Rangbah shnong Shiliang Wah Lukha Association ba la long president da U bah B.Bapang rangbah shnong barim ka shnong Huroi, ha kaba la ia kren bunsien halor kine ki jingeh ba ka thaiñ ka mad na ka por sha ka por.
Ka seng ka pynkynmaw ruh ba  la dep ai jingthoh wat shaduh u Myntri ka tnat khlaw (Forest Environment & Border Area) bah Prestone Tynsong bad sha u bah Sñiawbhalang Dhar myntri ka tnat PWD ha ka por ba dangbat Myntri Rangbah u Dr.Mukul Sangma jong ka sorkar barim, hynrei khlem poi shano shano ka shu kut kumto.
La ong shuh shuh ba ha kine ki bnai tlang ban wan ka seng kan sa peitngor ba lada ka sorkar kam leh eiei, ka seng kan shim da kiwei ki lad ban pynbor ia ka sorkar wat lada hap ban ia khih ruh.
Ka jingdawa shwa ba ha khmat mynta ka aiom slap ka long ba ka sorkar jylla lyngba ka tnat PWD ka dei ban pynbiang puh shilum ne JCB ba kan don beit shato khnang ban suk ka leit ka wan ki paidbah.
Ka seng ka ai ka jingiatrei lang bad ki 4 rangbah shnong lem bad SBYWA nangne sha khmat ban pynur long ia ki jingdawa, ong ka khubor na U Bah SL Suchiang, Publicity Secretary, KSU Narpuh Circle.
Guwahati: Ki don sa 548 ngut kiba ioh pang covid ha Assam, ha ki 24 kynta ba ladep bad baroh kiba ioh pang ha ka Jylla, ki la poi mynta sha ka  8,955 ngut.
U Himanta Biswa Sarma, u iathuh mynta ka step, ba ki don 378 ngut na kitei kiba ioh pang ha Guwahati.
Haduh mynta kiba la jem ki long 5,831 ngut, kiba shah sumar, ki long 3,109 ngut bad kiba iap ki long 12 ngut.
Ha Nagaland, ki don sa 34 ngut kiba ioh pang thymmai haduh mynta ka sngi.
Kitei ki kynthup ia 32 ngut na  Peren quarantine centre, mar iwei na  Kohima bad na Dimapur quarantine centre, ong U  S Pangnyu Phom, myntri ka koit ka khiah ka sorkar Nagaland mynta ka step.50 ngut ki briew, ki la iap ei, ha ka jaka tih mar poh khyndew ha Myanmar, ong ka khubor.
Kitei ki nongtrei, ki dang ia tih maw ha ki bynta jong ka Hpakant, kaba don ha  Kachin; hynrei ka ktieh, ka la wan tap kynsan, na ka jingslap jur bad ka la pyniap lut ia kitei ki nongtrei.
Ka khlam  coronavirus, ka la kiew sha ka 50 hajar ngut ha ka sngi balang, ha  United States bad ka dei ka jingbun kaba jubor tam ha katei ka Ri  ha ka shisngi.
Ki bor pyniaid ki la khang biang ia ki restaurant, ki bar bad ki jaka shong pyngngad ha ki rud duriaw ha California sha Florida.
Katei ka khlam, ka la kiew stet ha kylleng ka pyrthei ruh, ha kaba u heh duh jong ka WHO, U  Tedros Adhanom Ghebreyesus, u iathuh ba ha kine ki sngi, ka jingpang coronavirus, ka kiew sha ka  160,000 ngut ha ka shisngi.
Ha India, katei ka khlam, ka kiew da 19,148 ngut ha ka shisngi bad baroh kiba ioh pang, ki la poi mynta sha ka  6,04,641 ngut.
Kiba iap hynnin ka sngi, ki long 507 ngut ha ka shi sngi bad baroh kiba iap, ki la poi sha ka 17,834 ngut.
Ha ka patok ha Maharashtra, ki don 363 ngut ki koidi lem bad 102ngut ki nongtrei phatok, kiba la ioh ia ka pang khlam.
Saw ngut na kitei ki koidi, ki la iap na katei ka khlam.
Katei ka khlam ka dang trei tyngeh hi ha  Maharashtra, ha kaba ki don  5537 ngut kiba ioh pang thymmai bad mynta ki la poi sha ka  79,075 ngut kiba dang don ha katei ka jingpang bad sa 93,154 ngut kiba la jem bad sa 8053 ngut kiba iap ha katei ka Jylla.
Tang ha Mumbai, ki don 29,715 kiba dang don ia katei ka jingpang.
Ha Delhi, ki don 2,442 ngut kiba ioh pang thymmai hynnin ka sngi bad sa 61 ngut kiba iap bad baroh kiba iap ha Delhi, ki la poi sha ka 2,803 ngut.
Ka Delhi, ka don mynta ia  27,007 ngut kiba dang shah sumar bad sa  59,992 ngut kiba la jem na ka jingpang.
Ka khlam covid 19, ka kiew haduh 4 lak ngut, tang ha U Jylliew bad u dei namarkata, u bnai uba sniew tam ia ka India, ha ka khlam corona.
Ha Assam, ki don 408 ngut kiba ioh pang covid 19 hynnin ka sngi bad baroh kiba ioh pang ha katei ka Jylla, ki la poi sha ka 8,955.
Tang ha Guwahati, ki don 378 ngut kiba ioh pang hynnin ka sngi, ong U Himanta Biswa Sarma, myntri ka koit ka khiah ka Assam.
Man ka sngi, ka mih ka jingud ki paidbah halor ka jingkiew ka bai ding bad ha ki khyndiat sngi, ba ladep, la iohi, ba ki la don ki bor pyniaid jong ka MePDCL (lada kam pat don kyrteng thymmai) kiba la mynjur, ba ka don ka jing bakla jong ka rukom khein, namar ba ki leit phah khein lum jingkhein, da ki nongtrei kiba thymmai lane ki bym pat ju mlien satia.
Ym tang katta, la iohi ha ki khyndiat sngi, ba ka la don ka seng sha Ribhoi, kaba la shim khia bha ia kane ka kam, ha kaba ka la lap, ba ki don kiba ioh bai thang ding, ha ka dor kaba haduh T.5lak.
Kitei ki dei ki jingjia bad ki jingeh kiba ktah ia ki lak ngut ki paidbah, ha kaba ka lock down, ka la pynthut jur ia ki jingtrei kam jong ka MeECL, ba ka hap ban phah da ki nongtrei ki bym nang khein jingkhein bad sa ha kawei pat ka liang bad kata ka long ba nalor ka duh kamai duh sngi, na ka daw jong ka pakhang shnong; hynrei ka mih sa ka jing kiew dor sohsat ka bai thang ding bad haba ka long kumta, ka jing kular iarap jong ka sorkar, ia ki nong bylla lane ki misteri (khlem iakren ia kiwei pat), kam pat dap satia, wat tang shi bynta, na kaba ki hap ban siew bai ding.
U myntri bor ding, khyndiat taiew mynshwa, ula ieng beit ha ka nia lajong bad kata ka long ba um lah satia ban map bai ding ia u paidlang ka Jylla bad katei hi ka pyni, ba ka jingkhein bill light, ka dei kaba biang, ka bym bakla bad um kwah ruh ban sngewthuh ia ka jingeh jong u paidlang ka Jylla, na ka pakhang shnong, kaba la pynlong hi da ka sorkar bad lada u myntri um sngap, kumta kam don jing myntoi ban tyrwa ia ka shispah shi sngi, lane 700 shi taiew, haba kam iahap, tang ban siew bill light.
Phi lah ban dei u minister, u ophisar jong ka tnat light, ha kaba mynta, phim donkam ban siew bai light; hynrei phi dei ban kynmaw, ba phi lah ban lait ialade shi iing, ar iing; hynrei kiwei pat ki hynmen, ki para jongphi, ki kur ki jait jongphi, kiba iajan bad phi, ki hap ban siew ia katei ka dor kaba rem bad wat maphi ruh, phi lah ban kyrshan mynta ka kynti, namar ba ka dei ka tnat kaba phi pyniaid hi maphi, hynrei kynmaw, ba sa tang khyndiat bnai (lada ym khyndiat snem) phin sa kyndit bynriew bad phin sa nang syllang shuh shuh, na kine ki jingshim kabu bad kumta ban iakren da rapjot, kam don jingmut, hynrei dei ban tih tyllong ban lap ia ka jing shisha.
Shillong: Myn hynnin ka sngi,  ka seng ki nongdie madan ka Meghalaya & Greater Shillong Progressive Hawkers& Street Vendors Association (MGSPHSVA) bad ka thma U Rangli (TUR), ki la leit ban ia kynduh ia u Director General of Police (DGP) ka jylla u R.Chandranathan ban pynsngew ia ka jing shah kren tohmet ki longkmie die madan ha ki katto katne ki pulit bad ki riew paidbah haba ki iaid ban die jing die ha kylleng ka nongbah Shillong.
Na ka liang u general secretary ka MGSPHSVA, u Shane Thabah u la pynpaw ba wat lada ka sorkar Meghalaya kam pat shah ia ki nongdie madan ban sdang iaka jing iadie iathied jong ki, hynrei na ka liang ki nongdie madan ki la pyrshang hi ban wad lad ban kamai da kaba ki shu iaid bad tyrwa ia ki mar ki mata, kum kwai dong, ki soh ki jhur, ki jain bad kiwei kiwei de.
“Kaba sngewsih pat ka long ba hapdeng kata ka jingkyrduh bad jing kordit ki nongdie madan ki shah beh bad shah kren tohmet ha ki katto katne ki pulit bad ki briew kiba kam ba ki dei na ki seng samla ne ki nong pyniaid shnong" la bynrap ka kong Angela Ryngad.
Na ka liang ki nongdie madan ki la pynpaw ba ki don katto katne ngut ki pulit bad ki riew paidbah kiba ju kren khlem akor iaki longkmie ba die mar ha ki surok, lane ha ki rud surok; ha ka por ba ki wan ban beh iaki naka jaka baki shong.
Ki nongialam ka seng ki nongdie madan ki pynrem jur ia ka jing kren tohmet ki pulit bad ki riew paidbah ha khmat u DGP ka jylla bad ki kyntu ruh ia u ban leh ei ei halor kane khnang ba ki longkmie ba die madan kin ioh jing shngain.
Ka seng ka pynpaw ruh sha u heh pulit ka jylla ba ka long kaba kloi ban iatreilang bad ki pulit lane bad ka sorkar na ka bynta ka jing myntoi baroh ki nongdie madan ka jylla khamtam ha nongbah Shillong.
Shillong:U president ka Meghalaya Bharatiya Janata Party (BJP) ka Meghalaya, u bah Ernest Mawrie mynta ka sngi u la kyntu ia ka sorkar Meghalaya, ba ka dei ban lum jing khein ia ka jing pynlut ki MLA ia ka 25 lak tyngka kaba ka sorkar ka la mang na ka bynta ban ai jing iarap iaki paidbah haka jing shah ktah ha ka khlam COVID-19.
Lyngba ka kyrwoh na ka liang u bah Ernest Mawrie, u la pynpaw ba baroh 60 ngut ki MLA ki dei ban ai jingkhein iaka rukom pynlut jong ki ia ka 25 lak tyngka kum shi bynta ban bishar ha ba dei bad ka jing pynlut ki MLA iaka pisa naka bynta ban sam jing iarap kum ki marbam bad kiwei de sha ki paidbah kiba shah ktah ha ka jing pang ‘corona virus’.
Na ka liang u President ka Meghalaya BJP, u la ai khublei ruh ia u myntri rangbahduh ka ri India u Narendra Modi uba la kular ban bteng iaka jing sam marbam sha kumba 80 klur ngut ki nong shong shnong ka ri India namar ka jing shah ktah ha ka khlam COVID-19.
Lyngba ka kyrwoh u bah Ernest Mawrie ula iaroh ruh ia u myntri rangbahduh ka ri u ba la pyntreikam iaka ‘one Nation One Ration Card’, ka ban ai jing myntoi shibun ia ki paidbah khamtam ki nongtrei kiba ju leit trei ne bylla sha kiwei pat ki jylla ban ioh marbam ei lyngba ka kad rashon ka ban treikam ha baroh ka ri India.
Haba kut u president ka Meghalaya BJP u bah Ernest Mawrie u la kyntu ia ka sorkar Meghalaya ban kular ba ki paidbah ka jylla kim dei ban kyrduh bam kum ha kane ka por ba ka jylla bad ka ri India baroh kawei ka dang iakhun pyrshah ka jing pang ‘corona virus’.
Shillong:Ka HANM Mawshynrut circle, ka sngew lyngngoh ia ka jingioh ia ka jingthoh ba la weng noh  ki Lai Seng bhalang (WYF,HYC, HANM) ia ka jing ujor pyrshah ia ki karkhana thang dewiong ha Shallang (Mawshynrut), kaba la ktah shibun ia ka Mei mariang, bad kiba la pynbun ia ki nongtrei mynder Ri.
Ka HANM Maw shynrut circle kam don  jingtip bad kam lah ban pdiang ia  ka rai ba marwei jong u bah Hamar Lyngkhoi president HANM West Khasi Hills district ba la soi ban weng noh ia ka jing ujor sha u District forest ophisar pyrshah ia ki karkhana thang dewiong (coke coal factory).
Na ka liang jong ka HANM Mawshynrut circle kan iai bteng ban pyrshah halor kitei ki karkhana bad ban iai kyrshan ia ka Joint Action committee lem bad ki synjuk ki nongsynshar shnong jong ka Umdang area.
Shillong:Ka Society for Environment Protection and Sustainable Development SEPSD, ka pynpaw ia ka jingpyrshah kaba jur halor ka jingthmu  ka Ministry of Environment Forest and Climate Change ban pynkylla noh ia ka Environmental Impact Assessment 2006 katkum ka notification kaba mih dang shen.
Ha ka kyrwoh khubor, ba la phah da u president ka SEPSD u bah Wanbun Dkhar u la ong ba ka jingmut ba sha lyndet jong ka ministry ban pynkylla ia ka EIA 2006, dei tang ka buit ban ioh lad ban leh katba mon, khamtam ha ka jingiadei bad ka jingseng ia ki karkhana kiba heh bad lyngba kane ka jingpynkylla ka sorkar kan ioh lad ban iuhroit ia ka hok jong u paidbah,namar ha katei ka notification EIA 2020 la kdew ruh ba ym da donkam satia ia ka jingpynshai paidbah ha shwa ban sdang ia kano kano ka project ne ki karkhana bad kane ka long pynban ka jingiaid lait ia ka Environment Protection Act,1986 bad kaba pynkhein iaka Mandatory Method, Discretionary Method bad Cost Benefit Arnalysis jong ka Environment Impact Assessment 2006.
Shuh shuh u bah Dkhar u la ong ruh ba kim sngew iahap ia kata ka jing shim rai kyrkieh ka MOEFCC ban pynkylla ia ka EIA 2006, namar kum ha kine ki por Lockdown bun na ki paidbah ki dang don ha la ki jong ki jong ki jingbunkam kim pat lap por ban ai jingmut ia ka Ministry kumba ka kdew ha katei ka draft ba ka ministry kan ai lad ia ka jingai jingmut jong kino kino ki seng ki riewshemphang ne riewshimet bad kiwei kiwei; hynrei ka por ka lyngkot palat katkum ba la buh da ka MOEFCC  bad na ka liang ka SEPSD ka la dep ban ai iaka jingthoh sha ka MOEFCC ba kan sangeh shwa ban pyntreikam ia katei ka ain ba thymmai bad ban pynjlan shuh ia ka por ban pdiang ia ki jingai jingmut jong ki paidbah, namar lada katei ka ain kan treikam kan wan rah ia ka jingma kaba khraw khamtam ia ki project bad ki karkhana kiba heh kiba pyndonkam ia ki marpoh khyndew, ong ka khubor na U bah Wanbun Dkhar, President Society for Environment Protection and Sustainable Development, SEPSD.Nongpoh: Ki nongialam ka RBYF Umsning Circle, kaba la ialam da u Bah Devan Warjri, President Umsning Circle, u Bah Balaken Nongbri, General Secretary, u Bah Phrang sngi Kylla, Finance Secretary ka RBYF Sengkmie lem bad kiwei, myn hynnin ka sngi ki la leit ban buddien na ki nongtrei ka MePDCL kaba don ha Umiam bad kata ka long ban iakren halor ka jing pynkiew kaba thurmur ia ka bording ha kiba bun ki longiing ha kiba bun ki jaka ka thain Umsning.
Lyngba katei ka sngi, kitei ki nongialam ia RBYF, ki la ioh ban iakren bad ka Kong A.Majaw, ha kaba lyngba katei ka jingiakren bad katei ka ophisar ka MePDCL, ki la ioh ban pynpaw ia shibun ki jingeh kaba la kynduh da ki nongpyndonkam bording bad khamtam eh kito kiba mad ia ka jingkiew kynsan ka bai bording.
Haba kren sha ki Lad Pathai Khubor, u Bah Devan Warjri bad ruh u Bah Phrangsngi Kylla, ki la ong ba ka nongrim kaba la pynlong ia ka seng ba kin leit kynduh ophisar ka MePDCL, ka dei hadien ba ki la iai ioh jingtip halor ka jingkiew kynsan ka bai bording sha kiba bun ki longiing ha ka thain Umsning, namar katkum ka jinglap ka seng, ki la don ki longiing kiba la poi ka bai bording haduh 5 lak tam tang ha ki khyndiat bnai.
Halor kitei ki mat kiba ngi la ioh ban pynsngew sha katei ka ophisar ka MePDCL, na ka liang katei ka EE ka tnat ka la kubur halor ka jingdon ki jingbakla ha ka tnat bad khamtam eh haba iadei bad ka khein ka diah halor ka jingpyndonkam ia ka bording Ilektrik.
Kitei ki nongialam ka RBYF, ki la pynpaw ruh ia ka jingsngewkhia halor ka jingthurmur ha ka rukom ban sam ia ki bai bording bad khamtam eh haba iadei bad ka jingkiew kaba kynsan kynsan kynsan sha ki katto katne ki longiing, namar katkum ka jingtip ka seng, la ong ba ki la don ki longiing kiba la iohpdiang ia ka bill light kaba la kot shaduh ka 5 lak tam, katba ka jingpyndonkam jong ki ka long beit tang ha ki iing.
Na ka bynta ban pynshai sha ki paidbah kiba iakynduh ia kiba kum kitei ki jingeh, na ka liang ka Seng, ka la kyntu ia ka tnat MePDCL ba ki dei ban leit pynshai sha kitei ki shnong, kaba ki paidbah ki iakynduh jingeh bad ruh ki briew na ka MePDCL ki dei ban pynshai sha kitei ki paidbah bad ruh ki dei ban pynbeit haba don ki jingduna.
Namarkata, ha ka jingiakren hapdeng ki RBYF bad ka MePDCL, ka la don ka jingiakut ba kito kiba la iakynduh ia katei ka jingkiew kynsan ka bai bording, la shim ia ka rai ba kim dei ban siew ia ka bai bording, tad haduh ba la biang ka jingiapynbeit bad ka jingiasngewthuh jingmut hapdeng ki nongpyndonkam bording bad ki briew ka MePDCL.Shillong:U Symbud myntri rangbah ka jylla u bah Prestone Tynsong, myn hynnin ka sngi haba ia kren bad ki lad pathai khubor u la ong ba bun na ki nong shong shnong ka jylla kim shem la shim khia ban bud ia ki jingbthah ba la pynmih da ka tnad ka koit ka khiah, kum ka jingdeng ia ki mask ne ka ban ia jngai iwei na iwei khamtam ha ki jaka paidbah.
Na ka liang ka sorkar jylla ka la buh ka jing kyrpad ia ki 7000 tylli ki Covid-19 Com mitee bad ia ki nong synshar shnong ban pynsngew thuh paidbah ia ka jingdonkam jong ki nongshong shnong ban bud ia kine ki jingbthah jong ka tnad ka koit ka khiah.
Na ka liang u bah Prestone u la ong ba haduh mynta ka jylla,kam pat long ka ba shngain na ka khlam Covid-19, kumta ka sorkar ka la buh ia ka jingkyrpad ia ki nongsynshar shnong ba kin pynsngewthuh ia ki nongshnong shnong ba ki don kam ban burom bad ban bud ia ka jingbthah jong ka tnad ka koit ka khiah.
U bah Prestone u la ong ruh  ban peit ngor ia kane ka jingbud pyrkhing ia ka jingbthah ka tnad ka koit ka khia na ka liang ka sorkar ka la ai bor ia ki Deputy Commissioner  bad ha ki Superitendent of Police ban peit halor kane ka bynta.
U la ong ruh ba lada lap iano iano  ruh kiba pynkhein ia kine ki jingbthah jong ka tnad ka koit ka khiah, kin ngat ha ki kyndon ain ba la buh.
Shillong:Ki dkhot jong ka Khasi Student Union South West Khasi Hills District,  hynnin ka sngi ki la leit ban ujor sha u EM ka KHADC ba dei peit ia ka tnad Elaka, u bah Jambor War, halor ka jingleh donbor bad jingiuhroit ki mynder ri bad mynder jylla ia ka riti synshar u Hynniew trep ba la buh sa seng da u longshwa manshwa.
Ha ba iakren bad ki lad pathai khubor u bah Readyon S.Nongrum, Asst.Genl.
Secy.
Khasi Students’ Union Central Executive Council u la iathuh ba ka jinglehbor jong ki bar jylla, ka la paw ha ka Hima Sohra ha ki thain Majai bad ki shnong ba marjan jong ka.
U la iathuh ruh ba katkum ka jingioh jingtip na ka seng,la lap ba ki bar jylla ha kitei ki thain ki la seng la ki jong ki kynhun nong ialam shnong khlem da khein snep shuh ia ki Rangbah Shnong Khasi, ki Myntri bad u Syiem ka Hima Sohra, ka KHADC bad ia ka Jaidbynriew hi baroh kawei.
U la iathuh ruh ba kine ki bar jylla ha kine ki thain ki la knieh jubor ia ka iktiar jong ka bor synshar u Hynniewtrep ha ka Hima Sohra, da kaba ki la kam ba ki dei ki Rangbah Shnong, kum U Mulor ka Proper Majai,U rangbah shnong ka Nayabasti,u rangbah shnong ka Chaklabasti,U rangbah shnong ka Dhorombasti,u rangbah shnong ka Alubari.
Na ka liang ka KSU  ka pynpaw ia ka jingsngewbitar halor ka jingshlan kine ki mynder ban knieh jyndat ia ka hok riti synshar u Hynniewtrep kiba la long ruh kim ki kyndon jong ka KHADC.U la ong ruh ba kane ka jingleh jong ki mynder ka pyni shai ba kim salia shuh ia ki trai ri trai muluk kumba la jia ha ka 28 tarik u Rymphang 2020, ha kaba ki la dkhat jubor ia ka jingim jong u rangbah Khasi ha Ichamati ha ka jingialang paidbah ban pyrshah ia ka Citizenship (Amendment) Act 2019 bad ban dawa Inner Line Permit.
Ka KSU ka dawa jur, ban pynshitom ia kitei ki mynder kiba thmu ban iuhroit ia ka hok ka Jaidbynriew katkum ki kyndon ka ain.
Na ka liang ka KSU ka dawa na ban phah kem mardor ia kitei ki riewshim kabu ia ka hok u Hynniewtrep, naduh kiba kam kum ki rangbah haduh kiba kit kam lang bad ki.
Na ka liang u bah Jambor haba kylli halor kane ka bynta, u la ong ba yn sa khot shuwa ia u syiem ka Hima Sohra ban wad ia ka jingshisha bad lada ka dei ka ba shisha yn sa pynshitom ia kine ki briew kat kum ki kyndon ka ain jong ka district Council.
Nongpoh: Wat hapdeng shibun ki ki jyrwit jyrwat kaba la iakynduh da ki nongialam shnong ka Maikhuli, hynrei myn hynnin ka sngi la ioh tep don burom ia ka met iap u Rangbah na ka shnong Maikhuli, ka shnong khappud kaba don ha ki thain Umtyrnga bad kaba hap hapoh ka Pillingkata Police Outpost, Ri Bhoi.
Na ka jingiakren u Nongthoh Khubor bad u Rangbah Shnong ka shnong Maikhuli, la iathuh ba utei u Rangbah uba la khlad noh u dei ruh uwei na ki nongialam shnong barim katei ka shnong, u la ong ba u la khlad hynnin ka step ha ka por 2 baje ei ei.
Hynrei kaba kham sngewsih ban tip ia katei ka longiing kaba la iakynduh ia katei ka jingjia kaba sngewsih, ka long ba hadien ba ha kaba nyngkong ki bor sorkar ka Assam kim shem la shah ban tep ia ka metiap utei u rangbah sha u Lum Jingtep, uba don hapoh ka shnong Maikhuli, namar ka Assam ka la kam ba katei ka jaka kaba don utei u Lum Jingtep ka dei kaba la hap sha Assam.
Utei u rangbah shnong, u la iathuh ruh, hadien ba ki la kynduh ia katei ka jingeh ba ki bor sorkar ka Assam kim shem la shah ban tep ia katei ka Metiap ha katei ka jaka, ki la pyntip sha u Nongmihkhmat ban iakren halor katei ka jingeh kaba ki la iakynduh.
U la ong ruh ba hadien ka jingpyntip ka jong u sha u Bah Sosthenes Sohtun, MLA ka Jirang bad na ka liang u MLA ka Jirang u la shimkhia ban iakren sha ki bor bahalor ka sorkar Meghalaya bad Assam bad kaba la pynlong ia utei u Rangbah ban ioh tep ha katei ka lum jingtep kaba don don hapdeng ka jingiaknieh ka Meghalaya bad Assam.
Ha ka longbriew manbriew hi ngim long kiba janai bad ba biang lut na khlieh ha kjat, ngi don bun ka lait ka let ks duna ka tam, namar kum ki briew hi wat tang shisien jam ki kjat u la bakla namar ba ki jingbakla ki ker tawiar kum ka um ia ka lieng.
Kumta ha ka jingbakla ha ka trei ka ktah ha ka kren ka khana ha kiwei kiwei ki bynta.
Ka don kam ban bishar ia ka jingleh bakla jong u briew, ka donkam ruh ban kdew ia ki jingbakla jong u, hynrei ngim dei pat ban shu kut tang ha ki jingkdew bad bishar ia ki jingbakla.
Hynrei ngi dei ban da ai jingmut bad hikai ruh ia kiba u leh bakla da kawei pat ka lynti kaba kham bha khnang ba un ym bakla shuh, kata ka dei ka mynsiem iarap bad ka mynsiem ban ia kyntiew lem ia ka long briew man briew da kaba ong lyngkot ba ngi long kiba tip briew tip blei.
Lada ia uno uno u briew u ba leh bakla ngin bishar bad kdew ia ki jingbakla jong u khlem ka jingaijingmut bad ka jinghikai ba kham bha ba u dei ban leh, kita baroh ki long pynban ka jingtim ia u bapli u ba bakla lane ki kylla long pynban tang ki kyntien kynkok kynnoh ia ki jingleh jong u.
Hynrei lada ia u no uno u briew ne ka briew ba leh bakla phi kdew bad phi bishar katba hadien kata pat phi hikai bad ai jingmut da kaba kham bha ia u khnang ba un ym bakla kata ka dei ka jingmyntoi bad ka mynsiem ia trei lem.
Ka long thik kum ba phi ai khyndew sboh ban pynheh pynsan ia u jingthung.
Bad dei haba phi hikai bad ai jingmut ia u ba bakla kein sa ong ka ktien ha u ba bakla, “Ki jingbakla ki dei ki mawjam sha ka jingjop" ki jingbakla ki dei ki jinghikai ban long u babha" Ki jingbakla ki pynshisha ia phi ba phi dang pyrshang" Khlem ki jingbakla phim nang ban leh bha".
Khlem ki jingbakla phin ym long u ba stad" Hynrei lada ki dei ki jingkdew bad bishar khlem ki jinghikai bad khlem ki jingaijingmut pat kine ki long kum ka jingtim ba pyniap noh ia kiba bakla, ngim shym la pyniap da ka tiar ba nep, bad ngim shym la pyniap ia ka mynsiem.
Hynrei ngi pyniap noh ia ka jingtiplem jong u tang da u thylliej kane ka long kaba ma haduh katta katta ia kiba pyniap.
Kumta kyntang iawai u ei u ba nud ban ong ia lade nga long u ba janai? U wei pa uwei u briew um lait na ki jingbakla, wat u jai pdeh u thih thai u ba alhia ruh u dang bakla katno tam leilei ia kiba trei ba ktah kiba iaid ba ieng.
Kumta to ngin long kiba iatrei lang ban kyntiew ia ka hok ka long briew manbriew ban ia khyllie lem haba ur ne kyllon ban ia tynrong lem haba khia ne shon.
Wat long u nongbynthiew beiń haba ur kiwei, long ruh u nongiarap bad u nongkhyllie haba ki kyllon.
Haba phi woh nia phi dei ban da woh ruh ha ryngkat ki jingaijingmut.
Ka ri bad ka jaitbynriew kam don kam ia ka jinglong janai, hynrei ka don kam ia ka jinglong kawei.
Khublei shibun.
Nga la ioh ban pule ia ka jingthoh ne ka article ba la thoh da ki arngut ki PARARI kata i Bah Purningstar Shabong bad i Bah P Sohkhlet kaba la ia kren Shaphang jong ka jingrwai “RI KHASI RI KHASI"ba la thoh da U KPA KA THOH KA TAR KHASI NE U KPA KA KHASI LITERATURE kata U Rev.Dr.John Robert.
Haba nga phai ia ka jingthoh jong i Bah Purningstar Shabong, Nga sngewieid bha ia ki kyntien ba i la ong shaphang ki PARARI kiba sngewmyllung bad kiba sngewkhih mynsiem haba ki rwai ia kane ka JINGRWAI bad ba ki dei kiba luilui, kiba riewblei.
Ban ieid ia la ka Ri shisha kine ki AR TYLLI ki jinglong ki dei kiba donkam tam.
To ngin ieid ia la KA RI KHASI da ka JINGLONG KABA LUI LUI bad da ka jinglong KABA TIP ia U BLEI.Namar U Blei u la ai ia ngi ia kane KA RI KABA LONG KYRPANG HABA IA NUJOR BAD KIWEI KIWEI KI JAKA HA KANE KA SLA PYRTHEI.Bunsien naduh mynshuwa haduh mynta ngi ju ia ong, KA RI BA LA KYRKHU KYRPANG DA U BLEI.Bad haba ka RI ka dei kaba la Kyrkhu da U Blei to ngi ruh kum ki PARARI baroh, TO NGIN IEID IA KA DA KA JINGLONG LUILUI YM DA KA JINGIEID ARSAP BAD TO NGIN IEID RUH DA KA JINGTIPBRIEW BAD JINGTIPBLEI.Nangta kumba i Bah Purning i la pynkynmaw biang kumne, “Haba ieid Ri ieid Jaitbynriew ym dei ban ieid arsap".
Kane ka khot ia baroh kam pher ia nga ne ia i Bah Purningstar Shabong bad ia baroh ki PARARI ban ieid hok ia la ka RI KHASI da ka dohnud kaba khuid ba luilui bad ba TIPBRIEW TIPBLEI ym pat ban PYRKHAT tang MA NGA UBA KHAM IEID IA LA KA RI namar U NGA u pynjah noh ia ka NGI namar kam dei tang ka RI jong nga hynrei NGI BAROH ki PARARI jong ka JAITBYNRIEW.Bad haba phai sha ki dkhot kiba i Bah Purningstar i pynkynmaw ia kito ki ARTYLLI KI DKHOT kiba i la sngewjemdaw bad jemrngiew kat kum ka jingsngew jong i, Nga te nga i MYNTA ruh kane ka JINGDUM kaba kham KHRAW shuh shuh ka ap bad kata ka dei KA JINGIAPAIT IA PRA PARARI TANG NA KA JINGSNGEWPHER NIAM, PHER DONG PHER THAIÑ BAD WAT BAN PYNLONG JAITBYNRIEW IA KI THAIÑ KIBA PYNLONG IA KA RI KHASI BAIEID JONG NGI.Ka JINGDUM kaba bun ka tap mynta lada don kane ka jingiasngewpher niam ha pdeng ki PARARI.Dang shen ngi kynmaw ia Uwei na ki PARARI na SOHRA uba la duh noh ia ka jingim ha ka jingshah hiarthma ha kiwei pat ki jaitbynriew.
Bad kane ka dei sa kawei pat ka jingdum kaba NGI KUM KA JAITBYNRIEW bad KA RI KHASI ngi ia kynduh jingeh.
Ngim lah ban len ba ki la bun kiba kwah ban wan buhai shnong bad ban sah duh ha kane KA RI baieid jong ngi.
Nalor U PUD U SAM ruh ha ka UMDUM bad ka JINGSHAHKLUN JAKA kaba man la ka por.
Kine ki long tang khyndiat eh kiba ngi iohi BA KA JINGDUM ka kwah ban tap lut ia KA RI BAIEID JONG NGI.Bad kum u Rev.Dr.John Robert u la duwai bad khot kyrpad na bynta ka RI KHASI, Nga ruh nga khot kyrpad bad duwai sha U BLEI NONGBUH NONGTHAW ban KYNMAW ia KA RI KHASI JONG NGI na ki Jingshah tap ha KINE KI JINGDUM kiba bun kiba kwah tyllep ia ka RI BAIEID jong ngi.
Sa kawei ban ong ba kum ka Jaitbynriew ngim ju poi ha ka thong tang namar ba rwai ia kane ka jingrwai RI KHASI RI KHASI ngam iahap namar ka jingshisha hi ka dei na ngi baroh KUM KA JAITBYNRIEW BAD KI PARARI, kumba ong kato ka JINGRWAI jong i Bah Paul Lyngdoh kaba ong kumne,Haba nga peit la Ri Ngam lah ummat khlem jawBa dei na la ki kti ia ka NGI Pynlong MRAWSharum shaneng ngi phai ban kynnoh ia kiweiYnda Ngi wad tynrai, ka daw dei na Rympei.
Bad ha kum kane ka por ba ngi don mynta kum ka JAITBYNRIEW ban ong ban ieid RI hap donkam da ka jingrwai kam da donkam eh hynrei KA MYNSIEM KABA IEID SHISHA NADUH TYLLONG KA DOHNUD ha la I JYLLI ngi lah ban ieid ia ka RI KHASI baieid jong ngi.
Ym da dei eh ban long NONGIALAM hynrei KO PARARI TO NGIN IEID DA KA DOHNUD BA SHISHA ia la ka RI KAM PHER PHI DEI UWEI NA KI BARIT EH HYNREI KA JINGIEID JONG PHI ka pynkhraw ia RI jong phi hi.
Baroh ngim lah ban ia nujor ia lade kum U Pa’iem Tirot Sing Syiemlieh, U Woh Kiang Nongbah, ka Phan Nonglait hynrei to ngin IEID ia la ka RI da ka DOHNUD ba shisha naduh tyllong ka DOHNUD jong ngi.
Ka RI KHASI BAIEID jong ngi ka donkam ban mih KI SAMLA, KI LONGKMIE LONGKPA kiba ieid hok ia ka.
Nga da duwai ba U BLEI un sei ia kane ka MYNSIEM IEID RI HAPDENG JONG NGI KI PARARI.Ka Jingwaniuhkjat ki Phareng bad ka jingwan kiew ki Dkhar ka dei shisha kaba pynpeit mat bad pynshai kdar ia ngi ba Ngin ieid hok ia la ka Ri kaba U Blei u la ai sngewbha ha ngi.
Dei ha ka 4th April 1829 ba U Syiem Tirot Sing u la hiar thma pyrshah ia ki BRITISH bad ba la ai nam ia kane ka sngi (4th April) da “KA SNGI KYRSIEW RI".
Bad la ju rakhe kynmaw burom ia ka 4th April ha poh RI KHASI JAIÑTIA baroh kawei kaba ngi ju ia ong ha ka Ktien English “KA KHASI AWAKENING DAY".
Bad kumjuh ruh la ju rakhe bad yn ïai rakhe na ki snem sha ki snem.
Ngi sngewthuh shisha ka jingkordor jong KA JINGIEID IA LA KA RI KHASI ha kine ki sngi.
Ki la bun kiwei pat ki jaitbynriew kiba kwah wan buhai shnong sha RI jong ngi.
Bad don ruh kiba la nud ban kren beiñ kren khoh ia ngi kum ka Jaitbynriew.
Hynrei Ngin iai ieid ia la KA RI KHASI BAIEID jong ngi kam pher hapdeng kine ki jingialeh.
Nga duwai ba ka RI KHASI kan long ka RI kaba suk bad kan nang iai shai kdar ha ka JINGIEID jong ki PARARI ia la ka Ri.
Bad Ngin pynmih KI SYNTIEW BAPHUH HA LA RI LAJONG HA KA JINGTIP BAROH.NGI LA IOH BAN PYNMIH IA KIBA BUN KI RIEWKHRAW HA KI POR MYNSHUWA.KA RI KHASI KA DONKAM KYRKIEH KI SYNTIEW BAN PHUH NA NGI KI SAMLA KA RI LA KA DEI HA KA SYNSHAR KHADAR, KA KAM KA JAM BAD RUH HA KI NONGIALAM SENGBHALANG KIBA KYNSAI BAD IEID HOK IA LA KA RI KI BAN LONG SHISHA KI SYNTIEW BAN PHUH NA BYNTA KA RI.YM PAT BA NGIN SHU LONG TANG KI NONGKHÑIUM NA KYNDONG BAD KI NONGKRENBEIÑ IA LA KI DOH KI SNAM, BAD KIBA IATAN TYLLAI BAN PYNHIAR LADA UWEI U KWAH BAN LEHBHA IA LA KA RI.Bad kumba la ong pat da uwei U PARARI kata i Bah P Sohkhlet, Nga ruh kum u khynnah skul ha ka skul LP Skul ha la shnong, nga la ju rwai ia kane ka jingrwai.
“Ri Khasi Ri Khasi- Nga ieit ïaphaKa ri kaba ieit uba rim uba jahKi tymmen mynhyndai la ngam ïohi shuhJingkynmaw ïa ki kan ym duh.
"Bad haduh kine ki sngi nga ju kynud bad nga rwai hynrei ngam kynmaw ia kiei kiei baroh hynrei TANG IA KA RI KHASI BAIEID jong ngi.
Haba phai pat sha U Rev.Dr.John Robert baroh baroh ngi ai burom ia U kum U KPA KA KHASI LITERATURE NE U KPA KA THOH KA TAR KHASI.Bad kum ka Jaitbynriew ngi la ioh la ka dak thoh lyngba U Rev.Thomas Jone I kum U KPA KI DAK THOH KHASI nangta sa U Rev.Dr.John Robert kum U KPA KA KHASI LITERATURE.Une u John Robert u la wan ha Ri Khasi bad u la shakri haduh 37 snem kynthih.
Bad une u Missioneri u la khlad noh ha ka 23rd tarik July 1908.
La tep donburom ia U ha ka 25th tarik July 1908 ha Nongsawlia, Sohra.
Mynta ki SYNTIEW kiba bun wat kiba la khlad noh kiba la noh synñiang ha ka thoh ka tar ki dei KI PARARI jong ngi kiba haduh mynta ki dang ai nam ia U John Robert da kajuh ka nam Ü KPA KA KHASI LITERATURE.Une u bnai u dei u bnai ba une u Missioneri bakhraw u la khlad bad la tep ia U ha RI KHASI hi.
Bad ka dei ka lyngkhuh snem kaba 112 snem (1908-2020).
Nga sngewtynnad lyngba ka jingthoh ARTICLE jong i Bah Purningstar Shabong nangta bud sa i Bah P Sohkhlet ka long kumba pynkynmaw bad ai khublei ia une u missioneri uba la noh synñiang ia ngi kum ka Jaitbynriew ha ka lyngkhuh dap snem kaba 112 snem (Shi Spah Khat-ar snem) jong ka jingkhlad noh jong u.
Ngi ngeit kin dang iai bud ter ter ki jingiatai halor ka Kyrteng jong une U JOHN ROBERT UBA LONG U KPA KA KHASI LITERATURE.Ha kaba pynkut ia ine i jingthoh jong nga, nga ai khublei ia kine ki arngut ki PARARI kata i Bah Purningstar Shabong bad i Bah P Sohkhlet.
“RI KHASI RI KHASI NGA IEIT IA PHA".
Hello,I live in Brittany, in the West of France, and we share the same tune as the Welsh and the Khasis for our national anthem.
I would be very grateful to you if you could you send me the full Khasi lyrics of your own anthem Ri Khasi Ri Khasi, in your language, together with their English translation.
Best regards,Stefan Moal.
Kawei ka long kmie kaba na ka shnong Umden Nongtluh, Ri Bhoi District (khlem da pynpaw ia ka kyrteng jong kane ka long kmie) ka la kha ia u khun hapoh kali 108 ha phyllaw jong ka NEIGRIHMS Hospital ha ka 30tarik u jylliew 2020, hadien ba ki hospital ki khlem pdiang ia ka ban kha ia i khullung.
La iathuh ba kane ka long kmie kaba la dap bnai bad ka la leit ban kha ia i khunlung ba la ialam ia ka da kawei ka ASHA kaba dei hapoh jong ka Umden PHC hapoh kane ka jaka sumar, hynrei la phah ia ka sha Civil Hospital Nongpoh bad na Civil Hospital la phah sha Bethany Nongpoh ban leh ia ka scanning.
Haba la ioh ia ka report la rah sha Civil Hospital Nongpoh bad nangtei ki la wan sha Robert Hospital Shillong, hangne ruh kim shym la pdiang kumta la rah sha Nazareth Hospital bad na Nazareth Hpsital la rah sha Bethany Hospital Shillong bad na kane ka Hospital la kit sha NEIGRIHMS da ka kali 108.
Haba la poi sha NEIGRIHMS ki la test COVID-19 bad ka la don ka jingpynslem haduh ba kane ka long kmie ka la hap ban kha ia i khunlung hapoh ka kali 108 ha phyllaw jong ka NEIGRIHMS Hospital Shillong bad kane ka longkmie ka dang shah sumar ha kane ka jaka haduh mynta ka sngi.
Ha kine ki khyndiat sngi ba la dep, ngi iohi ha ki katto katne ki kot khubor khasi ba u nongialam jong ka sorkar MDA u shu kren danda(biria) ia ki lad pathai khubor halor ka Mawmluh Cherra Cement Limited(MCCL) ba ka dei ka karkhana kaba la dep iap swai bad u virus u la don lypa hapoh katei ka karkhana wat shwa ban wan u Covid-19 ruh.
Ka dei ruh ka karkhana kaba la pymkit ram ia ka sorkar.
Hynrei, haba u CEM ka KHADC, i bah TW Chyne uba dei ruh u MDC ka Sohra constituency u la iakren bad utei u nongialam ka sorkar MDA, pynban utei u nongialam ka sorkar Meghalaya u la phla shai kdar ba u shu kren kai ia ki nongthoh khubor.
Ka jingmlien ban kren kai bad kren danda ha ki kot khubor ka ialam bakla ia ki paidbah baroh.
Ki kot khubor ki khlem thoh ne report shai pat khnang ba ngin tip mangi ki nong pule ba ki shu thoh ia kaba thok ne ia kaba shu danda.
Ka jingkren danda, ka jingkren biria ia ki kam shisha ki pynlong kam kai lut ia ki kam kiba khia bad ba donkam jong ka state,namar shisien ba la shah thok ki nongthoh khubor, ki paidbah ruh ki shah thok lang.
Kaba mlien ban thok ia ki nongthoh khubor ka pynshong per bad long sting haduh katta katta ia kino kino ki nongialam paidbah.
Baroh ki jingkren mynshwa ne ha ki por kiban wan yn nym lah shuh ban ngeit ne shaniah ioh ki shu kren kai bad shu danda pynban.
Mano ba lah ban tip,kano ka khubor thok bad kano pat kaba shisha? Shwa ban ia jied ia u MP candidate sha Rajya Sabha ruh,ki juh ki nongialam ki shu danda bad kren kai ha ki lad pathai khubor, hana,ba ki long serious ban long candidate MP sha Rajya Sabha.
Tang shi sngi ar sngi ba la thoh ne report ki kot khubor, ki juh ki nongialam ki leit phla sop sop sha la ki nongkyrshan ka constituency ba ki shu thok ia ki nongthoh kot khubor.
Ha ka por ba canvas election MLA lei, ki shu kren danda ban pynlong ia baroh ki shnong ka thain ri War kum ki model village ha Meghalaya.
Ka thain ri War kan ioh noh ia ki skul bad college kiba biang tam bad bha tam ha Meghalaya.
Kumba shiphew snem tam ei ei,nga la pynleit jingmut bha ha kata ka por babki ai jingkren ha ka jingpyni riti-dustur ha shnong Wahkhen, kijuh ki nongialam ki la phla shai kdar ba kin pynlong noh ia ka shnong Wahkhen kum ka Laitumkhrah ka thain ri War.
Shait la thap kti ki paidbah bapli da ka jing kmen bad shong shit khlem sngewthuh ia ka jingkren danda pynban.
Yn nai iakren shuh ki jingkren danda ba lai phew jait bym lah pynkut shuh ba ki la bun palat thoh.
Hynrei,kaba kham shep tieng bad sngew ma eh ka long ba,ioh kum kine ki jingmlien ban kren danda kan long kam kai pynban ia ki isue ba donkam kiba ktah ia ka state Meghalaya hi baroh kawei.
Ka High Level Committee(HLC)jong ka issue them Mator ioh dei pynban tang ka kam danda ha ki nongthoh khubor.
Ka ILP bad Meghalaya Resident Safety Act, ki entry bad exit point kin kylla danda lang baroh.
Ki paidbah kim tip shuh mynta kano ka shu kren danda bad kano pat kaba shisha.
Ka khubor jong ka India Today, ka iathuh ba ka China, ka la nang pynkhlain tyngeh ia ki tup ki man bad ki shipai pahara jongka ha ki bynta kiba don ha syndah jong ka Arunachal Pradesh.
Katei ka khubor, ka pyni, lyngba ki dur ki dar, kiba lah ban iohi lyngba ka  Google Earth bad kiwei de ki jingring dur, ba ka China, ka la pynkhlain bha ia ki pyrton shipai jongka, ha  Nyingchi, ka nongbah, kaba hap ha ka Jylla Tibet, ha kaba ki don ar kynhun ki shipai ha katei ka nongbah.
Ka Nyingchi, ka dei ka nongbah, kaba don ha ka thain Tuting, ha  Upper Siang district jong ka Arunachal Pradesh.
Ka China, ka la tei ia ki kad liengsuin, ki jaka hiar helicopter, ki lynti rel bad ka surok kaba bha shibun, kaba pyn iasoh ia ka  Nyingchi bad ka Lhasa bad ka la nang pynkhlain ruh ia lad pathai khubor, ba kin suk ki shipai jongka, ka  People’s Liberation Army.
Lyngba ki dur, la iohi, ba ka kad liengsuin ha Nyingchi, la tep ha u snem 2004 bad la trei pyndep ha u snem 2006 bad ka don harud ka wah Brahmaputra, kaba don 15 Kilometre na u pud bad ka India.
Hadien ka jing ia kynrum kynram, kaba la neh la shi taiew tam, mynta ka sorkar India, lyngba ka Ayush ministry, ka shah ban die ia ka dawai ayurvedic patanjali, lane u coronil, ban pynduna ia ka jingpang khlam corona bad katei ka dawai, ka long tang ban iarap ia kiba don ia katei ka jingpang, wat la kam dei pat ban pynjem ia ka jingpang, ong ka khubor.
Ka sorkar India, ka kren shai ba katei ka dawai, kam dei satia, ka dawai, ka ban pynjem na ka jingpang covid 19.
U Ramdev, ula iathuh sha ki kotkhubor, ba kitei ki dawai, yn ioh ha ki dukan bapher, ha kylleng ka Ri India, naduh mynta ka sngi bad u iathuh ba ka tnat sorkar India, ka la bthah ia u, ba un pyndonkam ia ka ktien  “Covid management" ha ka jaka,  “Covid treatment" ia kitei ki dawai jongu.
Na ka liang ka Patanjali, ka kam ba ka lah ban pynjem ia ka jingpang corona virus, na ka bynta kito kiba pang malu mala bad ka lah ban pynjem ia ka jingpang hapoh hynniew sngi.
: U myntri ba dei peit ia ka tnad ka koit ka khiah, u bah Alexander L Hek mynta ka sngi u la iathuh ba ia ka jaka  sah jong ki shipai BSF ha Umpling la pynbna ba ka dei ka Containment Area, kane ka long hadien ka jingtest Covid positive ia ki  2 ngut ki shipai BSF mynta ka sngi.
Haba iakren bad ki lad pathai khubor, u la iathuh ba haduh mynta ka sngi ki briew kiba don ia ka jingpang Covid-19 ki long 12 ngut, ha kaba 5 ngut ki dei ki shipai BSFbad ia ka jaka ka ba sah ki shipai BSF la pynbna ba ka dei ka Containment Area bad na ka liang ka tnad Shipai BSF kim shah shuh ban iarung ia mih ha kane ka jaka.
U bah Hek u la iathuh ruh ba haduh mynta ka jingwad ia ki briew kiba iajan bad kine ki shipai kiba ioh ia kane ka jingpang ka dang iaid shakhmat,ha kaba ki don haduh 87 ngut ki High Risk Contact bad u nongniah kali shipai u ba la test Covid-19 ha ka sngi nyngkong jong u taiew.
Na ka liang ka sorkar jylla ban teh lakam bad ban pyntikna ba kan ym don kano kano ka jingsa phriang jong ka khlam Covid-19 ha ka jylla, ki ladep ban pynlong ia ka jingialang ha ryngkat bad ki heh shipai bad na ka liang ka tnad Shipai ka la shimkhia ban leit shaw hi ia ki briew lajong naduh Guwahati bad ban bud pyrkhing ia ka kyndon ka tnad ka koit ka khia.
Haduh mynta ka sngi ki sample kiba ladep ban phah test ki long 19646,ki ba long negative ki long 19404,ki ba dang ap ia ka result ki long 189 ngut, ki ba long positive ki long 55 ngut, 42 ki ba la ioh ia ka jingkoit ba pura,uwei u ba la khlad bad 12 ngut kiba dang don ia kane ka jingpang.
Jowai: Ki lai ngut ki MDC jong ka seng BJP jong ka JHADC kiba kynthup ia u ma Lakhon Biam ma Krison Langstang bad u ma Dawan Lyngdoh, ki la lap ia ka jingpyndonkam bakla ia ka pisa jong ka Council haduh T.2,50,00,000/- tyngka (ar klur san phew lak tyngka) da u CEM ka JHADC Jowai.
“Ngi kwah ban pynkynmaw kumba la paw ha ki kot khubor ha ka 29th Rymphang 2020 u CEM T.Chiwat u la pyndonkam bakla haduh Rs.4,00,00,000/- tyngka (saw klur tyngka).
Lada u CEM um pyndonkam bakla kumne ia ka pisa ka council na ka por sha ka por, kam long kaba eh ia ka council ban siew ia ka tulop jong ka JHADC Jowai" ong ka kyrwoh na ki MDC.Katei ka kyrwoh ka ong shuh shuh ba kane ka jing pyndonkam bakla ia ka pisa, ka la buh ia ka Council ha ka jingeh kaba khraw namar kane ka jingpyndonkam bakla  ka iai bteng man ka por bad la ong ba  lada ka Council kam lah shuh ban siew tulop ia ki nongtrei jong ka, kan duh kan dam noh ha kawei ka sngi.
Kane ka jingpyndonkam bakla u CEM ia ka pisa ka Council na ka por sha ka por ka la ktah jur ia ka jingtreikam ka Council, kumta ngi dawa na u CEM ka JHADC ban pynphai ia kane ka pisa khnang ban ioh siew tulop ia ki nongtrei bad kiwei kiwei ki jingdonkam ka Council, ong shuh ka kyrwoh.
Hadien ka jingioh jingtip bad iohi ha ki lad pathai khubor bad kumjuh ruh lyngba ka twitter jong u Myntri Rangbah ka Jylla U Conrad K Sangma, ba la don uwei u bar jylla uba dei U Branch Manager ka State Bank of India, Khliehriat Branch uba la ioh ia u khniang jingpang Coronavirus lane u Covid 19; kumta ka KSU Jaintia Hills District Unit mynta ka sngi hapoh ka jingialam u Samla Shaniahskhem Dkhar Assistant Finance secretary ka KSU Jaintia hills District Unit lem bad U Samla Pynshai Kupar Dkhar President ka KSU Nehu Unit ha ryngkat ka jingsynranlang u Samla S.S Niangti dkhot ka KSU CEC lem bad katto katne ngut ki dkhot jong ka district bad ki dkhot jong ka KSU Khliehriat circle ki la leit mar mar ban ia kynduh ia U Bah F M Dopth Deputy Commissioner ka East Jaintia Hills District.
Ha ka jingiakynduh bad u DC ka East Jaintia Hills, ka Seng ka la ioh ban iakren sani bad bad iatai bniah halor kumno ki lad ban shim ban lait na ka jingsaphret une u khniang uba dang shu wanpoi hapoh katei ka district.
Ha ka jingiakren ki dkhot jong ka seng bad u DC, la ioh jingtip ba na ka liang une u bar jylla um shym la pyntip satia sha ka ophis U DC lane khamtam eh sha ki Nongialam shnong ia ka jingwan poi ne buhai shnong jong u bad kane ka dei shi bynta ka jingpynkhein jong une u bar jylla iaki kyndon ba la bthah da ka sorkar.
Ka Seng halor kane ka pynrem jur ia ka jingbym kheiñ snep une u bar jylla ia ka im ka iap u paidbah ka thaiñ dakaba shu wan sah khlem da pyntip sha ki nongialam shnong.
Ka seng ruh ka sngewlyngngoh ban tip ba une u bar jylla ula ioh rung laitlan lyngba ka Check Point Byrnihat hadien ba u wan na Gauhati khlem da bud bniah ia ki kyndon ka jingpang Khlam.
Ka seng ka la kyntu ruh ia U DC ban pynlong noh mardor ki jingtohkit lane ban wad bniah ba naduh naei utei U Branch Manager, u wan bad badno u lah ia kren bad iadeikam (contact tracing) khnang ban lah ban teh lakam iaka jingpur sted jong une u khniang bad kumjuh ruh ba ki paidbah ka thaiñ kin shongsuk khlem jingsyier.
Na ka liang u DC u lah mynjur ban shim khia bad ka jingtohkit ka dang iaid shakhmat bad la pyntip ruh ba ia une u briew la buh ha Isolation Centre ia mynta bad u hap ban shong ha kine ki centre haduh da koit syndon.
Ka seng lyngba kane ka kyrwoh khubor ka la pynsngew ruh sha u DC ba ka office jong u DC ka dei ban wad ia kito ki briew kiba la dep ia kynduh bad u ne u bar jylla bad ka ophis jong u DC ka dei ban sangeh shisyn don ban ai ki jingbit(Carpass)ia ki bar jylla kiba ban wan sha ka Thaiñ EJH kumjuh ia ki VIP bad ki nong trei jong ka sorkar pdeng kiba hapoh ka Thaiñ East Jaintia Hills kumba long mynta ba u ne u khlam ula sdang kiew sted bha ha ka jylla kaba marjan bad ngi ka jylla Assam.
Shillong: Ki don sa arngut kiba don jing iajan bad uwei na ki shipai, uba ioh pang khlam Covid 19, kiba la ioh ia katei ka jingpang mynta ka sngi, ong u Conrad Sangma, myntri rangbah ka Jylla.
Baroh kiba ioh pang, ki long 55 ngut bad kiba dang don ha katei ka jingpang, ki long 12 ngut.
Ki don sa 140 ngut kiba ioh pang  COVID-19 ha Assam bad na kitei ki don 122ngut kiba ioh pang tang na Guwahati.
U Himanta Biswa Sarma, myntri ka koit ka khiah ka sorkar Assam, u bthah ia baroh, ba kin buddien bha ia ki kyndon jing maham jong ka koit ka khiah.
Lyngba kitei ki 140 ngut kiba ioh pang mynta ka sngi, kumta baroh kiba ioh pang ha Assam, ki long 8547 ngut bad kiba dang don ha ki jaka sumar, ki long 2885 ngut.
Kiwei ki lad khubor, ki iathuh ba ki don 52 ngut ki shipai, kiba don hajan ka kad rel ha Guwahati, kiba la ioh pang khlam covid 19 mynta ka sngi.
Nyngkong nga panmab,la shisha ngam dei u khynnah pule ka Khasi Literature pynban nga donbok ba nga shim elective bad M.I.L Khasi.
Ngam juh lah klet ïa kaei ba ki nonghikai ki juh ong,ba ka poitri kadei kawei na ki jingthoh kaba jwat ban sngewthuh muk mak namar ha ka la buhrieh ïa ki jingmut ba jylliew.
Ngam lah khlem da ïashim bynta lang ha kaba ïatai ymdei pat ba nga thmu ïa nia lyngba ka jingthoh i bah Purningstar Shabong uba la kynthoh la kam i dei ka kynthah ïa ka Jingrwai  Ri Khasi U Rev.John Roberts.
Mynshem snem nga la iakren bad u nonghikai jong nga shaphang kane ka jingrwai ba nga sa tip ba ka don 6(hynriew)dkhot.
Nangta u da phah ruh ha ka whatsapp ïa baroh ki dkhot.
Ha ka jingduna ka bor sngewthuh halor ka poitri,ngam da i don ei ei ban ong ba kine ki ar dkhot kin ïalam bakla,koit kam pher.
Nga ai ka jingïaroh ia i bah Purningstar ba i dei uwei shisha u kritik ka literashor,ngam tip bha,lehse i specialized ïa ka poitri.
Ka jinglah jong i ban pashat jingtip ryngkat ka jingkynthoh ka la pynlong ïa nga ban pyrkhat imat ba i la ïakot rynïeng ha ka Criticism bad u T.S Eliot,R.A Scott James,Birjadish Prasad,Dr.Rajhukul Tilak bad kiwei.
Lada ngam bakla i lah khamtam ruh ban ïa ki jong u Prof.H.W Sten,Babu S.S Majaw kiba dei ki kritik ba paw Ka Khasi Literashor.
Haba nga shong pyrkhat marwei hadien ba ladep pule ha kine ki sngi ïa ka jingkynthoh utei u samla,nga sngew sammut.
Halade nga buh jingkylli kaei ka Poitri? bad ha ka jingsngewthuh jong nga kadei ka jingthoh kaba don ka thwei pyrkhat ba jylliew,lada ngi tare tang na sla khlem ïoh ki jinghikai ba paka,kata ka rukom bishar jong ngi ka shu long tang kumba ngam ha i pung barit.
Ymtang katta wat haba ngam ruh lada ymkot poi sa ka nguid um bad kynnoh pat ka pung bashong ksuid,katba haba leh uba nang bad uba la pyntbit u da ngam shaduh trai bad u sngewthuh ïa ka dor jong ka jingjylliew.
Nga kynmaw ïa kawei ka jingong u Alexander Pope"A little knowledge is a dangerous thing" kine ki kyntien ki sneng ïa ngi ba ngin long kiba adkar ha kaba ïadei bad ka kam thoh namar lada ngim tip ne sngewthuh thikna kan wanrah pynban ka jah burom ha khmat ka pyrthei.
Tang tiak halor kane Ka jingrwai,katkum u Prof.H.W Sten ha Ka thesis Phd jong u,u ong ba kane ka poim Ri Khasi (Khasi land)kadei kawei ba  kaba ka jaitbynriew Khasi ka shim kum ka Jingrwai ieit Ri.
Ka Sur ka long kum ka National Anthem ki Welsh “The Land of my Fathers" shah ngan buh ha Ka english ia ka jingbatai jong u ia ka dkhot -4 kumba ka long:  In renewing the myth of how the first Khasis fell from divine grace through Satan’s temptation.
Roberts is under the influence of the Biblical account of the fall of Adam and Eve in the garden of Eden.
Satan,who tempted Eve is at once u Ksuid and u Soitan in the poem.
The same devil beguiled the first parents of the Khasis and brought darkness into the Khasi world.
Again, darkness is treated as a symbol of Sin as we find it referred to in the New Testament.
sla-116   Ha kaba ïadei pat bad ka dkhot 6 u thoh shuh shuh ba ymdei tang ki dohlieh(English)kiba wan shane sha Ri Khasi hynrei ryngkat bad ki dkhar lane ki nong India ruh kiwan.
Kane ka la ïarap ban nang ai jingshai  ïa ki trai Ri ha kiba bun ki liang.
U Prof.Sten u batai pynshai sa kumne:Roberts sees the other Indians who had come to stay shall always be there with the Khasis and in this stanza he tries to inculcate a sense of brotherhood among all peoples in the Khasi Hills.
This may be lead together with his appeals to send children to schools with books and writing apparatus so that they could be useful in the society when they grew through preparation for the future responsibility.
sla-117Watla kitei ki jingpynshai kolong tang shibynta ha u kritik ka Khasi Literashor hynrei ha nga hi nga sngew kumba ong u Thomas Jefferson"Knowledge is power"Ha kaba Thaiñ pynwai nga shu kyntu ia ki para Ri to keiñ noh ka kynthoh pynkulmar ne ktah mationg khlem datip.
Kham tyngkan ka long emotional namar ïoh rkhie beiñ uba na bar.
Ka bym tip kylli ne pan jingmut na ki expert,kaba artatien wat shlur bieit,u Alexander Pope sa shisien u sneng ïa ngi,"Fools rush in where angels fear to tread".
Tang kawei kynmaw:“Ngi im ha kiwei pat ki sngiAiu ngin leh namar ka Ri"Soso Tham“Pynsahnam da ki kam babhaWat pynbudnam da ki kam kynsha"La kut.
Ha ka dkhot kaba lai(dk.3) pat,u myllung u kynmaw tympang ia ka shnong Sohra jongu ha ka por lyuir ba jur bad ther bha u ‘lap bah Sohra.
Ka dkhot ka sdang da ki kyntien’Ki tmier jong ka ruh……Te ka ri War ka win bad ki sawa ki maw’.
Ki ‘tmier’hangne ka mut ki tmier jong ki riat kiba don sawdong jong ka shnong Sohra.
Ha ka por lyiur ba jur bha u slap,u myllung u kynmaw ba ki tmier jong ki riat Sohra ki dap bad shlei shait da ki um bah kiba tuid na ka um slap bad kine ki umbah kiba tuid bad shlei miar na man la ki tmier riat ki hap bad tuid sha ki lyuh ban pynlong ki wah bah wah san ha thain Sohra bad poi pat sha duh ri thor ka Bangladesh.
Namar ka jingheh jong ka um,ki wah ki tuid da ka jingkyrhuh bad byrngem lyngba ki lyuh wah ba ki tuid arsut.
Hynrei ynda la poi ka por synrai pat,ka Sohra ka dei ka shnong kaba pyngngad shibun bad ka lyer batesi-batemon ki beh hir hir ha ki lum ki them jong ka thain Sohra.
Don ruh ki por ba u myllung u ju leit kai pyngngad sha lum sha wah bad sha khlaw sha btap.
U shoh mynsiem bha ia ki jingkynjah bad jingitynnad ki khlaw bad ki lum ki wah.
Don ruh ki por ba u poi leitkai shaduh kham sharum ka shnong Sohra kaba la iohi shynna bha kyndiang ia ki them ka thain ri War(ki thain Sohbar,Wahlong Mawlong,etc).
Ki briew ka thain ri War ki dei ki briew kiba trei shitom bha baroh shi snem lynter.
Ki trei ym tang ha ka rep ka riang jongki hynrei ki thoh bad pom ia ki dieng kiba heh bad ba rit kunjuh.
Ki trei ruh ki kam shoh bad shain maw ha ki par maw bad par mawshun sha kito ki thain.
Kine ki jingtrei jong ki briew sha ki thain ri War ka la pynkhih win ia ki khlaw bad ka jingsawa jong ki mawvba ki shoh bad tih kiba don kylleng ka thain ri War.
Ha ka dkhot kaba saw(dk.4) pat,u myllung u kynmaw ia ka jingleit shnong jongu teng khat mynno re hadien ba u la jah bun bun snem na la shnong.
Ka dkhot ka sdang da ki kyntien ‘Na ki kur bad ki lok……Sa shisien,sa shisien,ki phalang pat ha nga’.
Hadien ba um ju poi shnong shuh bun snem namar ba u la sah beit ha Shillong(ba u hikai skul ha Goverment Boys’High School,Shillong),u myllung u shoh mynsiem bad lyngngoh bha namar ynda u la wan bad poi biang ha shnong,don bun kiba ha ing ha sem,ki lok ki jor bad ki para shnong para thaw kiba ju ia im bad sah ryngkat bad u ha kito ki por ba u dang khynnah kim don shuh na kane ka pyrthei.
Don pat kiba dang im bad dang sah ha kane ka pyrthei tangba ki lah ia tymmen bha kum ma u hi.
Hynrei u kynmaw pat ba ka shnong Sohra ka la wanrah ia ka nam ka burom hi baroh kawei habka ri jongngi namar ka dei ka shnong kaba jur tam eh u slap ha pyrthei.
ki ‘duriaw rupa’ka mut ia ki umbah Sohra kiba lieh shait kum ka rupa bad tuid sha ki pynthor ka ri Bangladesh.
Ka ktien ‘phalang pat ‘ka mut ki jingkynmaw tympang biang u myllung ia kiei kiei ki jingjia kiba la pynsngew bynnud bad pynpang nud ia jingmut jingpyrkhat ha ka jing im jong u.
U kwah bad angnud namarkata,ba, sa shisien pat un iohi bad ioh mad biang ban lehkmen kum u khynnah ha shnong Sohra.
Khadduh khadwai, u myllung um lah shuh ban kynmaw lut ia ki jingjia kiba pynsah jingkynmaw ia u ha ka por ba u dang khynnah ha Sohra.
Katba u nang kynmaw ia kawei ka jingjia,ka wan shuh sa kawei pat ha ka jingkynmaw jongu.
Kine ki jingjia ia ki sngi ba rim jongu ha Sohra ki nang tyllun bad nang tyllun bad nang bun nang bun bad ki nang shlei nang shlei haduh ba um tip shuh kumno un sdang bad kiei pat un pynkut.
Hynrei,u phla khadduh ba,u kwah bad angnud biang sa shisien sa shisien ban long u khynnah ban ioh mad biang ia kito ki jingjia ba sngewbang bad sngew muja ha ka por ba u dang long u khynnah ha shnong Sohra.
Ngi lah ruh ban ring jingmut hangne ba,u myllung u pynpaw kumba u kham sngewtynnad ban shong ban sah bad ban im ha ki nongkyndong ba dang khuid ka mariang(naduh ka lyer,ka um,ki khlaw ki btap bad ki jinglong shi sur ki briew)ban ia ka jingim ha sor kaba la khap ngiah lypa bad dap tang da ka lyer jaboh suda bad ki jait briew ba bun jait ki jinglong kiba don kylleng sawdong ka sor Shillong.
Ga kwah ban nang ban kren phareng ph lah ne em ban iarap lm ia ga ga duna palat bn kren english2.
Ka jingdon kiba ioh pang covid 19 ha India, ka la kiew sha ka 585493, da ka jingdon sa  18653 ngut kiba ioh pang ha ka shisngi hynnin ka sngi.
Kiba dang shah sumar, ki long  220114 bad sa 347978 ngut kiba la jem bad kiba iap, ki long  17400 ngut, da ka jingiap sa  507 ngut ha ki 24 kynta ba ladep.
Ha Nagaland, ki don sa 21 ngut kiba ioh pang khlam COVID-19 bad kumta baroh kiba ioh pang, ki long 480 ngut bad sa 312 ngut kiba dang shah sumar, ong u myntri ka koit ka khiah ka Nagaland, U  S Pangnyu Phom.
Kiba ioh pang khlam covid 19 ha United States, ki la poi sha ka 47,000 ngut ha ka sngi hat majai bad ka dei ruh ka sngi, kaba bun tam, kiba ioh ia katei ka jingpang ha ka shisngi, ong ka khubor jong ka Reuter.
Ka tnat kam poh iing ka sorkar India, ka iathuh ba ki don haduh 2,000 ngut ki shipai kiba la ioh ia ka jingpang khlam Covid 19 bad kitei ki kynthup ia  1,219 ngut ki CRPF bad ki don sa 1,018 ngut ki BSF.Shillong:Ki Nongialam jong ka Hills Famers Union (HFU) Central Body myn hynnin ka sngi ki la leit ban iakynduh ia u Symbud Myntri Rangbah ka jylla (Dy.CM) u bah Prestone Tynsong ban iakren halor ki jingeh ba ki nongrep ka jylla ki iakynduh.
Nalor kiba bun ki mat jingdawa kiba ka seng ka la buh hakhmat u Dy CM lyngba u President bah Commander Shangpliang bad u Bah Allfondbirth Kharsyniew General Secretary , ka jingdawa ban mang pisa kham bun na ka bynta ka tnad ka rep ka riang ka dei kawei na ki mat.
Ka seng ka la kyntu ruh ia u Dy.Chief Minister ba kan mang pisa kyrpang na ka bynta ka mushroom mission khnang ban pyntreikam ia ka jingthmu ban rep tit ha ka jylla.
Ka seng ka la dawa ruh ba dei ban siew bailut ksan halor ka jingshah pynjulor jong ki ksing ngap ha ka shnong Mawpyrthuh ha ka dyngiem.
Shuh shuh ka seng ka la kyntu ia u Dy CM ba un bthah ia baroh ki tnad sorkar kiba dei jong ka tnad ka rep ka riang bad kiwei kiwei kiba iadei bad ki nongrep ba ki dei ban jubab ia ki shithi haba ki nongrep ki thoh shithi bad kim dei ban shu sngap mynthi.
Shuh shuh ka seng ka la iakren ruh u bah Prestone Tynsong uba dei ruh u myntri ba dei khmih ia ka tnad PWD ba un iarap ban pynbha maramot ia ka surok na Liarbang lyngba ka Mawlasnai ter ter haduh Nartiang.
Shuh shuh ka seng lyngba u Bah Shangpliang bad bah Allfond ki la kyrpad ia ka sorkar ban pynkloi ia ka jingiarap sha ki nongrep kiba la shah ktah na ka jingshah pynjulor jong ki mar rep ha ka bor mariang.
Ka seng ka la iakren bad pynkynmaw ruh ia u Symbud Myntri Rangbah ban pyntreikam noh ia ki mat jingdawa kiba la buh da ka HFU ka ka por ba la pynlong ia ka 1st Farmer parliament bad kyntu ruh ia ka sorkar ba kan mang pisa na ka bynta ban pynlong man la u snem ia kane ka dorbar bah jong ki nongrep Farmer Parliament kaba dei ka jinglam khmat kaba nyngkong da ka HFU ha ka ri India hi baroh kawei la bynrap shuh shuh u bah Commander Shangpliang.
Jowai:Na ka daw ba u Myntri Rangbah ka jylla u la hap ban shong Quarantine ia lade hadien ba u la wan phai na Manipur,   la hap ban pynkynriah noh ia ka jingialang jong ka Joint Action Committee kaba la thmu ban long myn hynnin ka sngi ban iakren halor ka dor kit dewbilat bad clinker katkum ka Notification ka sorkar kaba la pynmih ia ka dor ba thymmai.
Ia katei ka jing ialang la pynkynriah sha ka 13 tarik une u bnai bad na ka liang ka JAC ka la kyntu ia ki trai trok bad ia ki transporter ba kin iaishah tad haduh ka 13 tarik.
Jowai:U  Deputy Com missioner ka West Jaintia Hills District u la pynbna shuti Behdein khlam ha ka 7 tarik une u bnai ban wan.
Ha kane ka sngi ba ki ophis sorkar bad ki Court kin khanglut ha baroh kawei ka District.
Ka khubor jong ka, mynta ka ka sngi, ka iathuh ba ki shipai jong ka Pakistan, ki la nang pahara skhem bha ha kine ki sngi ha ki bynta jong ka Gilgit Baltistan bad la iathuh ruh ba ka China, ka la iakren ia sngewthuh jingmut bad ki ehrang jong ka Al Badr, ban nang pynmih ia ki kam pyntriem bapher ha ki bynta jong ka  Jammu and Kashmir.
La iathuh ba ka Pakistan, ka la pynshong haduh 20 hajar ngut ki shipai, ha ki bynta  jong ka Gilgit Baltistan, kaba don shatei jong ka Ladakh, na ka bynta ban nang pynkhlain bor shuh shuh ia ki shipai China, kiba don ha katei ka thain.
Ka khubor, ka iathuh ba ka Pakistan, ka don jingthmu ban thaw ia ki ar liang iakhun pyrshah ia ka India bad la iathuh ruh ba ka Pakistan, da ka jing ia sngewthuh jingmut bad ka China, ka la nang phah shuh ia ki ehrang ba kin leit thaw jing kulmar ha ki bynta bapher jong ka India bad la ong shuh shuh, ba haduh mynta, ki don 100ngut ki ehrang jong ka Pakistan, kiba don ha Kashmir.
Ha ka sngi hat majai, ka la don ka jing ia kynduh ki shipai ka India bad ka China, na ka bynta ban ia phai dien noh, na ka jing ialeh bad ka India, ka la pynpaw ia ka jing pyrshah halor ka jing kam trai ka China, ia ki jaka jong ka India bad ki dawa ba ka dei ban kynran na ka them Galwan bad na   Pangong Tso bad kiwei de ki jaka ba don jing ia kynad.
Shillong: Myn hynnin ka sngi dkhot ka Khasi Student Union (KSU) Nongthymmai Circle ki la leit ban dawa na u Chief Executive Member (CEM) ka Khasi Hills Autonomous District Council (KHADC) badei ban pynkylla kyrteng noh ia katto katne ki jaka lane ki shnong bala ai kyrteng haka ktien nongwei.
Ka KSU ka dawa ba dei ban pynkylla kyrteng noh ia ka shnong Happy Valley lane Assam Bazar sha ka shnong Them Basuk, ia ka Motinagar sha ka Lumdiengsoh bad ia ka RR Colony sha ka Them Rynjah.
Ka KSU Nongthymmai Circle ka la pynpaw ba ha ki snem 1989-1990 ka dorbar shnong Madan rting lyngba ka Joint Action Committee (JAC) ka la thoh sha ka Hima Mylliem ban pynkylla kyrteng noh ia kine ki shnong na ka ktien nongwei sha ka ktien Khasi.
Na ka liang ka KSU ka la pynpaw ba na ka liang ki dorbar shnong ki la pynkylla ia ki kyrteng nongwei khamtam ha kaba ia dei bad ka Rynjah bad Motinagar ha u snem 2005, hynrei na ka liang ki ophis treikam ka sorkar jylla bad sorkar pdeng kim sym la mynjur ia ka rai ki dorbar shnongKa KSU Nongthymmai Circle ka la kyntu ia ka District Council ban shim khia halor kane bad pynbeit noh ia ka jing pynkylla kyrteng ia ka shnong sha ki kyrteng Khasi.
Jowai:Ka dorbar shnong Tympang,  Iawmusiang myn hynnin ka sngi ka la pynkhuid ia ka Iaw musiang kaba dei kawei na ki iew bah ha ri lum JaintiaKane ka jingpyn khuid ia katei ka iew ka long ruh kum shi bynta ban ialeh  pyrshah ia u khniang jingpang COVID-19.
Ki nongshong shnong ha ryngkat bad ki nongshong iew kumjuh ruh ki nongdie madan ki la mih paid bah ban iashim bynta ha ka ban pynkhuid ia katei ka iew.
Nalor ka jingpyn khuid ia katei ka iew la synreit ruh da ki dawai pyniap khniang ha ki surok bad ki jaka paidbah.
Kane ka jingpyn khuid shnong la pyn long ruh ia ka jingsynreit dawai pyniap khniang ha kylleng ki jaka paidbah.
Haba kren ha ka jingialang lyngkot,  u Rangbah Shnong u ma Edystone Shylla u la kyntu ia ki paidbah ba kin ai ka jingiatreilang bad ka bor shnong na ka bynta ban wanrah ia ka khuid ka suba hapoh katei ka iew.
“Ka khuid ka suba ka long kaba donkam haduh katta khnang ban lait na kino kino ki jingpang bad nga kyntu ia ki paidbah kiba wan iew,  ki nongdie jingdie bad kumjuh ia ki trai dukan ban ai ka jingiatreilang ha ka ban wanrah ia ka jingkhuid jingsuba ha baroh kawei ka Iawmusiang",  la ong u ma Shylla.
Shillong: Sa uwei u shipai, uba wan na Bihar ban leit sha Tura, ula ioh pang Covid 19, thoh U Conrad Sangma, ha ka twitter peij jongu hynnin ka miet.
Mynta kiba dang shah sumar, ki la kiew sha ka 10 ngut, na ki 53 ngut baroh kiba ioh pang khlam coronavirus ha ka Jylla.
Shillong:U myntri ka tnat ka koit ka khiah u bah A.L Hek uba dei ruh u nong ialam ka Meghalaya Bharatiya Janata Party (BJP) ka jylla myn hynnin ka sngi u la ong ba ki kyndon ban iakren iasuk hapdeng ka seng kieng atiar ka Hyniewtrep National Liberation Council (HNLC) bad ka sorkar Meghalaya ka shong ha ka jing stad ka sorkar India.
Na ka liang u bah A.L Hek, u la iathuh ba shen ka Meghalaya BJP, kan sa phah kyrwoh sha ki nong ialam ba khlieh duh ka seng BJP ka ri India ban iawer ba ka sorkar India ba lamkhmat hi da ka BJP ban ia poi noh sha ka jing iakren iasuk hapdeng ka HNLC bad ka sorkar Meghalaya bad kumjuh ruh bad ka sorkar India.
“Na ka liang ka Meghalaya BJP, kan sa thoh sha u myntri rangbahduh ka ri India u Narendra Modi bad kumjuh ruh sha u myntri kam pohing u Amit Shah ha badei bad ka jing kwah ka HNLC bad poi noh shaka jing iakren iasuk noh" la bynrap u bah A.L Hek.
Haba kylli hato ka sorkar kan lah ne em ban pynbiang ia ki jing dawa ka HNLC; na ka liang u bah A.L Hek u la ong katkum ka kyrwoh na ka HNLC, ka kyrwoh ka pynpaw ba ka HNLC ka kwah ban poi sha ka jing iakren iasuk bad ka khlem pynpaw ia kino kino ki jing dawa.
“Lada don kano kano ka jing dawa na ka liang ka HNLC ban poi sha ka jing iakren iasuk, ka shong ha ka sorkar kmie ban bishar bniah iaki jing dawa" la ban biang u bah A.L Hek.
Ki don sa 572 ngut kiba ioh pang  COVID19, hynnin ka sngi bad na kitei ki don 380ngut kiba ioh pang tang ha Guwahati.
Mynta kiba ioh pang ha ka Jylla Assam, ki la poi sha ka  8,407 ngut.
U Himanta Biswa Sarma, myntri ka koit ka khiah ka sorkar Assam, u iathuh ba ki nongshong shnong, ki dei ban kham husiar bha nangne shakhmat.
Kito kiba don ia katei ka jingpang khlam mynta ha Assam, ki long baroh 2,745 ngut bad ki don 5,647 ngut kiba la mih na ki jaka sumar.
Ha ka sngi hat majai, ula don sa uwei uba iap bad baroh kiba iap, ki la poi sha ka 12 ngut ha Assam.
Shisngi hadien ba la mih ka khubor ba ong – YM DON SHUH BA NUD BAN PYRSHAH ÏA KI KARKHANA COKE HA SHALLANG, la mih kawei na ki sengbhalang jong ka West Khasi ba la kham paw bad iaid shaphrang ba la tip kum ka W.Y.F.kaba la kyntait war ia kato ka khubor; bad kaba la pynpaw ba da leilei kan ym pyndem hynrei kan ïeng pyrshah beit ia ki karkhana haduh bakut.
Don ki sengbhalang kiba la shu sngap, don ki sengbhalang kiba ong ba kam don jingmut shuh namar bun ki trai jaka ki don liang bad ki trai karkhana.
Hynrei nga iaroh ia ka sengbhalang jong ka West Khasi ba la tip kum ka W.Y.F.kaba la pynpaw ba kam pat kynran haduh mynta.
Kata keiñ ka mynsiem shynrang shisha.
Ban pynkut ia kane ka khubor, nga kyrpad ia ki sengbhalang ba haba phi pule ia kano kano ka jingthoh, to da pule bunsien bun wat, da pynshong nongrim bad da tih bha ia ka jingmut bajylliew jong u nongthoh khubor.
Namar lada phi pule kyrkieh ka lah ban pynkulmar bad ialam bakla pynban.
Na ka liang jong nga u nongthoh ngam don jingthmu ban pynjem daw ia kano kano ka sengbhalang hynrei ka long tang ka jingkyrsiew thiah, ba phin ia ieng tylli ban rat dyngkhong ia ki jingsniew.
Ko samla, phi long ki shipai ka ri.
Nangiaid shaphrang khlem kynran dien.
Wat hapdeng kaba kum kine ki por leh khlemakor ki managing committee jong ki skul bun ki nonghikai fourth teacher kim ioh tulop da ki hynriew hynniew bnai, wat lada ka sorkar ka la pyllait order namar ka jingbym pyrkhat jong ki secretary bad president jong ki skul kaba la pynlong iaki nonghikai ban kynduh jingeh ka ba khraw kumta la kyrpad iaki managing commitee ban pyrkhat lem iaki nonghikai jongki namar ym tang maki ba donkam ban im mangi ki nonghikai ruh ngi dangdei ki briew ba hap ban bam ban bsa iaka ingka semKhublei shibun sirBa burom ia phi,.
Mynta ka janmiet, ha ka por kumba 7:30 baje eiei kawei ka scooty, kaba don ia u number ML 05 Q 7901, ha ka jingbym lah ban tehlakam u nongniah scooty ka la leit ban rung ha khrum kawei ka trok kaba don ia u number kali AS 23 BC 5040 ha Jingkieng Mawlai Iewrynghep.
Ha kane ka jingjia 2 ngut ki briew kiba kynthup ia uwei u shynrang bad kawei ka kynthei ki la khlad ha shen.
Kine 2 ngut kiba la khlad ki dei ki ba la tip kyrteng kum u Jeffry Hynniewta 25 snem ka rta bad ka Shidalin Hujon 18 snem, kiba sah ha Mawlai Mawiong rim.
Kine ar ngut ki dang mih na Mawiong rim ban leit sha Lumdiengjri,haba ki la poi ha Jingkieng Mawlai ki la tynrah ia ka side glass jong kawei ka bike, kaba don ia u number ML 05 T 2773 bad pynlong ia u nongniah Scooty ban ym lah shuh ban tehlakam bad kumta ka Scooty, ka la kyllon sha ka jaka ba iaid ka trok bad ka trok ka la tylliat ia ki ha kaba ki la khlad noh ha shen.
Ia ka met jong ki la pynkit noh sha Civil Hospital Shilllong ban leh ia kaba donkam.
U Dr A War, Director ka tnad ka koit ka khiah, u iathuh ba ki briew ki ba ia kynduh bad iajan (High risk Contact) bad u shipai BSF u ba la test Positive myn hynnin ka sngi ki bun bha bad ka jingwad ia ki, ka dang iaid sha khmat.
Haba pynshai halor ka ne ka phang, u Dr A.War u la iathuh ba une u shipai BSF u ba la test Positive myn hynnin ka sngi, u dei nongniah kali jong ki shipai BSF bad u ju leit buh leit shaw  ia ki shipai kylleng kylleng.
U Dr A.War u la iathuh ruh ba u ne u shipai u dei u ba leit buh ia ki shipai sha Lyngkhat, kaba don ha Pynursla, hynrei baroh ki shipai kiba u leit buh ki long  negative bad u la ong ruh ba ka jingbit jong u ia ka jingpang Covid-19  ka lah ban long namar ba u la leit ha Guwahati ruh.
U la iathuh ruh ba haduh mynta na ka liang ki shipai bad ka tnad ka koit ka khiah, ki dang wad ia ki briew ki ba ia jan (high risk Contact) bad u ne u shipai BSF.Haduh mynta ka jylla ka don 9 ngut, kiba don ia kane ka jingpang Covid-19, 5 ngut ha East Khasi Hills District,uwei  ha Ribhoi District, 2 ngut ha South West Garo Hills District bad u wei  ha East Jaintia Hills District.
Ki sample kiba la dep ban phah test ki long 19326 tylli, kiba long negative ki long 19028 ki ba la ioh ka jingkoit ba pura ki long 42 ngut,u ba la khlad u long uwei bad ki ba dang ap ka result ki long 246 ngut.
U myntri ba dei peit ia ka tnad ka koit ka khiah, u bah Alexander L Hek mynta ka sngi, ha ba ia kren bad ki lad pathai khubor u la iathuh ba na ka liang ka sorkar jylla ka lah ban ujor da ka ejahar pyrshah ia u Branch Manager jong ka State Bank of India,Khliehriat u ba la test Covid Positive mynta ka sngi, lada lap ba u la pynkhein ia ki kyndon jong ka tnad ka koit ka khiah.
U bah Hek u la iathuh ba une u briew u wan na ka jylla Assam ban shimti ia ka kam kum u Branch Manager ha State Bank of India ha Khliehriat bad haba u la poi ha jaka test kaba don ha Byrnihat Ribhoi District u la shu pyni da ka ID ia ki nongtest,khlem da shah ban test.
U bah Hek u la iathuh ruh ba na ka liang ki nongtest ki la pyllait ia u khlem da screen da ka jingpyrkhat ba un sa leit ban phah test ia lade ha Civil Hospital, hynrei une u briew u la leit beit beit sha Khliehriat ban sdang noh ia ka kam bad lyngba ka jing ithuh jong ki bor shnong ka khliehriat,ki ba la pyntip sha ki bor sorkar ha ka ba ki la wad ia u bad phah ban test bad lap ba u don ia ka jingpang Covid-19.
Na ka liang u myntri ka tnad ka koit ka khiah u la ong ba kane  jingjia ka long kum ka jingpynkyndit bynriew, ia ka sorkar kaba hap ban kham pyrkhing shuh shuh ia ka jingia rung jong ki briew sha ka jylla.
U myntri, u la ai khublei kyrpang ia ki bor shnong jong ka shnong Khliehriat, kiba trei shitom bad peit ngor ban teh lakam bad ban iada na  ka khlam Covid-19.
New Delhi: Ki shipai China, ki la thoh da ki dak kiba heh bha, ha ka jaka, kaba don mynta ha ka jing ia knieh bad ka India bad kitei ki dei ki dak China lane ki dak mandarin bad kitei ki don ha syndah jong ka Pangong Lake jong ka Ladakh.
Ym tang ki dak mandarin, hynrei ka don ruh ka map jong ka China, ba la dro ha katei ka jaka iaknieh.
Katei ka dei ka jaka, kaba la tip kum ka  ‘Finger 4’ bad ka  ‘Finger 5’ bad ka don ka jingheh, kaba 81 metre ka lynter bad nangta sa 25 metre ka pyngkiang bad lah ban iohi, da kaba suk da ka dur satellite.
Ha ki khyndiat sngi ba ladep, U  Wang Hajiang, uba dei u heh duh jong ki shipai China ha Tibet, ula phah ai rong thymmai ia katei ka jingthoh bad ka map hi baroh kawei, katba kum ka rong ba la ju pyndonkam ha China.
Ka NDTV, kaba pynmih ia katei ka khubor, ka iathuh bad katei ka dei ka dr, kaba la ioh na  Planet Labs bad ka pyni shuh shuh ia kiba bun bah ki shipai China ha katei ka jaka, kaba don ka jing ia kynad hapdeng ki ar kynhun ha u bnai Jymmang, ha kaba la shim ba ki don bun ki shipai India kiba mynsaw ha katei ka jaka ruh.
La iohi ia 186 tylli ki iing trep, ki jaka sah, ki iing jain bad kiwei kiba don ha katei ka thain hi baroh kawei, hajan katei ka pung Pangong bad nangta sa kaba bun ka jaka, kaba haduh 8 kilometre, kaba la pyn iasoh sha ka jaka jong ka China.
Ka Mamata Banerjee, myntri rangbah ka West Bengal, ka la pynbna mynta ka sngi, ba ka jingsam khaw reshon ei sha u paidlang katei ka Jylla, kan bteng haduh U Jylliew jong u snem 2021.
Ka  Banerjee, ka tyrwa ruh ia ka jing kyrshan radbah jongka, ia ka sorkar India, ba kan ai jubab da kaba tyngeh, halor ka jing tam pud ka China sha khappud bad ka India.
Haba kren sha ki kotkhubor, ka ong ba tang ban khang ia ki apps, kam pat biang satia.
“Tang da kaba khang ia ki apps, kan nym myntoi satia.
Nga kwah ban ai ia ka China, da ka jubab kaba iahap bad kumno ban leh, ka shong ha ki, ba kin rai" ong ka Banerjee.
“Lymda kumta u paidlang jong ka Ri, un kylli ia kaei ka jingmut kaba don ha ka sorkar" bad ka ong ba ka donkam ka jubab kaba tyngeh na ka liang ka sorkar India.
“Lada ka sorkar, ka shim ia kano kano ka rai pyrshah ia ka China, ngi kwah ban pyntrei kam, khlem da leh shiliang bad ngi dei ban ia pyni bor beit" ong shuh ka Mamata.
Nga la ïoh ban pule ïaka Article jong u Bah Purningstar Shabong, halor ka jingrwai Ri Khasi Ri Khasi,ha kine ki khyndiat sngi,kaba la mih ruh ka jingïatai ha ki Social Media bad kane ka Article ka la mih ruh ha ki kot khubor.
Lehse ka jingpynmih une u nongthoh ïa kane ka Article ka long hadien ba ka KHADC, ka la sdang ïa ka Dorbar Mangtyngka jong ka snem 2020, da kaba tem ïa kane ka jongrwai ba la rwai bad pynmih ha ka thup jingrwai jong ka Seng KSU.Nyngkong, nga sngewdei ban ai ka jingïaroh ïa u Bah Purningstar, namar ba u la pyllut por ban wad bniah halor kane ka jingrwai bad u la lap ïa kito ki dkhot kaba u la pynmih ha ki kot khubor.
Ngi donkam ïa ki riew wad bniah kiba kum kine, namar ka jaidbynriew Khasi jong ngi, ka duna than ki riew wadbniah kumba kum kine.
Bunsien ngi shu ïohi ha ki kot khubor ïa kita kiba pass Ph.
D, hynrei ki subject ne ki thesis pat bun ki bym don jingïadei bad ka jaidbynriew.
Toi, ngim pynrem ïa ki haba ki lah ban wad bniah pat ïa kiwei pat ki bynta jong ka jingim briew.
Halor ki bynta kiba u Bah Purningstar, u la kynthoh ïa kane ka jingrwai ba kadei ka jingrwai kaba pynjem rngiew ïa ka jaidbynriew.
Ngam tip haduh katno ka long kaba shisha ba tang na ka daw kine ki dkhot jong kane ka jingrwai ka jaidbynriew kan jem daw hem rngiew noh.
Sa kawei pat ka long, ba kine ki dkhot kumba la sei madan da u nongthoh, ngam kynmaw ba ngin ïarwai.
Naduh ba nga dang shong Klas A Rit ha Shnong la hikai ïa ngi ba ngin rwai man la ka sngi.
Kadei hok ruh ïa ngi ban gin rwai, namar ka dkhot kaba nyngkong ka kren shaphang ka jingieit ïa la ka ri haba ka ong, “ Ri Khasi Ri Khasi- Nga ieit ïapha- Ka ri kaba ieit uba rim uba jah- Ki tymmen mynhyndai la ngim ïohi shuh- Jingkynmaw ïa ki kan ym duh.
Baroh na ngi, ngi sngewthuh katno ka kordor kane ka dkhot jong ka jingrwai, kaba u Rev.John Roberts, uba long u Kpa jong ka thoh ka tar Khasi, u la thoh um kum uta u Poiwir kumba la ong da u Bah Purningstar, hynrei u la kheiñ ïalade kum u Khasi bad kaba da sngewtynnad ka long ba u pynkynmaw ruh ïa ki Kpa tymmen, ba ngim dei ban klet ïa ki.
Nga, nga ong ba sngew jemdaw bad sngewjem rngiew pynban ba ym dei uwei ruh u Khasi uba lah ban kot rynïeng bad u Rev.John Roberts ban thaw ïa ka jingrwai ieit ri, haduh ba hap ban shim beit ïa ka jingrwai ba thoh ma u.
Lehse ha katei ka por ruh ki mynhyndai jong ngi, ki ïohi ba kane ka jingrwai ka pynkhih mynsiem ïa ki ban ieit ïa la ka ri bad ki pdiang ïa kane ka jingrwai bad ka la rung ruh ha ki kot pule Khasi mynba ngi dang leit skul LP.Hynrei kaba lyngngoh ba kumno kine ki dkhot ba la sei da u Bah Purningstar ki mih pyrthei mynta.
Balei ba naduh ka por u Rev.John Roberts kim mih ki jingpyrshah ïa ka jingrwai Ri Khasi Ri Khasi.
Lehse ha kine ki por, lada kine ki dkhot ki don shisha ha kata ka kot The Khasi Third Reder, ki riewrangbah ki la weng noh ïa kine ki dkhot kaba ym sngew ïahap bad ki don beit tang kito ki dkhot ba ngi ju ïarwai shitrhem haduh mynta bad kane ka jingrwai ka neh ka sah haduh mynta.
Halor ka dkhot-“ Ri Khasi Ri Khasi, ïapha nga isyneiB’u shukor u ksuid i’U Thawlang ka ïawbeiKa jingdum u soitan ka tap ïa ka riAh U Blei to kynmaw ïa ngi"Ngam ïohi ba kan don kano kano ka jingkren beiñ ïa ki ïawbei bad ki Thawlang jongno jongno ruh, hynrei u kren ïa kata ka jingshah shukor ha ki ksuid ki khrei, ha kaba ka ri ka shah tap ha ka jingdum ha ki bor u soitan.
U Rev.John Roberts u khlem ong ba U Thawlang ka ïawbeit kidei kita ki ksuid ki khrei, hynrei u ong ki shah shukor.
Lehse ha ka por jong u, u Rev.John Roberts u ïohi ïa ka jingjyllei ki kam sniew, ka jingshah tap ha ka jingdum bad ka jingngeit bieit (Ym dei ka jingngeit niam) bad u thoh ha kane ka dkhot.
Halor kato ka dkhot kaba ong,“La wan u phareng, kiw u dykharKa suk ka Ri Khasi, ka’n shai ruh kydarKa’n phet ka jingbieit.
jingdum kam don shuhKi syntiw ka jingtip, ki’n phun"Ha ka por u Rev.John Roberts, ki phareng ki dykhar, khamtam ki dykhar kim dei ki dykhar jong kane ka juk ba mynta, kiba thmu ban wan kurup noh ïa ka bylla ka sngi, ka kamai kajih jong u khun khasi khara.
Hynrei kidei kiba wan da ka mynsiem ban khaïi kan pateng ban plie lad plie lynti ïa u khun khasi ha kam khaïi pateng.
Bad ym lah ban len ruh ïa ka jingshisha ba bun ki Khasi ki la leit khaïi shaduh Dhaka shaduh Kolkata lyngba ka jingïalam lynti ki phareng ki dykhar.
Nga ju ïoh sngew na ki riewtymmen ki ju ïathuh khana kumno ki ju leit khaïi bad ki khar Shilot sha East Pakistan(Bangladesh mynta) bad ki briew na riwar ki bha ka kamai kajih.
Don ruh ki dykhar kiba la wan kiew shane bad leh ïa ki kam kiba bha ha ka imlang sahlang.
Ki Mishoneri phareng haba ki wan shane, ki seng ïa ki skul, ki seng ïa ki hospital bad u Rev.Thomas Jones lei lei u la pynïoh syndon ïa u dak thoh Khasi.
U Dr.Gordon Roberts, u la seng ïa ka Hospital.
U John Roberts, u la iehnoh shiteng na ka jingleit shuti jong u haba la khie u jumai bah ha Ri Khasi ha ka snem 1897 ban wan ïarap ïa ki Khasi.
Te ban shu ong ban shu kren beiñ ïa u (John Roberts) ba u thoh ka jingrwai ban pynjem daw bad pynjem rngiew ïa ka jaidbynriew Khasi ka long ka bym lah ban pdiang da lei lei ruh.
Ngi dei ban tip ruh ba ka jingrwai Ri Khasi Ri Khasi kam dei satia kata ka jingrwai ieit ri kaba la ithuh da ki bor sorkar ne kumba ka long ka National Anthem.
Hynrei kadei ka jingrwai kaba shu mih hi na ki tyllong dohnud jong u paid Khasi, haba u don ha kano kano ka khep ba u sngewsynei bad sngew ieit ïa la ka jong ka ri.
Kaba dei bah PowellKi jing pynshai ia kito ki dkhot ki long kiba dei bad ba shongniaKam dei tang ka jingpynremnia Kato ka jingdwai hynrei Ladon kaba Khamkhraw Sha Lynsey.
Hermo.
“Namar ba ki jing lehniam, kin sdang ha ki khyndiat bnai ban sa wan, kumta kane ka skhim kan ai bam ia ki 80 klur ngut ki paidbah, ha kaba kin ioh ei 5 kilo u khaw bad shi kilo u dai bad kane kan bteng haduh ba kan da wan ka lehniam Diwali bad ka  Chhath Puja, lane haduh U Naiwieng" ong U Narendra Modi, myntri rangbah duh, haba kren sha u paidlang ka Ri, mynta ka sngi.
“Ngi dang pynkhreh, ban wan rah ia kawei ka ri, kawei ka ration card".
Mynta kan trei kam ha kylleng ka India bad kane kan pyn myntoi ia kito kiba mih na la ki shnong bad kiba leit donkam shabar" ong U Modi.
Ka jinglut na bynta katei ka skhim sam khaw ei, kaba kyrteng  Pradhan Mantri Garib Kalyan Anna Yojana kan long T.90 hajar klur bad lada khein lang, na kaba la pynlut ha ki lai bnai ba ladep, kumta kan poi baroh ka jinglut sha ka T.1.5lak klur, ong U Modi.
La iathuh ruh ba ha ki lai bnai ba ladep, la dep thep pisa T.31 hajar klur sha ki jan dhan account jong ki 20 klur ki long iing baduk bad mynta la thep sa 18 hajar klur ha ki bank accout jong ki 9klur ngut ki nongrep.
U Modi, u kren bynniaw, ba hadien ka jing pyllait ia ka pakhang shnong, ki la don kiba ialeh sting ialade, ha ka jing iada ia la ka met, kum ka jing bym deng mask, ka jing iaid jngai iwei ia iwei bad ka jing sait kti ruh kumjuh.
“Mynta ngin leit sha ka jingweng pakhang shnong kaba ar bad ka dei ruh ka por jyrhoh, ka por khieshoh bad nga ai jingmut ia ki para ri, ba kin sumar bha ialade" ong shuh u myntri rangbahduh.
Ka jingkiewdor ba man ka sngi jong ka umphniang petrol bad diesel ka la pynkhihwin ia ka ri India baroh kawei khamtam haba ki paidbah ha ka ri ki don ha ka jinghiran kaba khraw ha ka ioh ka kot na ka daw ka jingkhang khyrdep (lockdown) kaba iadei bad ka khlam coronavirus.
Mynta ka petrol ha Meghalaya ka la jan poi haduh Rs 90 tyngka bad ka diesel pat ka la jan kot haduh Rs 80 tyngka shi litar.
Lyngba kane ka jingthoh, nga kwah ban kdew katto katne ki daw kiba pynlong ia kane ka jingkiewdor ka umphniang kali bad ruh nga hap ban kynnoh ia ka Sorkar Kmie bad ki Sorkar Jylla kum kiba donkti lang ha kane ka jingkiewdor ka petrol bad diesel naba ki shim ba ka umphniang kali ka dei ka lad ban kamai khajna.
Naduh u bnai Lber (March) mynta u snem, hashuwa jong ka jingkhang dam (lockdown) ha ka ri, ka Sorkar Kmie ka la kyntiew ia ka khajna (excise duty) ia ka petrol haduh Rs 13 shi litar bad ia ka diesel haduh 16 shi litar.
Da kane ka jingpynkiew ia ka khajna ia kine ki umphniang kali ka Sorkar Kmie ka ioh lum tam ia ka khajna (additional revenue) haduh Rs 2,25,000 klur shi snem.
Ka Sorkar Kmie ka dang lah ruh ban kyntiew ia ka khajna halor kine ki umphniang kali sa kumba Rs 3 ne Rs 6 tyngka shi litar khnang ban ioh lum khajna kham bun ka ban kot palat Rs 50,000 klur.
Kumta, ka jingioh khajna ka Sorkar Kmie na ka petrol bad diesel ka lah ban poi haduh Rs 2,75,000 klur nalor ka khajna kaba long Rs 2,15,000 klur kaba la dep ioh lypa ha ka shisnem shuwa jong u bnai Lber.
Ki jylla ha ri India ruh ki donkti lang ha ka jingpynkiewdor ia ka umphniang kali lyngba ka jingkyntiew ia ka khajna Value Added Tax (VAT) ia ka petrol bad diesel khnang ban kyrda ialade na ka jingioh bhah duna na ka khajna Goods and Service Tax (GST).
Kum ka nuksa, ka Sorkar Meghalaya ha ka 23 tarik Iaiong (April), 2020 ka la pynkiew ia ka khajna VAT halor ka petrol da Rs 17.6 shi litar kaba long haduh 31 per cent.
La pynkiew ruh ia ka VAT halor ka diesel da Rs 12.5 shi litar kaba long haduh 22.5 per cent.
Ka jingioh lum khajna ki jylla lyngba ka VAT na ka petrol bad diesel ka la kiew haduh katta katta.
Ha u snem 2014-15 baroh ki jylla lada khein lang ki ioh lum khajna VAT na ki umphniang kali haduh Rs 1,37,157 klur, ha u snem 2018-19 ki ioh lum haduh Rs 2,01,265 klur bad ha u snem 2019-20 ki jylla baroh ki ioh lum Rs 2,00,247 klur.
Kumba ka long, ka Sorkar Kmie bad ki sorkar jylla ha ka ri India ki la pynlong ia ka umphniang kali kum kawei na ki lad kamai khajna bad kane ka la ktah shibun ia u paidbah.
Ka dor trai (base price) jong ka petrol bad diesel ka long kumba Rs 22 shi litar hynrei ka dor die (retail price) pat ka long haduh Rs 80 tam shi litar kaba mut ba ki khajna halor kine ki ar tylli ki umphniang kali ki long palat 200 per cent na ka dor umphniang.
Kaba pynlyngngoh ka long ba kane ka jingkiewdor ka wan ruh ha ka por ba ka dor ka umphniang kali ha ka pyrthei ka la hiar da palat 40 per cent na ka dor kaba long ha u bnai Kyllalyngkot (January) mynta u snem.
Kumba ka long mynta, ka dor ka umphniang ha ka pyrthei ka long kumba 41 dollar shi barrel.
Sa kawei ruh, naduh ka 7 tarik Jylliew (June), 2020 ka Sorkar Kmie ka la ailad biang ia ki kompani die umphniang (oil marketing companies) ban sdang biang ban pynkiew ia ka dor jong ka petrol bad diesel.
Kumta, ka dor jong kine ki ar tylli ki umphniang kali ka la kiew man ka sngi mynta la jan shi bnai duna.
Kaei kaba ngi iohi shai hangne ka long ba ka jingkyntiew khajna da ka Sorkar Kmie bad ki sorkar jylla ka dei ka dawbah jong ka jingkiew ka dor jong ka petrol bad diesel ha ka ri.
Ka jingbymtreh jong ka Sorkar Kmie ban pynrung ia ka petrol bad diesel ha ka GST ka dei kawei pat kaba pyni ba ka sorkar ka kwah ban lum khajna na kine ki umphniang kali.
Lada ka petrol bad diesel ki rung ha ka GST, ka dor jong kine ki umphniang kali kan hiar.
Shillong: Sa uwei u briew, uba wan phai na Guwahati, Assam, u ioh jingpang khlam covid 19 bad mynta, u don ha Khliehriat, East Jaintia Hills District.
Haduh mynta, ki don 52 ngut baroh kiba ioh ia katei ka khlam bad kiba dang shah sumar, ki long 9ngut haduh mynta, thoh U Conrad K Sangma, myntri rangbah ka Jylla, ha facebook peij jongu.
Ka jingpang khlam coronavirus, ka la trei tyngeh ia ki shipai khappud ha kine ki sngi.
Ki lad khubor, ki iathuh ba tang ha ki 24 kynta ba ladep, ki don  53ngut ki shipai jong ka Border Security Force (BSF), kiba ioh ia katei ka khlam covid 19.
Baroh ki shipai BSF, ki la poi mynta sha ka 354 ngut kiba dang shah sumar bad kito kiba la jem na katei ka jingpang, ki long  659ngut.
Ha Nagaland, ki don sa 8 ngut kiba ioh ia ka khlam covid 19 bad mynta ki don baroh 460 ngut kiba ioh ia katei ka jingpang bad 292 ngut kiba dang shah sumar bad sa 168 ngut kiba la jem, ong u myntri ka koit ka khiah ka sorkar Nagaland.
Nga lyngngoh ba napdeng ki trai jaka kiba don ha Shallang bad ki shnong ba marjan mynta ki la sangeh noh na ka jingpyrshah ia ka jingmih ki karkhana coke ba la nangmih man ka sngi la kum ki tit.
Mynshuwa la iohi ha ki social media ba ka la don ka jingiaid rally pyrshah ia ka jingdon kitei ki karkhana shet dewiong kaba kynthup ia ki sengbhalang, ki khynnah skul bad ka synjuk ki nongsynshar shnong.
Hynrei mynta pat haba ki karkhana ki la nangbun, balei kito kiba pyrshah mynshuwa ki la shu sngap jar?Haba nga la iakynduh bad uwei na ki nongshong shnong ha Shallang u bym kwah ban pynpaw kyrteng ialade, u ong ba ka daw ba sa sngap noh ym dei ba shah pynkbum pisa, hynrei ki daw ba kongsan ki long (1)ba ka sorkar kam sngap ia ka jingud ki paidbah.
Imat ka jingdon kine ki karkhana ka long ka lad kamai pisa kaba jur ia ka sorkar.
Te ka sorkar ka bynnud ban khang ia ki karkhana.
(2)Ba ka la don ka jingma ia kino kino kiba pynpaw pyrshah ia ka jingdon kine ki karkhana, bad ka la don ka jingshah maham ba ka long ka jingmynsaw ban pyrshah ia kiba don bor.
Mynta ngi la shu sngap noh, jia katba jia, long katba long, ngi long kiba tlot bor, kiba duk, kiba bieit ba ki heh spah bad kiba donbor kin iuh katba mon, la ong uwei pat u rangbah u bymnud ban pynpaw kyrteng namar ka jingsyier thot thot.
Baroh ki mrad ba ri ha iing kidon la kajong kajong ka bynta haka jingim jong u briew.
Hynrei ka jingri bad sumar bha ia u Ksew hala iing ka ai jingmyntoi shikatdei iangi bad haka jingwadbniah ba dangshen lashem bun ki briew ki ba ri bad sumar iaki Ksew hala iing ki kham lait naka jingbanbor jongka jingmut jingpyrkhat da kaba pyllut por bad ki.
Ia u Ksew latip ruh kum “U paralok bajan tam eh jong u briew" (‘Man’s best friend’).
Watla ka jingpyndonkam iaki Ksew ha kino kino ki kam kala nangduna ha kine ki sngi, hynrei ka jingdonkam bad ka jingkongsan ha iing ka nangkiew.
Naduh kaba ri ne sumar ha iing haduh ka jingpyndonkam haki jingialehkai, ka jingai jingshakri, u shim iaka bynta ba kongsan haka jingim jong u briew uba ki iashong iasah lang ryngkat.
Hato aiu ki mrad kilah ban leh naka bynta u briew?Hangne ka jingthoh ka thmu ban pyni iaki jingkongsan bad ki jingmyntoi kiba u Ksew u leh na ka bynta u kynrad haka jingim ba man ka sngi jongu.
New Delhi: Sa 18,522 ngut, ki don kiba ioh pang coronavirus haduh mynta ka step bad ka India, ka la poi sha ka  5,66,840 ngut kiba ioh ia katei ka jingpang, ong ka tnat ka koit ka khiah ka sorkar India.
Ha ki 24 kynta ba ladep, ki don 418 ngut kiba iap bad baroh kiba iap, ki la poi sha ka 16,893 ngut.
Ha kylleng ka pyrthei, ki la poi mynta sha ka 10.3 million ngut kiba ioh ia katei ka jingpang khlam bad  5,04,269 ngut ki la iap bad haduh mynta, katei ka khlam, ka la poi sha ki 210 tylli ki ri, ong ka khubor jong ka  Reuters.
Myn hynnin ka sngi ka Hyniewtrep National Youth Front (HNYF), ka la leit ban iakynduh ia u SDO E MEPDCL ha ophis treikam jongu, kaba don ha IGP Shillong ban pan jingpynshai halor ka jingkiew jong ka bai bording kaba la kiew shaba palat pud ha baroh kawei ka sor Shillong bad kumjuh ruh ha ki thaiñ nongkyndong.
Ha ka jing iakynduh jong ka seng bad u SDO, u la pynpaw ba ka jing bakla ka dei napoh ka ophis treikam lane ka (Main Office) namar ba ki la bthah ba kin leit lum jingkhein ne thew meter, da ki nongtrei kiba dang hapoh ka jinghikai (under training) bad dei halor kane ka daw ka sa kiew ka bai bording shaba palat pud.
Na ka liang u SDO ka MEPDCL u la ong ruh ba lada don ki paidbah kiba ioh pdiang ia ka bai bording ka bym iahap satia bad ka rukom pyndonkam ia ka bording ki lah ban ia kynduh bad u, da kaba rah ia ka kot bai bording khnang ba un phah pynbeit marmar ia ka jingeh jong ki paidbah.
Halor kane ka seng ka pynpaw da ka jingbitar ia ka jingleh thurmur jong ki nongtrei jong ka MEPDCL bad shen ha ki sngi ban wan ka seng kan sa ia kynduh bad u myntri ba dei peit ia ka tnat bording ban dawa bad pynshitom ia ki briew kiba donkti ban leh thurmur ia kane kam.
Ngan buh ia ka ryntieh ha u lyoh.
Kaei kata ka Ryntieh? To ngin ia peit.
U Blei hadien ba u la pynshlei ia ka pyrthei da ka um.
U Blei u la ong- Nga, ngan pyllong skhem ia la ka jutang bad phi.
(kaba mut ba u Noah bad ki khun jong u na ka bynta ka pyrthei pateng la pateng bynriew).
Bad da ki um ka jingshlei yn ym ot shuh ia ka doh baroh, (Kamut yn ym pyniap shuh ia ki briew ne mrad da ka jingshlei um kum ha ki por u Noah).
lymne yn ym long shuh ka jingshlei ia ka ban pynjot noh ia ka pyrthei.
U Blei u ong- kane ka long ka dak jong kata ka Jutang ia kaba nga buh junom hapdeng jong nga bad phi bad kiei kiei ki kynja ba im baroh ba don lem bad phi HABAN DA KUT K A RTA KA PYRTHEI.(kamut ba ka pyrthei kadon ka rta bad ka jingkut jongka ia kaba u Blei shisien ka sngi un sa pynduh ia kane ka pyrthei, yn ym don pyrthei shuh).
Ngan buh ia ka ryntieh ha u Lyoh.
Kane ka ryntieh ia kaba u Blei u kren ka thaw ia u simpyllieng (Rainbow) bad kan long ka dak ka Jutang hapdeng jong Nga bad ka pyrthei.
Kan jia haba ngan pynmih ia u lyoh halor ka khyndew BA KATA KA RYNTIEH KAN PAW ha u ta u Lyoh.
Ong u Blei- Te Ngan kynmaw ia la ka Jutang hapdeng Jong nga bad phi bad ha ki kynja ba im baroh: bad kita ki um kin ym man long ka jingshlei shuh ia kaban pynjot ia kadoh baroh.
Kata ka Ryntieh kan long ha uta u Lyoh: NGA TE NGAN KHMIH IA KA.Ia kaban kynmaw ia ka JUTANG KA BYMJUKUT hapdeng u Blei bad ki kynja ba im bad ka doh baroh kat badon ha pyrthei.
U Blei u la ong ha u Noah- kane ka long ka dak jong kata ka JUTANG, ia kaba Nga la pyllong skhem hapdeng JONG NGA BAD KA DOH BAROH KABA DON HAKA PYRTHEI.Genesis 9:9-17.
Hangne ngi iohi ba u Blei un ym pynjot shuh ia ka Pyrthei (earth) da ka um.
Bad u la dep iateh jutang ruh ba un ym pynjot shuh da ka um kum ha ki por u Noah haba la tap lup ia ka pyrthei da ka jingshlei ka um.
Te kumno pat u Blei un pynjot ia ka pyrthei kaba bymman mynta? Ka ktien ka ong da ka Ding (fire).
Ha khmih kata ka sngi kawan, ka ing kum ka lawar ding.
Malakhi 4:1.
Haba ngi phai mynta sawdong pyrthei, ka pyrthei ka la sdang ban ing.
U Blei u la thang mynta da ka ding bymlah iohi (invisible fire).
Ka pyrthei ka ing ha ki bun ki liang lyngba ki jingjia kum ka khlam, ka nemsniew, ki jingkyrduh, ki lamih ki jait pa ki jait ki kynrum kynram haduh ha ki jingmut briew.
Ka khlieh ka ing da ki jingsheptieng jingkhuslai ia kine kiei kiei kiba wanjia wan hap ha ka jingim briew ha pyrthei.
Kine ki long shibynta ka jing ing.
Hynrei ban pynjot thiaw ia ka pyrthei kan nym long shuh da ka um, hynrei ka ding.
Ka ktien u Blei ka ong – hynrei kata ka sngi u Trai kan wan kum u nongtuh, ha kiba kita ki bneng (heavens) kin leit noh burr, bad ki jor tynrai da kaba thang rhem kin um noh, ka khyndew bad kita ki jingleh ba don haka, YN THANG DUH.2Petros 3:10.
Heavens will pass away with a terrible noise and heavenly bodies will disappear in FIRE.Ka long kaei kaei kaba shyrkhei ha kata ka por.
U Blei u la kular bad ym pynshlei shuh ia ka pyrthei da ka um ne jingshlei, hynrei un pynkut ia kane ka pyrthei DA KA DING.Ia kaei kaba ka ktien u Blei ka kren, ka long thik kumta.
Nga la kren te ngan pyndep ruh ia ka: Nga la thmu, Ngan leh ruh ia kata.
Isaiah 46:11.
U Blei u la dep pynshlei shisien ia ka pyrthei.
U Blei u la pynpaw ia ka jutang jong u hapdeng ki briew lyngba ka ryntieh (Simpyllieng) ban ym pynshlei shuh iaka pyrthei.
U Blei un sa Thang bad pynkut ia ka pythei DA KA DING.Ka tnga jong U Nawazuddin Siddiqui, u aktor ba pawnam ka bollywood, ka  Aaliya Siddiqui, ka la phah ia ka jing dawa ban ia pyllait san shyieng noh bd u tnga jongka bad ka daw ruh, ba u dei ban siew ia ka bai bam bad ban ia pyllait sanshyieng noh.
La phah ia katei ka jingdawa ha ka 7tarik Jymmang 2020, da ka email, namar ba kam iaid ka speed post ha kine ki sngi, ong U Abhay Sahai, uba dei u riewsaid jong ka Aaliya.
La iathuh ba U  Nawazuddin, um pat jubab satia haduh mynta halor katei ka jing dawa jong ka tnga jongu.
U Nawazuddin, u don 45 snem ka rta bad u don mynta ha ka shnong jongu ha  Budhana, Uttar Pradesh, ha ryngkat bad ka iing jongu, ha kaba ula leit poi ha katei ka shnong, ha ka por 12 tarik Jymmang 2020, hadien ba ula ioh ia ka jingbit ban leit na ka sorkar  Maharashtra.
U Nawazuddin, u iathuh ba u leit sha la shnong, na ka bynta ban don lang bad ka kmie jongu, kaba 71 snem kynthih, kaba don ha ka jing sngewsih, namar ka jingkhlad noh jong ka para jongu.
U Nawazuddin bad ka Aaliya, ki ia poi kha ha u snem 2009 bad ki don arngut ki khun.
Shwa jong kata, ula ia shong kha shipor bad ka Sheeba.
Baroh ki ia ud lut, ia ka jing kiewdor ka bai thang ding ilektrik, ha kine ki sngi, hynrei ka sorkar Jylla, haduh mynta, ka dang sngap mynthi bad ka leh buit tuh ruh, da kaba pynklet da kumne kumtai, na ka bynta ban pynbor ia u paidlang ka Ri Khasi Jaintia, ba un siew ia katei ka dor kaba ki la shna, ki nongtrei jong ka tnat bor ding.
Ka jingshisha, kaba nyngkong tam, ka long ba ka MeECL, ka la shim kabu palat, namar ba ka dei tang ma ka, kaba sam bor ding ia ka Jylla baroh kawei bad katei kam shym map satia, wat ia ki jingkhein, kiba mih na ki shi suka shipiah lane ki shi tyngka ar tyngka, hynrei ka dawa beit thik ba kin siew ki nongthang ding bad nangta, la iohi, ba ka tnat lum pisa jong katei ka tnat, ka dei kaba thurmur bad kaba leh thawsha tasam bad ka daw kaba nyngkong ka long, ba ha ka por pakhang shnong kumne, kim ju leit peit metre bad ki ap, tang ha ka por suk pyrthei, katba kim lehrain satia ialade, ban kam, ba ki trei ha ka tnat essential service bad nangta, haba ka kiew ka bai ding, ki ju kynnoh beit ia u metre uba pli bad ka jing kynnoh, ka long ba kiba bun kim dei kiba stad ban peit metre bad ha kaba khadduh, la shu hap ia siew bym banse.
Mynta ka sorkar India, ka la pynlong pakhang shnong, la ar bnai tam bad ha kine ki ar bnai tam, ym don uwei ruh uba leit trei ne leit wad pisa, hynrei, la shu ia shong bad shu ia bam bad tang ka jinglut suda bad ha kaba kum kane ka por, ka la dei ia ka MeEPDCL, ba kan don kata ka jingsngew para briew bad ba kan map noh, ia ka bai ding jong ki paidbah, na ka bynta kine ki ar bnai ba ladep, namar lada jia ba ka pynbor ban siew (nalor ba ka la khein dor kaba rem), kumta kin sa bun ki ban shah ot bai ding, ha ki bnai ban sa wan.
Haba shu peit, ngi iohi, ba hapdeng kiba trei ban pynmih bor ding bad kiba trei ban lum bai bor ding, ka don ka jing iapher ka bneng bad ka khyndew bad kata ka long, ba kiba pynmih bor ding, ki dang don ka mynsiem jong ka jingsngew kit khlieh ban ai jingshakri, ba ki paidbah kin ioh ding ilektrik; hynrei kine kiwei pat kiba lum pisa, la iohi, kumba ka jing pyrkhat, ka la shlei ha ka janor jongki, tang ban ioh ban  oh dor kaba rem, nangta ban pyntieng koh tympan ia ki paidbah bad ban ot ding ilektrik, lada jia ba ki briew kim ioh ban siew bad katei ka dei ka kam thombor bad kaba ngim dei ban ailad ha kane ka juk shai.
Ban pynkut, ngi hap ban shu buh ia u dak jingkylli ia kane ka sorkar khleh khawlang jong ka NPP, UDP, HSPDP, BJP bad kiwei bad kata ka long, la ki sngew iahap ne em ban ai da ka kti kamon bad ban tare biang pat da ka kti ka diang bad kam dei tang katta, hynrei ioh lehse ki sngew pynban, ba kato ka jingsiew T.500 sha acount ki longkmie baduk, ka jingsiew shispah shi sngi, sha ki nongbylla lane T.700 shi taiew lane T.1,000 sha ki misteri, ka dei ba kin ia siew bai light (ym ban thied khaw) bad lada ka long kumta ruh, ka jingkylli, ka long ba kim dei tang kitei, kiba thang ding, hynrei ka sorkar Jylla, ka don ne em ia kata ka jing pyrkhat sngew lem para briew, ia kiba trei ophis, kiba trei karkhana, ki nongtrei kam lajong, ki nongtrei kam niam (kiba don ka tulop kaba rit), ki riew tymmen bad kiwei de, kiba la shu shong iing da ki bun bnai, na kane ka pakhang shnong.
Nga sngew lyngngoh lyngngaiñ ia ka jingud ki paidbah ia ka jongkiew dor ka bai thang light jong ki.
Lada kiew dor ka bai recharge mobile ki sngap la ka sngap, lada kiew dor ka bai doh sniang, doh masi, doh kha, ki sngap la ka sngap, lada kiew dor u shini, u dai, ki sngap la ka sngap, lada kiew dor ki tiar shna iing ki sngap la ka sngap, lada kiew dor ka ba skul bai tution ki siew beit, lada kiew dor ka petrol, diesel ruh ki sngap la ka sngap, lada kiew dor u kwai u tympew ruh ki thied beit, lada kiew dor ki kot skul ruh ki thied beit ki khlem pyrshah, lada kiew dor ka bai internet ruh ki recharge beit trait trait khlem sa lia, bad kumta ter ter ym lah ban jer lut hangne, hynrei lada kiew dor ka bai thang light pat ki kyn noh lai phew ka jait ia ka MeECL!!! Sngew lyngngoh lyngngaiñ!!!Ha ka jingshisha ka MeECL lei2 ka la leh isynei palat ia ki paidbah Meghalaya haba ia nujor bad kiwei2 ki Jylla.
Ka MeECL ka thied light ha ka dor kaba rem hynrei ka die pat ha ka dor kaba tad sha ki paidbah.
Ha ka jingshisha ki paidbah ki ladei ban sngewnguh ia ka MeECL.Shillong: Ha kaba kum kane ka hiran jong ka jingpang Covid-19, hynrei ki don kiba leit sha ka ophis jong U Deputy Commissioner, East Garo Hills ban leit kylli ia ka skhim sam mobile lane kaba ki ong, ki smart phone jong ka sorkar.
Ka khubor na ka ophis U DC, ka pynshai, ba kam don satia, kaba kum katei ka skhim sam smart phone sha ki samla pule bad la ong ruh ia ki paidbah, ba kim dei ban ngeit ha kitei ki hamsaia.
Shillong: U Symbud myntri rang bah ka jylla, u bah Prestone Tynsong, u la iathuh ba ka rel ka ban wan buh ia ki nongshong shnong ki ba sah kut ha  Bangalore kan poi ha Guwahati Railway station ha ka 20 tarik u Jymmang 2020.
Kane ka rel kan wan buh ia ki 1250 ngut ki briew.
Ha ka ba iadei bad ka jing wan buh ia ki nong shong shnong ki ba sah kut ha ka West Bengal, Maharashtra, Telengana, Kerala, Uttar Pradesh, Delhi,  Rajashthan, Andhra Pradesh, Uttarakhand, Punjab, Bihar, Harayana, Goa, Pondichery, Madhya Pradesh bad Jharkhand; na ka liang ka sorkar jylla kam pat ioh ia kano kano ka jubab na ka tnad rel halor kane ka bynta.
La iathuh ba haduh mynta tang 3 tylli ki jylla, ka Tamilnadu, ka Gujarat bad ka Bangalore  kiba la shah ia ki rel ba kyrpang ban wan buh ia ki nongshong shnong  kiba kwah ban wan phai noh sha ka jylla.
Shillong: Ka jylla mynta ka don palat 7000 tylli ki Covid-19 Committee Center, kata ka kynthup ia kiba na ki thain nongkyndong bad ha ki jaka Sor, ki ne ki Commitee kin peit ia ki nongshong shnong ki ba la wan phai na sha bar ka jylla bad kine ki Committee kin hap hapoh ka jingpeit jong ki Deputy Commissioner, ia ka ne la iathuh da Symbud Myntri Rang bah ka jylla u bah Prestone Tyngsong.
Haba iakren bad ki lad pathai khubor u bah Prestone u la iathuh ba haduh mynta ki nongshong shnong kiba la wan phai ha ka jylla ki long 6565 ngut bad kine baroh kin hap ban leh ia ka quarantine ha la ki jong ki shnong ki ba ki sah.
U bah Prestone u la iathuh ba mynta la buh sa ar tylli ki jaka Screening na ka bynta ki briew ki ban wan phai kata ka long na ka bynta ki briew kiba na West khasi Hills District, kan long ha Mairang bad ha Nongstoin, na ka bynta kito ki ba dei na South West Khasi Hills District kin hap leh ia ka screening ha Byrnihat,Ribhoi District.
Ha kine ki sngi ka sorkar ka la pynbun shuh shuh ia ki jaka screening, kata kawei ka jaka screening kaba ki la buh ka long ha ISBT Tura bad kane ka long na ka bynta ki briew ki ban rung  sha West Garo Hills District, South Garo Hills District  bad South West Garo Hills District.
Katba ka jaka screening ka ba don ha Bajengdoba kan peit tang ia ki briew ki ban rung ha North Garo Hills District bad East Garo Hills District.
Na ka bynta ki ba sah ha East Khasi Hills District, la buh ia ki jaka screening ha Polo Ground, Shillong.
Ka jaka screening ka ba don ha Byrnihat kan peit tang ia ki briew ki ban leit rung sha Ri Bhoi District bad South West Khasi Hills District, katba ia ki briew ki ban wan rung ha East Jaintia Hills District bad West Jaintia Hills District la pynkhreh ia ki jaka Screening ha Thadlaskein entry point.
Na ka liang u bah Prestone, u la ai khublei ia baroh kiba trei shitom bad ia snoh kti lang bad ka sorkar jylla, da kaba ki la trei shitom bad miet  sngi bad ban peit ia baroh ki ba wan na kylleng ka ri India, khnang ba ka jylla kan lait na ka khlam Covid -19.
Shillong:U symbud myntri rang bah ka jylla u bah Prestone Tyngsong u la ong, hadien ba  ka sorkar pdeng ka la pynbna ia ka jing pynjlan ia ka Lockdown ha baroh kawei ka Ri India.
Ka sorkar jylla ruh ka la rai ba kan pynjlan shuh ia ka pakhang shnong, ha ka jylla haduh ka 31 tarik u Jymmang 2020.
Halor ka jingshah jong ka Ministry of Home Affair jong ka sorkar pdeng ia ka iarung ia mih na kawei ka jylla sha kawei (inter state movement); na ka liang u bah Prestone u la ong ba ha ka jylla Meghalaya yn ym pat shah ia ka iarung ia mih na ka wei ka jylla sha kawei pat.
U la iathuh ruh ba ki kali ki ba lah ban wan ha ka jylla Meghalaya kin long tang ki kali ki ba wan kit ia ki mar bam sha kane ka jylla bad kine ki kali kin hap bud pyrkhing ia ka jingbthah jong ka tnad ka koit ka khiah.
Shillong: Mynta ka sngi la test biang, ia ka nongpang, kaba don coronavirus bad la lap ba ka la jem na ka jingpang.
Lyngba katei ka test, kaba dang shu leh mynta ka sngi, la pynthikna da U Conrad K Sangma, myntri rangbah ka Jylla, ba katei ka briew, ka la koit la khiah bha bad katei ka pyni ba ka Jylla, kam don shuh ia ka jingpang coronavirus.
Na ka liang U bah Prestone Tynsong, symbud myntri rangbah ka Jylla,  mynta ka sngi u la pynbna ba ka jylla Meghalaya ka la lait na ka jingpang Covid-19, ha kaba ka briew ka ba ioh ia ka ne ka jingpang Covid -19 hadien ka test kaba ki la dep ban leh mynta ka sngi ka la ioh ia ka jing koit ba pura (negative).
Haba iakren bad ki lad pathai khubor u Bah Prestone Tynsong, u  iathuh ba ka jylla Meghalaya ka la lait na ka khlam Covid-19, ha kaba ka test ka ba laioh mynta ka sngi, hadien ka jingleh ia ka test ka ba la dep ha ka sngi saitjain ka long negative bad hadien ka 24 kynta ki la pyndep biang ia kane ka test ha ka ba mynta ka sngi ruh ka test ka long negative bad kane ka briew ka la ioh ia ka jingkoit ba pura.
U Dr A War, u  iathuh ba ka jing leh ia ka test ia kane ka briew ka long hadien ka 7 sngi na ka sngi ba la lap ba ka don ia ka jingpang Covid-19, namar ba kane ka briew ka la don lypa ha ka jingleh Quarantine kaba la jan dap 28 sngi bad kumta na ka liang ka koit ka khia ka la ap tang 7 sngi bad ka leh noh ia ka test ha kaba ka result ka ba la ioh mynta ka sngi ka la long negative.
Ha kaba iadei bad ki sample ba la phah test u bah Prestone u la iathuh ba haduh mynta ka sngi ki sample kiba la dep phah test ki long 3207, kiba long negative ki long 2883, ki result kiba dang ap ki long 311; 12 ngut kiba la ioh ka jing koit ba pura bad uwei uba la khlad noh na ka ne ka jingpang Covid-19.
U symbud myntri rang bah u la iathuh ba wat la ha ka East khasi hills District haduh mynta sngi ym shem don shuh kiba ioh pang Covid-19 thymmai hynrei ka east khasi hills District ka dang don ha ka Orange Zone bad ban pynbna ba ka la long Green Zone, yn hap ban pynbeit bad ka sorkar pdeng.
Shillong: U symbud myntri rangbah ka jylla u bah Prestone Tynsong mynta ka sngi u la iathuh ba haduh mynta ka sngi kila don haduh 6565 ngut ki samla ka jylla kiba la wanpoi sha Meghalaya na kylleng ka ri India.
U bah Prestone Tynsong u la iathuh ruh ba sa kumba 1250 ngut ki samla kin wanpoi haka 20 tarik jymmang 2020 kiba wanphai lyngba ka Rel napoh ka jylla Karnataka.
U symbud myntri rangbah ka jylla u la iathuh ruh ba hadien ba iwei naki 13 ngut iba ngat jing pang ‘corona virus’ i la dei ‘Negative’, ka jylla Meghalaya mynta ka lah lait naka jing pang ‘COVID-19’.
“Ka long ka khubor kaba kmen baka jylla jong ngi ka la lait naka naka khlam ‘COVID-19’, hynrei ngim dei pat ban khein sting bad ngi dei ban kynmaw ban bud ryntih ia ki kyndon ka tnat ka koit ka khiah naka bynta ban tehlakam iaka jing pang corona virus'" la bynrap u bah Prestone Tynsong.
Naka liang u symbud myntri rangbah ka jylla u bah Prestone Tynsong mynta ka sngi u la ai khublei iaki paidbad khamtam kiba ia don bynta lang bad ka sorkar naka bynta ban iakhun pyrshah ka jing pang’corona virus’hapoh ka jylla naduh ki nongtrei ka tnat ka koit ka khiah haduh ki pulit, ki ophisar jong ki tnat ka sorkar bad ki nong synshar shnong.
“Naka liang ka sorkar, ngi ai khublei bad ka jing sngew nguh ia baroh kiba ia don bynta lang bad ka sorkar haka jing iakhun pyrshah ka khlam ‘COVID-19’ naduh ki doktor haduh ki pulit, ki ophisar naki tnat bapher ka sorkar, ki nong ialam shnong bad baroh ki paidbah kiba ia don bynta" la bynrap u bah Prestone Tynsong.
U bah Prestone Tynsong u la ong ruh baka sorkar lyngba ki bor district bad ka tnat ka koit ka khiah ka jylla kila seng kumba 7000 tam ka kynhun ‘COVID Communities’ naka bynta ban peit thuh bad buddien iaki ba wanphai na kiwei pat ki jylla ka ri India.
Guwahati: Ki la poi lai ngut kiba iap na ka jingpang Covid-19 ha Assam, ha kaba u nongpang, uba 71 snem ka rta, uba shah sumar ha  Gauhati Medical College and Hospital (GMCH), ula khlad mynta ka sngi, ong U  Himanta Biswa Sarma, myntri ka koit ka khiah ka sorkar Assam.
Utei uba khlad, u dei U  Gopindra Chandra Malakar, uba dang shu wan phai na  Mumbai bad u iap, namar ba um lah ban ring bad pynhiar mynsiem, ong U Sarma.
Baroh kiba ioh  COVID-19 ha Assam, ki la poi sha ka 102 ngut bad ki don sa lai ngut kiba iap, katba kiba dang shah sumar, ki long 56 ngut bad 41 ngut ki dei kiba la jem na ka jingpang.
U khasi u la saindur ia ka rukom iakren iakhana kaba kham pher na kiwei pat ki para jaid bynriew kaba pynlong ia kiwei pat ban shem jingeh bad bakla ne kulmar ban sngewthuh.
Nga ia lade ruh nga iai puson bad  pynshong nongrim ha la marwei ka mut aiu kata ka rep ka riang.
Ngi ju ong ka puh ka dain, kane ka kham suk khyndiat ban sngewthuh.
Nangta ngi ong ruh ka bet ka thung,bad kane ruh ka kham suk ban sngewthuh.
Ha dien ba la dep ka puh ka dain,ynda la poi ka aiom ban buh ia u symbai ki Nongrep ki khreh dum dam,tlum tlam khlem long satia ban pynslem.
Ha kum kane ka por – ka khyndew ba la dep puh bad ka sboh ba la dep dain na ki skum kba,jyntang riew hadem,sla dieng ne ki phlang ki ap sa tang ia u symbai ba ngi ong ka bet ka thung namar don ki jaid mar rep ba ngi shu bet bad don pat kiba shu thung da ki sara lung bad ha kane ka juk la kham iabeh hi ban shu thung da ki sara lung.
Naduh ka por puh por dain haduh ban da kheit ia u soh ngi ong ka rep ka riang,bad ngam lah ban ring nia balei ngi pynkut da ka riang namar ka kyntien riang te ba ia sngewthuh paidbah ka mut pyntyrkhong ne pynswai pynsdot.
Ha kawei ka step nga pom ia u pathaw,nga shim ia ki symbai bad pyntyrkhong ia ki nangta nga tynsat ia ki ha jaka ban nym ioh ki mrad, wat ki khnai ruh, bad ynda la poi ka taiew pdeng u April nga thung ia ki mar syn ia rang u slap;ki mer hynrei kim shym da itynnad.
Nangta ki juh hi ki jaid symbai nga thung ha u bnai May por ba dang mih bnai hynrei khlem don slap namar ba ka la dep slap lypa saw ne san sngi mynshwa bad ka khyndew ruh ka sngem kat ban biang ban speh u symbai.
Ha ka por ba nga dang thung ia kita ki symbai pathaw,I para Marjan I ong ia nga ba ngan ia ai symbai lem ia I namar ba u symbai ba I buh um don shuh tip la dep rong ki khnai ne kumno.
Hangne nga poi kynmaw ia ka kyntien “Riang “, ka sap u longshwa kaba da maian: hynrei ngi khein thala khamtam ha kane juk fashion jong ngi.
Ia ka kyntien “Riang" la ju don teng ruh ba kren kai kren thala watla ka dei ka kyntien ba pynim bad pynroi ia ka sap peiphang u longshwa.
Ha u Nongrep mynkulong, ka kyntien “Riang " ka mut -“pynrkhiang, tyngkai, ri bad sumar “.
Da ka rukom barim shi sur pyrkhat shi sur trei kam,ka dei shi sha lada ia u symbai ngim pynrkhiang bha bad ngim ri ngim sumar bha ka lah ban kut seng ne duh rep ha ka snem ba bud.
Da ka jingmih ki stad ka rep ka riang lyngba ki buit thymmai ngi la nang ioh shuh ia ki symbai ba kham bha bad ba pynhun ruh ia u Nongrep, kaba pyndiaw pynsyier ka dei sa tang ka Iew.
Ka sorkar ka la ialeh katba lah ban iarap na bynta ka Iew ia ki Nongrep, hynrei manla ka por ngi mad ia ki jingeh ha kaba iadei bad ka Iew.
Ngi ruh ngi dei ki Nongrep bad ki mar rep ba ngi kham rep ban pyniaid Iew dei tang u Phan bad u riewhadem bad naduh ki snem 1989 ba nga leit bud die Phan ia I mei I pa nga ju iohsngew ba ki bynniaw ia kata ka jingshah-ot-kilo bad ka jingshah-khniot dor bad kane ka dang iai bteng haduh u snem 2019 bad ia kaba mynta ngim pat tip ong la kan dang long kumjuh ne kan pher noh.
Haduh mynta ngim pat tip hangno ki don kita ki Iew ba la pynbit da ka sorkar kiba pynlait ia ki Nongrep na ka jingshahkhniot bein ha ka dor die lang.
Ka Iew die lang ha Mawiong ka dei ka regulated market ne market area ym na bynta ki nongrep trai ri hynrei na bynta ki mahajon bar jylla bad ha kane ka rukom ki paid Nongrep jong ngi ki iai ud bad bynniaw na ka snem sha ka snem bad bun ruh kiba la kynran dien noh.
Ka jingong ba ka rep ka riang ka dei u budlum ia ka ioh ka kot jong ka jylla ka dei tang ban pynkhyllew ne cajole ia ki Nongrep ba kin iai rep bad iai khnium pat man ka snem katba ia ka umsyep jongki pat yn dang iai kjit ki mahajon bar jylla ne babu phabu ba la pynkupbor da ka sorkar.
Sngew thamula bad kdang ruh shoin ban iai pyrkhat bad kynmaw ba ka dor synsar ha Iew dielang ha Mawiong por 8 baje mynstep ka lah ban long 60 tyngka bad tang 11 baje mynstep ha kajuh hi ka sngi ka hiar noh 54 ne 52 tyngka.
Hangne ngi nud ban ong ba ym don Iew ha Meghalaya kaba la pynbit ne regulate da ka sorkar na bynta ki nongrep.
Lada dei ka Iew ba la regulate da ka sorkar hato balei pat dang don ka jingkhniot bein ia ka dor ki mar rep ba leit die ki Nongrep.
Ha ka snem 1980 ngi la ioh ia ka Meghalaya Agricultural Produce Market Act 1980, nangta ngi la ioh ia ka Meghalaya Agricultural Produce Market rules 1982.
Kine baroh ki sah tang ha ka jingthoh bad thiah lyngngai kum u bsein ramhah aiu re uba thngan bad bam shi sien bam lai phew snem.
Ka act 1980 bad ki rules 1982 ka kham pyniohnong ia  ki broker bad ki commission agent namar dei kine ar kiba ju nion ne khniot ia ka dor ki mar rep bad hikai ban ot kilo bad ka auction kaba khyllah tam na ka dor kaba heh ha ka por 8 baje mynstep sha ka dor kaba rit bad pynjew slew ha la por 11 ne 12 baje mynsngi ha kajuh hi ka sngi tang ban ioh commission ia lade kaba heh bad bun bai ioh nong,ban ia u Nongrep uba jaw syep saw ne san bnai dang kamai heh uto u broker ne commission agent tang ha ka ar ne lai kynta da kaba khyrwait dor na kaba heh sha kaba rit.
Bad  sa ki mahajon khasi jong ngi ha Iewduh ruh ki ia pyrthuh bud lang bad pyn syrtok  khait ia ki Nongrep ba pli.
Ngi ai khublei ia ka seng ki Nongrep ne ka Hill Farmers Union kaba la trei tyngeh na bynta ki nongrep ban pynsngew ba kam dei ban don ka jingot kilo.
Ka Meghalaya Agricultural Produce Market Act 1980 ka dei kaba la ban bein ia ki paid Nongrep.
Ki mahajon bad ki commission agent kiba ioh laisen na ka Meghalaya State Agricultural Marketing Board ki lah ban ioh ia ka remunatative price ia kaba ki paid Nongrep kim ju ioh mad.
Ki Nongrep jong ngi ki dei ki First Hand seller, ki bym don laisen bad ki  bym ju ioh ruh ia ka remunatative price bad ka jingjied ba khadduh lada la shah khniot bein palat ka dor ki mar rep ka long tang ban pynphai dien biang sha la yieng.
Ngi ai ka jingiaroh ia ka sorkar M.D.A kaba la shim mynta ia ka sienjam ban pynbha bad pynjanai biang ia ka ain na bynta ka Iew ki Nongrep bad kyrmen ba kan long ka jingpyrshang bad ka jingksaid kaba sei soh ka ban pynkupbor ia ki Nongrep,ym shuh kum kaba la ju long lypa ,ka act 1980,kaba nion bein bad pynsyrtok ia ki Nongrep.
Kyrmen ba ka sorkar kan lah ban saindur ia ka Iew ka ban ia dei dur,ka ban kyntiew,ka ban pyniar,pynkhlain bad pynneh pynsah ia ka mynsiem trei shitom jong ki Nongrep.
Ka sorkar kaba lah ban pynshlur bad pynrung ha ki Nongrep ia ka mynsiem trei minot,trei smat bad trei dukhi ka dei ka sorkar kaba jop namar dei tang ka rep ka riang kaba lah ban wanrah ia ka jingbiang bam ha la yieng ne self sufficiency bad ka jingbiang jhur ha ki Iew.
Ka sorkar hi kan iakynduh shibun ki jingeh ban pynbiang ia ka jingdonkam na bynta ka Iew ka ban iadei dur ,watla ym dei eh sbiak, na bynta ka jingang nud ki paid Nongrep.
Kaba nyngkong ka long ba lada ka sorkar ka pynlut na bynta ban kyntiew ia ki Nongrep khlem don pat kano kano ka lad ka ban phai pat sha ka sorkar kum ka khajna,kan ktah kylla pat ia ka pla ne kam pisa jong ka sorkar.
Ban ong ba ki Nongrep ki dei ban don noh da ki lisen ba hap ban thied na ka sorkar khnang ba kin ioh ia ka remunerative price bad kiwei ki subsidy,kane ruh ka dei kaba kyllain na bynta ki nongrep.
Kaba ar pat ka buh jingeh ia ka sorkar ban pynryntih ne regulate ia ki mar rep namar lada leh kumta hap donkam sa ki nongtrei ki ban peitngor bad bud dien ia ka jinglong ka Iew bad haba iakren sha phang ka Iew pat hap donkam ban pynhun ia ki ar liang mamla :- kata ki nongthied bad ki nongdie.
Ka jingeh kaba lai dei ka jaka ban pynlong Iew bad ha kum kata ka iew dei ban ailad ia ki Nongrep katba ki sngewbit la kin die khutia ne die lang.
Kaba khadduh dei ka jingeh ba ym don cold storage.
Bad ia kine ngi kren ym tang na bynta mynta u snem , hynrei na bynta baroh ki samoi ki ban dang iai bteng.
Ki jhur ha Iew bun sien ki don ar jait :- ( 1 ) ba dang thymmai ne dang shu kheit  ( 2 ) ba la sah miet ne tlor.
Ka dor ia kum kine ki jait mar ruh bun sien hi ka iapher – uba dang kham thymmai u kham rem bad ba la kham tlor u kham tad,ka shong pat sa ha ki nongthied ba kin jied la u kham lah uba dang shu kheit, hynrei u kham rem dor ne lah uba la iblad bad kham tad dor (jhur sla im ).
Namar kata ym baroh ki   jhur kin ialong kajuh ha ka jingbha bad jingbang.
Watla dang duna ki cold storage bad ym pat biang ruh ki jaka,kan bha lada ka sorkar ka sdang (shu buh ha u snem 2021) ban phai khmat ruh sha ki mar rep kum ka lad kamai pisa.
Ka sorkar ka lah ban hukum ban pynryntih noh ne regulate ia ka dor ki mar rep, nuksa kum u kubi,ba u jhur ba dang shu kheit ka dor baheh duh dei  ban long x tyngka bad ka dor barit kam dei ban duna ia ka y tyngka,nangta u jhur ba la sah miet ne jlop ka dor ba heh duh kan long d tyngka bad ka dor barit duh kan long b tyngka bad ka sorkar ka lah ban thung nongtrei ne shu ai wai ban lum khajna na ki nongdie.
Mutdur lada ka sorkar kan lum tang 50 pisa na ka 1kg u jhur ,katno kan kamai ha ka shi snem.
Baroh kine ki khajna kham bun sien ki leit beit tang sha ki Hima bad haba ia kynduh jingeh ne  pynjulor ka mariang ia ki mar rep patde ngim ju leit ud na ki Hima hynrei ngi dait ia ka sorkar.
Ka la idonkam ia ka sorkar ba kan tuklar hi noh ia ka jingshah ban bein ka dor ki mar rep namar ki Hima kiba lum khajna ia ki mar rep ruh ki leh lyndet.
Ka kham bha ban siew khajna 50 pisa ne 1 tyngka 1 kilo sha ka sorkar bad lait pat na ka jingshah ot kilo bad shah khniot dor khlem rain.
Kyrmen ba ka sorkar kan lah ban pynsting bad pyndunduna noh ia kane ka jingshah nion bein ki Nongrep.
Ka Cold Storage ha lad Mawreng  (Lum Sohriew) ba ia khlad ka National Highway, Nongstoin – Rongjeng bad surok Mawngap- Mawsynram , ka dei kaba ngi shu iohi na surok hynrei ngim tip pat mano ba shna ia ka bad ruh mano ba long trai.
Ka N.E.C lyngba ka NERCORM ka la pynlut da ki klur na bynta ki godown bad cold storage bad kine kim shym la pynmyntoi satia ia ki paid Nongrep hynrei ki long pynban kumba bret kai ia ka bhah ki Nongrep sha poh sanium.
Kyrmen ba ka cold storage ha lad Mawreng kan pynmyntoi ia ki paid Nongrep khamtam ba ka dei ka thain ba khlain ban pynmih jhur.
Ka donkam ia ka sorkar ba kan pynsohkhaw ne pynlongkam ia ki project ba donkam kum kine.
Lada ka sorkar kam lam khmat,kan long kaba jwat ia ki paidbah ba kin sdang.
Ki Nongrep na Mawreng,Mawkriah ki dei ki nongpynbiang symbai jhur (sara lung) ia ka Mairang Civil Sub- division bad wat ki symbai met  (bym pat sara)  ba bun jait ruh ki bym lah ban ioh na Agriculture department,hynrei na ki pat lah ban ioh bad ki long da shi sha ka jingmyntoi ia kiba bun ba kwah ban thung jhur bam ha kper yieng.
Kumba la kdew ha neng ba ki paidbah ba bun kim pat tip mano ba long trai bad la ka la biang ne em ban pyndonkam (cold storage lad Mawreng)Lada ka dei kaba la dep pynbiang pura,kan jin da la bha ia ka sorkar ban phai sha ka jaka ba don kane ka cold storage kum kawei na ki jaka ba kong san eh ban pynlong Iew na bynta ki mar rep kum ki jhur bad ki soh ba iadei dur ban buh ha kane ka cold storage.
Mynta ba ngi dang don ha la Lockdown,kan dei ka lad ia ka sorkar ban pyrshang ha kane ka jaka kum kawei na ka Iew die lang ki Nongrep bad kane kan iarap ban weng ia ka jingkhapngiah ha Shillong ( ngim ong ia ka mynta hynrei ka ban wan ).
Ka dei ruh ka lad ia u M.L.A ka Mawphlang ban lam khmat ne shim kabu na kum kine ki jaka na bynta ban plie lad ia ki paidbah ban pynioh ha ki ia ka lad kamai ka ban kyntiew ia ki paidbah ka thain.
Ngi kyrmen ba ka jingangnud ka sorkar ban kham pynjanai ia ka Meghalaya Agricultural Produce Market Act 1980 kan da pynmyntoi shi sha ia ki paid Nongrep.
Ki la leit beit noh sak sha la jaka ba ki dei ban leit phai sha iing.
Ynda la poi ha iing ka kmie ka law noh ia ka jainsem katba ka Banri pat ka shim ia ka jainkyrshah namar sha iew ka shu phong da ka skirt.
Ka riam jong ka ka long simple bad kam da leh stai than.
Ka Banri ka i long don burom bha naduh ka riam bad ka rukom leh jong ka.
Ka jem sur ktien bha.
Ka jingiakynduh paralok la kynthei ne shynrang ka ju jia ha ki rukom kiba pher.
Ha kiba lah thaw iakynduh ka lad kam slem bad ki ap sa tang ka por.
Ka khyllipmat ba nyngkong ka sur snur thapbawa ha ka jingpyniaid jong ka por.
Ka jingkynmaw, ka jingmutdur, ka jing shu antad kaba lam pynngeit ba kan urlong shisha ha kiba la shu pynshong nongrim jubor.
Haba ki kynta thiah ki lah dei kine shi khun ki rung sha la kamra.
Ha kiba lah sdang noh ka rta kim da slem ban iohthiah namar shisien ba la buh ka met halor jingthiah ki kwah ban iohthiah noh hi.
Katba ha ki samla ka por thiah te la kham khate namar ba ka kti, ki khmat bad ki jingmut jingpyrkhat ki skuin ban peit ei ei na ki kor-phylla (mobile) ba la ka heh tang shi sla kti ka lah ban pynpoi ia u briew sha kylleng ka pyrthei.
Tang shu on ia ka data ha ki mobile phun.
Shaid shaid ki mih ki laiphew skit ha ka screen.
Kiba kham tlot ka bor pyrkhat ka kti ka lam stet sha kiei kiei kiba ym iahap dur eh la ka dei ka Khasi Culture ne ka Christian Culture.
Nangne pat, ka long kumba shah hikai skul ha ki eriong bah ki lynti jingpynshoi hynrei kito kiba kner sha kiei kiei kiba tei ka long kumba ki shah hikai ha ka lyer pyngngad kaba beh jem jai jai ha ki jingmut jingpyrkhat jong ki.
“Balei uto u briew u shu peit siar ia nga kumto?" la mih ka jingkylli ha ki jingmut jong ka Banrilang.
Ka lyer mutdur ka la paswut ia ka kumba katto katne por.
Ka pynngeit ha lade ba u samla briew u lah kumno ka don ka jingmut.
Ka mutdur shuh shuh ba lehse, kum kane ka ju jia iano iano shwa ba kin seng ia la ka longiing.
Khlem u mawjam uba nyngkong kumno yn lah hi ban poi sha uwei pat u mawjam.
Ha ka Banrilang, ka paw ba uto u briew u ikop donburom tang na ka riam bad ka ka rukom khapshniuh jong u.
Ka shu pynkut ha la ka jingpyrkhat ba lada dei ka lynti ban poi shata, ka por kan ialam bad kiei kiei kin sa paw.
Katba ka dang pyrkhat kumta, ka poi kynmaw ia ka jingong u Kynsai, u para jong ka ba lada ioh kam ma ka kan shngain ka iing ka sem ka kit jingmut shibun.
Kum ka samla ba la nang la stad bad kaba la pura ka pyrkhat ka pyrdain ka sngewthuh ba kaba ‘shu ap’ na kiwei te, ka iing kam da skhem eh namar ha ka jinglong briew ym ju biang – biang hawei – duna nawei.
Da kaba shaniah ha ka jingpyniaid u Blei ka buhti lyngba ka jingduwai bad ka thiah noh.
Ka step kaba bud ka la wan.
Ka don ka jingdum slap bad ka jingbeh lyer malu mala.
“Lah dei hi ban slap teng" ong ka kmie kaba dang shong dihsha bad la u menkpa.
“Khlem slap long shaei hi" ong u menkpa bad u dang king ia ka sha.
“Ka aiom ka lah tip hi la ka por" ong ka Banri kaba ot jhur.
“Kumno sha kato ka kam Kpa?" kylli ka menkmie.
“Ka jubab la kaba kumno kumno ruh kan wan na u Rangbah shnong" ong u menkpa.
“Haba ka skul ka iaid ar taiew tam kam ktah re ia ki khynnah?" pynpaw ka kmie.
Ka jingpang coronavirus, ka la nang kiew ha India, ha kaba ki don mynta  5,242ngut kiba dang ioh pang thymmai.
Baroh kiba ioh pang mynta, ki long 96,169 bad kiba iap ki la poi sha ka 3,029.
Kiwei ki khubor, ki iathuh shuh shuh ba ki don 5 ngut ki doktor, kiba ioh pang coronavirus ha Kashmir.
Kiba ioh pang coronavirus ha Bangladesh, ki la poi sha ka  22,268, hadien ba ki don  1,273ngut kiba ioh pang ha ki 24 kynta ba ladep.
Nangta ki don sa 14ngut kiba iap, ha ki 24 kynta ba ladep bad baroh kiba iap, ki la poi sha 328ngut.
Ha ka pyrthei baroh kawei kiba ioh pang, ki la poi sha ka  4.64 million ngut bad kiba iap, ki long  312,029ngut, kat kum ka jingkhein jong ka  Johns Hopkins University.
Nongpoh: Ban tip ia ka jingeh ha ki shnong khamtam ha kaba kum kane ka por ba ki samla pule bad kiba trei ha kiwei ki jylla ki wanphai iing, u Bah Charles Marngar, u la leit ban jurip ia kiba bun tylli ki Quarantine Centre, kiba don ha ki shnong bapher bapher bad kiba hap hapoh ka Mawhati Constituency.
Ha katei ka jingleit jngoh jong u ia kitei ki Quarantine Centre, u Bah Charles Marngar, u la leit ban jurip la jan baroh ki Quarentine Centre kiba don ha katei ka Constiteuncy, kata naduh kiba don ha ka thain Mawrong Road, Umsning-Mawhati lem bad sha kiwei de ki jaka.
Katei ka jingleit jurip, u MDC ka dei hadien ba u la ioh jingtip ba ki don shibun ki samla ki samla kiba sah pule bad bylla ha kiwei ki jylla hapoh ka ri, hynrei mynta pat ki la wanphai, namarkata ban tip ba haduh katno ka jingpynkhreh ka jong ki halor ka jingpdiang ia kitei ki samla, dalade hi u la leit ban jurip bad pynnoh ruh ia ki jingiarap na bynta jong kito ki shnong kiba dang duna bad ki bym lah ban kotbor ban lehbha ia kitei kiba wanphai na kitei ki jylla.
Kumta ka long haduh mynta, nga la leit ban jurip haduh 11 tylli ki shnong bad na kitei ki 11 tylli nga la lap ba ki don ki shnong kiba la lah ban pynkhreh bha, hynrei watla katta ki don ki shnong kaba kim pat da lah ban ai ia kata ka jingpynkhreh kaba biang bad kaba la pynlong ianga kum u nongmihkhmat paidbah ba ngan hap ban shim bad bah lem ia ka lyngkor kaba la iakynduh da ki nongialam shnong, na ka bynta ban pynbiang ia kito ki samla kiba wan na kiwei ki jylla.
Nongpoh: Hynnin ka sngi Saitjain, u Bah Mayrald Born Syiem, MLA ka Nongpoh, ha ryngkat ki nongialam ka Nongpoh Block Congress Committee (NBCC), ki la thaw da kawei ka Komiti ba kyrpang kaba la tip kum ka Nongpoh Constituency COVID-19 Committee bad ka jingthaw kyrkieh ia katei ka Komiti, ka long ban peit ia ka jingeh ha ki shnong, khamtam ba ki samla pule bad kiba trei sha kiwei ki jylla, ki la wanphai sha la ki shnong ki thaw.
Ia katei ka Komiti, yn khlieh da u Bah Mayrald Born Syiem, nangta u Bah Balajied Ranee, MDC ka Nongpoh lem bad kiwei de ki riew rangbah, kiba dei ruh ki nongkitkam ka NBCC, kiba kynthup ia u Bah Sency Lyngdoh Chairman, Bah Shemphang Passah Secretary lem bad 10 ngut ki dkhot.
