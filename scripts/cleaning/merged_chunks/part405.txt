Hapdeng ka jingkhie ka thma, kaba jur ha Ukraine; hynrei, ka la don ka jingjia, kaba pynpait khiewja, pynban ia kawei ka longiing bad katei ka long, ba u kpa jong ki arngut ki khun, ula iehnoh, ia ka tnga lajong bad leit iashong bad ka poiwir, kaba leit sah ha iing jongki ha London.
U Tony Garnett, 29, uba trei ia ka kam ap pahara, ula ia phet noh, na ka Lorna, 28, hadien ba ula rai ban iashong noh bad ka Sofiia Karkadym, kaba 22 snem ka rta.
U Tony, uba na Bradford, West Yorks, u ong “Ngi la rai ban iaieid shirta jingim", ong ka khubor, kaba la pynmih ha ka The Sun.
Ka Sofiia Karkadym, ka la phet bak na ka nongbah jong ka Lviv, mar ia sdang ka thma Ukraine bad ka la ioh jaka rieh ban leit sah ha iing U Tony Garnett, ha United Kingdom.
Ka Sofiia, 22,  ka ong “Mar ia iohi, ia u, nga la itynnad pynban".
“Ka jingiadei ka la stad stet palat, hynrei, ka dei ka bynta jong ka jingieid jongngi.
Ki briew, kin kren bein iangi, hynrei, kane ka la jia ianga bad nga iohi, kum U Tony, u don ha ka jinglynga mynsiem kaba jur" ong ka Sofiia.
U Tony, 29, ula iehnoh, ia ka tnga lajong, tang hapoh shiphew sngi, ba ki la pdiang ia ka Sofiia, ba kan iashong iasah lang bad ki, ha katei ka iing jongki ha UK.U Tony, ula pdiang ia ka skhim jong ka sorkar England, na ka bynta ban ai jaka rieh ia ki nong Ukraine, kiba phet rieh na la ka Ri, na ka jingshah  hiar thma ha ka Russia bad ula iakynduh ia ka Sofiia ha ka facebook peij, ha kaba ula kular ban ri ban sumar ia ka.
Ka Sofiia, kaba dei ka IT manager, ka leit poi sha London, ha ka 4tarik Jymmang bad mar kumta, ka la leit sah ha iing U Tony bad ka Lorna, ha  Bradford, West Yorks; hynrei katei ka jingpoi jongka, ka la pynpait arliang ia u khiew jong U Tony bad ka Lorna.
Mar ia rung iing ka Sofiia, kitei ki arngut, ki la ia shoh jingieid haba ka Lorna, ka la iohi, ia ka jing ia sop sop jong kitei ki arngut, ka la rai ban iehnoh ia u tnga jongka bad U Tony ruh, mar kumta, ula mih noh bad ialam ia ka Sofiia, sha iing ka kmie lajong, ban iashong ia sah hangta.
U Tony, u iathuh ba ka jingsdang ka long ba ki ia shongkai kham miet, wat,  ynda haba ka Lorna, ka la thiah bad kitei ki ia dih, ki ia peit TV lang bad nangta ka Sofiia, ka ju leit bud ia U Tony, haba u leit kilan met shapoh Gym bad katei lei, ka la nang pynbitar jur ia ka Lorna, ka tnga jongu.
NEW DELHI: Ka Nirmala Sitharaman, myntri pla pisa ka sorkar India, ka pynbna mynta ka sngi, ba ka sorkar India, ka la rai ban ot da T.8 shi litar ka excise duty ia ka petrol bad T.6 ia ka diesel.
“Ngi la rai ban pynduna ia ka central excise, ia ka petrol da T.8 shi litar bad ia ka diesel da T.6 shi litre.
Kane kan pynhiar ia ka dor jong ka petrol da T.9.5 shi litre bad ka diesel da T.7 shi litre" ong ka Nirmala Sitharaman, myntri pla pisa ka sorkar India, mynta ka sngi.
Ka Sitharaman, ka khot ia ki sorkar jylla, khamtam, ia kito ki bym shym la pynhiar dor ha U Naiwieng 2021, ba kin pynduna dor, na bynta ka bha ka miat jong uba bun balang.
Katei ka jing pynduna dor, kan ktah ia ka jing ioh kamai ka sorkar kaba T.1lak klur, ong ka myntri.
Ka sorkar India, ka la pynbna ruh ban siew subsidi da T.200 ia uwei u buiam lyer shet, na bynta kito kiba ju pyndonkam ia ka Ujjwala Yojana bad katei kan dei ia kito kiba pyndonkam haduh 12 tylli ha ka shisnem.
Shillong:Ka Lyngiong Presbyterian Secondary school, myn hynnin ka sngi ka la pynlong ïa ka jingrakhe ïa ka lyngkhuh snem ba 25 jong ka jingsdang jong ka bad ha kane ka sngi la wan ban wan sakhi da u MLA ka Mawphlang u Bah Eugeneson Lyngdoh, u MDC ka thaiñ u Bah Lamphrang Blah, u VS Nongbet Joint Director ka Directorate of School Education and Literacy, u Lyngdoh ka Hima Lyngiong, U Sirdar ka Hima Nonglwai, ki Khlieh Nongsynshar, ki kmie ki kpa jong ki khynnah skul bad kiwei de ki nongshah khot sngewbha.
Haba kren kum u kongsan u Bah Eugeneson Lyngdoh u la kyntu ïa ki kmie ki kpa bad ki nonghikai ban iarap ïa ki khynnah pule ban wad ïa ka sap ym eh tang ban pynbor ïa ki ban pule ha ki kot ban ïohkam sorkar hynrei ban pyrshang ruh ha kiwei pat ki bynta jong ka jingim kiba lah ban ai kam ai jam ïa ki.
Shuh shuh u la kyntu ïa ki kmie ki kpa bad ki nonghikai ban ym bishar ïa ka jingstad ki khynnah skul tang na ki mark ba ki ioh ha ka eksamin, hynrei ban peit lem ha ka sap kaba ki don namar lada ngi kheiñ ba tang kiba ïoh heh ha ki mark ki dei kiba stad kan long kum ka jingpynduh mynsiem ïa kiba donsap ha kiwei pat ki bynta.
U Bah Eugeneson u la kyntu ruh ïa ki khynnah ba kin long kiba kohnguh sneng namar ki dei na ki kiba la kham shemphang ha kiba bun ki jong ka jingim.
Haba kren kum u Symbud Kongsan u Bah Lamphrang Blah u la ai ka jingïaroh kaba kyrpang ïa ki nongseng ka skul namar dei da ka jinglen lada jong ki kaba la pynlong ïa kane ka skul kumba ka long mynta.
Shuh shuh u Bah Lamphrang u la kyntu ïa ka skul ba kan nang bteng ban noh la u synnïang u bynhei sha ka imlang sahlang lyngba ka skul.
Na ka liang u Bah VS Nongbet Joint Director ka Directorate of School Education and Literacy u la ba ka jingbeh ki skul ki nonghikai ban ïohkam sorkar ka long pat markhongpong bad ka jingbeh ki khynnah ban leit pule ha ki skul sorkar.
U la ong ba ki skul sorkar ki duna bha ki jingdon ki khynnah ba wan pule bad kane ka buh jingeh ka sorkar ban kyntiew kyrdan ïa ki na ka kyrdan Primary sha ka Upper Primary bad kumta terter.
U Bah VS Nongbet u la ong ba ki skul sorkar bunsien ki kylla kum ki sem masi bad don ki khep ba wat tang ka ben ïa ki khynnah ban shong kam don.
Haba kren halor ki skul Adhoc, na ka liang u Bah VS Nongbet u la ong ba ha ka jingshisha ka sorkar kam ithuh ïa ki nonghikai ad-hoc hynrei tang ka ka School Managing Committee namar u ong wat ka tulop ruh ka sorkar ka phah beit sha ki MC.Shuh shuh u la ong ba ka jingeh kaba ki nonghikai ad-hoc ki ïa kynduh ka dei beit ka kamram ki MLA ban weng ïa ka jingeh namar dei ma ki ba don ïa u lamkam bad ka iktiar ban leh ïa kata.
Shillong:Ka komiti laitluid ba la thung da ka sorkar jylla ba la kh lieh da u Justice T Vaip hei ban tohkit ïa ka jingshah siat u Bah Cheristerfield Thang khiew ha ka 13 Nailar 2021, mynhynnin ka sngi ka la leit ban aiti ïa ki kaiphot jinglap jong ka ha u Myntri Rangbah ka jylla u Conrad Sangma.
Haba kren sha ki lad pathai khubor u Justice T Vaiphei, u la ïathuh ba kumba 12 ngut ki sakhi kiba na ka liang ka komiti ki la ïoh ban wad ki sakhi satar halor ka jingshah siat ïap u Bah Cheris terfield.
“Ngi la tohkit na u Medical Officer uba la pyndep ïa ka Post Mortem, ïa saw ngut ki pulit, san ngut na ka liang ki ba ha ïing, nangta sa ar ngut ki heh pulit ba kyn thup ïa u OC In-char ge ka Mawlai bad u OC ka Khliehriat kaba la don ka jibgpynbthei bom" ïathuh u Justice T Vaiphei.
Haba ki nongthoh khubor ki la kylli pat ïa ka jinglap ka jong u, ha ka jingtohkit na ka liang u Justice T Vaiphei, u la kyntait ban kren, halor kane ka mat da kaba ong ba ka dei ka kam bym long ïathuh.
“Na ka liang jong nga shimet nga la leh ïa kaba bha tam ïa kaba nga lah khlem da ieh shadien shuh ïa ki khohruh khohram bad nga la hun ka mynsiem ba nga la pyndep hok la ka kamram bad mynta ka shong pat sa ha ka sorkar ban shim ïa ki sienjam kiba ka dei ban shim" ong u Justice T Vaiphei.
Kumban shu pynkynmaw hangne ba ka sorkar jylla ka thung ïa kane ka kynhun tohkit hadien ba ka la don ka jingïakhih kaba jur bha ha kylleng ka bri u Hynñiewtrep ban dawa na ka sorkar ban thung da ka kynhun tohkit laitluid ne judicial enquiry hadien ba la don ka jingshah siat ïap u Bah Cheristerfield ha ka ïing sah jong u ha ka step phyrngap jong ka 13 Nailar 2021 ha Mawlai Kyntonmasar.
Nongpoh: Ki nongialam ka Ri Bhoi Students Union (RBSU), mynhynnin ka sngi ki la phah da ka dorkhas kaba long kum ka jingujor sha u Superintendent of Police, ban pynpaw ia ka jingpyrshah kaba jur eh, kata hadien ba ki la ioh jingtip ba ka la don ka jingkhaii beain kaba jur bha ia ka Umphiang Diesel bad Petrol ha Ri Bhoi.
Haba iadei bad katei ka jingujor kaba ki la phah sha u SP ka Ri Bhoi, ki nongialam ka RBSU kiba kynthup ia u bah Everjoy Nongpluh uba dei u President ba rangbah ka seng bad u bah Amberlight Masharing, Working President, ki la dawa ia u SP ka Ri Bhoi, ba u dei ban shimkhia bha halor katei ka mat bad ba dei ban khanglad noh syndon ia kiba kum kitei ki kam beain ha Ri Bhoi, namar ka ktah eh ia u luk u lak hapoh ka jylla hi baroh kawei.
Lyngba katei ka jingujor, kitei ki nongialam ka RBSU, ki la kyntu ia u SP ba u dei ban shimkhia halor katei ka kam bad kiba la dawa ruh ia u ba u dei ban pynhap ha ki kyndon Ain kiba tyngeh, ia ki nongniah kali kit Umphniang kiba pynhap beain ia ka Umphniang bad wat ia kito ki briew kiba leit ban thied ia kitei ki Umphniang beain.
Na ka liang kitei ki nongialam ka RBSU, ki la kyntu ia u SP ka Ri Bhoi, ba u dei ban phah briew bad ban leit khynra kyndit kyndit ha kito ki jaka ba la bna, ba la don kata ka kam kaba la khaii beain ia, khnang ba kin lap ia ki jingshisha baroh bad lada lap ia kino kino kiba donkti ha katei ka kam, ki pulit ki dei ban pyngat beit ia ki ha ki kyndon katkum ka ain.
,,Ka jingialong kawei ka dei kawei na ki bor barieh ban lait na ka jingiapait iapra, iamai, iashoh, iadat, jingbymiasngewthuh jingmut bad kumta ter ter.
Haba ngi phai nuksa shaphang ki longiing longsem ne wat ha ka imlang sahlang bad khamtam kum ka Balang, balei ba ki ia pait ki ia pra? Dei ba kim ia don ka jingialong lang kawei ne ka jingbymiasngewthuh jingmut lang.
Ka don ka kyntien ha ka ktien nongwei ba ki ju ia mlien ban ong bad kane ka dei ka jingshisha haba ngi puson bha ia ka jingmut jong ka “UNITY IS STRENGTH".
Haba ngi iakren shaphang ka jingialong kawei, ka long kaba shisha namar ba ka long ka bor kaba don jingmut haduh katta katta.
U Blei U la thaw ia u briew uba nyngkong, kata ia u Adam da kaba ong “to ngin ia thaw ia u briew" (Genesis 1:26).
Hangne ngi lah ban iohi ia jingialong Lai ha Uwei U Blei, kaba mut, U Blei Uba U Kpa, U Blei Uba U Khun bad U Blei Uba U Mynsiem Bakhuid.
U Blei U kren da kaba ong “to ngin", kaba mut baroh ki ia don bynta ha ka jingthaw ia u briew.
Kane ka jinglong kawei ka la sdang naduh shuwa ba U Blei Un thaw ia u briew bad hadien ba u lah leh pop, U Blei U la kren da kaba ong ba “uta u briew u la wan long kum uwei na ngi hi" (Genesis 3:22).
U soitan um kwah ia ngi ba ngin don ia kane ka jinglong ha ka jingim jong ngi ban wanrah ia ka jingialong kawei ha ki longiing longsem, ha ka Balang, ha ka imlang sahlang bad ha kiwei kiwei de ki jingshakri.
U tip ba lada ngi don ia kane, un ym lah ban ialeh ia ngi namar ba ha ka jingialong lang kawei, kiei kiei ki jingthmu jong u, ki pulom lut bad kin nym lah ruh ban pynpait pynpra.
Ki synran ha ka kamra kaba haneng haba ki ia duwai lang katkum ka Ktien U Blei na Ki Kam Ki Apostol ka batai ia ngi ba ki iaineh da “KAWEI" ka jingmut ha ka jingduwai.
Ngi iohi ba ka don ka jingtrei U Blei lyngba U Mynsiem Bakhuid Uba trei hapdeng jong ki (Ki Kam Ki Apostol 1:12-2:14).
U Jisu U duwai ia ki synran ba kin ia long lang kawei.
Shuh shuh, U Jisu hashwa ba Un kiew noh sha bneng, U phah ia la ki synran bad ki nongbud jong U ban leit sha ka pyrthei baroh kawei ban ialap ia ka Gospel bad pynlong synran bad ban pynbaptis ha ka kyrteng jong U Kpa, bad ka jong U Khun bad ka jong U Mynsiem Bakhuid.
Kine ki Lai ha Uwei U Blei ki dang iaitrei haduh kine ki sngi kiba mynta bad ka jingkhot jong U Blei ka long ba ngin iaibeh sha ka jinglong kawei la ka long ka jingduwai, jingshakri bad ka jinglong jingim jong ngi.
Paralok ha U Trai Jisu, pynkdiah noh ia ki bor jingdum da ka jinglong kawei da kaba sdang na iing jong ngi, ha ka Balang, ha ka Ri bad ka Jaitbynriew ryngkat bad U Blei ha ka jingduwai ban pynwai noh ia kino kino ki buit sainti jong u bymman.
Na ka bynta ka burom U Trai, Amen.
Shillong:"Ha ka kyrteng jong ka Executive Committee, Khasi Hills Autonomous District Council, nga kwah ban pynpaw ba bun na ki paidbah, ki bor pynïaid shnong, kiba pyntreikam ïa ki skhim pynroi kum ka Dorbar Shnong, VEC bad kiwei bad ki briew kiba im jakpoh da kaba shu kamai tih shyiap ne khlong ki marpoh khyndew kiba rit kat kum ka juk long shwa manshwa ki la mad ki jingeh ban ïoh ki marpoh khyndew kum u shyiap, ki maw bad kiwei," ong u CEM KHADC ha ka shithi sha u Myntri Rangbah ka jylla.
U la ong ruh ba na ka daw ki kyndon kiba pyrkhing jong ka Meghalaya Minor Minerals Concession Rule, 2016, ki riewshimet kumjuh kiba applai ban tih shyiap bad ïoh jingbit ïa ka quarry permit ki la mad kumjuh ki jingeh naba ki bor pynïaid badei peit kim ithuh ïa ki kot jaka ne kot khyndew ba la ai da ki nongsynshar shnong, ne kum ki Dorbar Kur, Dorbar Shnong, Dorbar Raid bad Dorbar Hima ban sakhi ïa ka jinglongtrai ïa ka khyndew ka shyiap bad kitei ki bor pynïaid sorkar ki pan pynban da ka Registered Deed hakhmat u ne ka Sub-Register kaba long ruh kaba rem dor bha.
“Halor kane nga ai jingmut ïa ka sorkar ban wanrah ki jingpynkylla kiba donkam ïa ka Meghalaya Minor Mineral Concession Rules (MMCR), 2016 ban pynjem ïa ki jingeh ba mad ki paidbah bad ki bor pynïaid shnong kum ka Dorbar Shnong, VEC bad kiwei, bad kumjuh ban pynthikna ba ki briew kiba shaniah ha ka kam tih maw, shyiap ban kamai jakpoh kin ym shah ktah," ong u Bah T.W.Chyne CEM KHADC.U la ai jingmut ban pynkylla ïa ka Rule 3 kum ka sub-rule (iii), ka (iv), ka (vi), ka (vii), ban pynkylla ïa ka Rule 6, clause (e) hadien ka sub-clause (vii), ban pynkylla ïa ka Rule 24, clause (d) hadien ka sub-clause (vii), ban pyndap da ki kyntien ka clause (viii).
Nongpoh: Ka la don kawei ka jingjia kaba la pynkyndit eh ia ki paidbah hapoh ka shnong Ambher, ka shnong kaba don ha 12mer ha liang Assam, ha kaba uwei uwei u heprit ba dang 12 snem ka rta bad uba pule klas VI hapoh ka kaba don ha Conservation Training Institute (CTI) 12mer Byrnihat, u la pynkut noh iala ka jong ka jingim da kaba phasi ialade phasi hapoh ka iing kaba u shong u sah.
Katei ka jingjia, ka la jia hynnin ka sngi ha ka por shiteng sngi, tang mar ia lap ia ka metiap jong utei u heprit kaba la sdien ha u tyllai phasi, ka la pynkyndit eh ia kiba bun ki briew hapoh katei ka shnong, namar ha ka por ba utei u heprit u la leh ia katei ka kam, ym shym la don kiba la iohi ne kiba tip, tad haduh ba la lap ia ka metiap jong u ha ka por nohphaisngi.
La ong ba ha shwa ba utei u heprit un shim ia katei ka sienjam, ka dei hadien ba ki nonghikai ki la lap ba u la lehtuh ha ka por ba la don ka ‘Test’ hapoh katei ka skul kaba u leit ban pule, ha kaba la suba ba lehse dei na katei ka daw kaba la pynlong ia utei i heprit ba un shimnoh iala ka jong ka jingim.
Haba iadei bad katei ka jingjia, la poi mar mar ki Pulit ka Jerobad bad ki Magistrate, ha kaba ia ka met utei u heprit, la rah noh sha Guwahati Medical College and Hospital (GMCH) Guwahati ban pyndep ia ka post-mortem bad ka jingtohkit halor katei ka jingjia kan dang iaid shakhmat.
Ka network ha ka thiañ Pynursla ka la pynsohsat shisha ia ki paidbah jong ka thaiñ,  na ka daw jong ka jingthut palat ka network bad ki paidbah ki la ud ia ka jingthut jong ka namar ki shem jynjar namar ki kam jong ki ki donkam ban phah sha ki nongtrei ki dei lyngba ka mobile phone khnang ban ïoh ba batai ia ka namar namar ki sngew jynjar ban shu leit mih hi da ka met namar kan kham lut por,bad kan ktah pat ia kiwei kiwei ki kam jong ki.
Live for peace Live for peace.
U myntri rangbah ka Manipur, U Biren Singh, ula sospon ia uwei u pulit Indian Police Service (IPS), tang na ka daw, ba u pyntrei kam iing, ia ki pulit kiba trei hapoh jongu.
Utei u dei u pulit IPS, uba trei ha Manipur bad la iathuh ba u ju pyntreikam iing, ia ki pulit, ha ka iing sah jongu.
Utei u pulit, u dei uba kyrteng U  PG Singsit, u commandant ka 7BN Manipur rifles.
“Utei u pulit, u pyndonkam haduh 15ngut ki pulit, nalor u nongshet, u nongsumar kper bad u peon, kiba la don lypa ha ka jaka sah jongu" ong U Biren Singh.
“Kane ka dei ka bym lah satia ban pdiang" ong u myntri rangbah.
La ong ruh ba utei u heh pulit, u ju lehben ruh ia kitei ki pulit kiba trei hapoh jongu.
Ha jylla jongngi te kut ha jingtohkit….
une te ladei u CM Anil Kapoor naka phlim Nayak…hap ban iaroh shisha ia u CM BirenLangrut te phin leit ha baroh ki kam force ki long kumta hi ban ka shah khein poh ha khmat ki officersHa Meghalaya te uwei u heh pulit u dang buh kai 30 haduh 50 ngut ki ban trei kpar bad kam ing khlem khein ia ki guard ba dei hok ban ap duty.
Nongpoh: Ka St.Pauls Higher Secondary School Nongpoh, ka la long kum ka lahduh haka lympung ialehkai sports kaba la tip kum ka District Level Inter School Athletic Meet 2022 ia kaba la pynlong da ka ophis u District Sports Officer Nongpoh ha Madan NSCA Pahamsyiem.
Ia katei ka lympung ialehkai sports ki skul ha Ri Bhoi, la pynlong 3 sngi kynthih bad ki la don kumba 23 tylli ki skul na ki jaka bapher bapher ha Ri Bhoi, ki la wan ban iashimbynta, kumta ha ka jingialehkai kiba bunjait, ka St.Pauls Higher Secondary School Nongpoh, ka la lah ban tam ia kiwei ki skul haba khein ia ka jinglah ban ioh Points bad kaba la pynthikna ia katei ka skul ba kan long kum ka lahduh na baroh ki skul ha Ri Bhoi.
Kiba la donlang ha katei ka sngi kaba la pynkut noh ia katei ka lympung ialehkai ki skul ha Ri Bhoi, ki kynthup ia u bah Sosthenes Sohtun, MLA Jirang uba la long kum u kongsan, nangta ka kong Paidolyne L.Nonglait, DSEO kum ka symbud kongsan, u bah Bobby L Nongbet DSO Nongpoh, ki nonghikai, ki khynnah skul lem bad shibun kiwei pat.
Haba phai halor ka jinglah ki khynnah na ki skul ba kin ialehkai bha ha ki kyrdan bapher bapher, ha ka U-18 ki kynthei bad shynrang la rah da ka St.Paul’s HSS, haka U-16 ki kynthei la rah da ka St.Alfred’s Secondary School Marngar bad ha ki shynrang la rah da ki khynnah ka St.Joseph Higher Secondary School.
Haka U-14 ki kynthei la rah da ka St.Johns Secondary School Jyntru bad ka Little Blossom Secondary School ha ki shynrang.
Shillong:Ka seng BJP mynhynnin ka sngi, hapoh ka jingïalam u Bah AL Hek u Chairman ka Central Scheme Monitoring Committee (CSMC), kaba dei ka komiti kyrpang ba la thung da ka BJP na Delhi ban peit pyrman ïa ka jingpyntrei ïa ki skhim ba la bei tyngka, na ka sorkar pdeng ki la hiar sha Mawiong ban leit jurip ïa ka jaka pynïeng bos ne ka Inter State Bus Terminal (ISBT) hadien ba la don ka jingpaw pyrthei ka jingtorti ka jingtrei ïa kane ka projek.
Haba kren sha ki lad pathai khubor, na ka liang u Bah AL Hek u la ïathuh ba ka seng lyngba ka CMSC kin sa ai ka kaiphot jong ka jinglap jong ki ïa ka jingtorti, uba pyntrei ïa kane ka projek sha ka sorkar pdeng bad ruh sha ka NEC namar kane ka projek ka dei kaba la bei tyngka na ka sorkar pdeng ïathuh u Bah AL Hek.
Shuh shuh u Bah AL Hek, u la ïathuh ruh ba hadien ba u la ïa kynduh bad u Deputy Manager u Salseng K Sangma, u la ïoh ïa ki jingthoh jingtar bad ki jingtip ba paka, shaphang kane ka kam bad u la ong ba na ka liang ka CSMS kin sa shong pyrkhat bad shimrai halor kane ka kam.
Haba la kylli la na ka liang ka BJP kan dawa na ka sorkar pdeng ban pynlong jingtohkit ïa kane ka kam na ka liang jong u u la ong ba ka komiti hi kan rai.
Shuh shuh na ka liang u Bah AL Hek, u la ïathuh ba na ka liang jong u, u la ïakren ruh bad u Deputy Manager halor ka jingshim kabu ki kali ban leit buh sha sor ne ban wan buh na sor sha Mawiong, namar u ong na don kiba shim kabu da kaba dawa na ki nongleit nongwan ban siew tang na Mawiong ha sor haduh 1000 ne 1200 bad u la ong ba kane hi kan pynbudnam sniew ïa ka jylla bad kumta u ong ba ka BJP kam kwah ba kaba kum kata kan jia.
Nongpoh: Ki nongkitkam ka Seiñ Kur Suchiang Ri Bhoi District lem bad ka Nongpoh Unit, ki la pynrem jur eh ia u Phermandes Mawsynbai, u rangbah uba ki la kynnoh ba u la pyndonkam bakla ia ka kyrteng jong ka Kur Suchiang ha ka por ba u pynlong ia ki lympung ialehkai phutbol, hynrei ha ka jingshisha hi na ka liang ka Kur kam don jingtip ei ei ruh em halor kita ki lympung ialehkai phutbol.
Katei ka jingpynrem jong ki, ka dei hadien ba ki la lap lap ba utei u rangbah, u la pynlong ia kawei ka lympung ialehkai haka kyrteng jong ka Seng Samla Kur Suchiang, hynrei u khlem kynjoh ktien ne pyntip sha ki trai ka Kur Suchiang.
Ki nongkitkam ka Kur Suchiang, kiba kynthup ia u Bah Henry Suchiang, General Secretary ka Kur Suchiang Ri Bhoi District Unit lem bad ka Kong Ibrosta Suchiang, President ka Seiñ Kur Suchiang Nongpoh Unit, ki la pynrem jur ia utei u rangbah, namar uba la pyndonkam bakla ia ka kyrteng jong ka Kur Suchiang, da kaba pynlong ia ar-tylli ki lympung ialehkai phutbol, kata ia kaba u la pynlong ha shnong Saiden bad kawei pat ha shnong Umjarasi.
Ki la pynpaw ba ki kyndit bad sngew bitar eh halor katei ka jinglah da utei u rangbah, namar u la thmu ban kamai pisa da kaba pyndonkam ia ka Kur.
Halor katei ngi la leit ban kynduh ia u, hynrei um shym la jubab ei ei bad kane ka la pynbitar eh iangi ka kur, pynpaw ki nongkitkam ka Kur Suchiang.
Namarkata, na ka liang ka Kur, ngi pynshai sha kito ki kynhun ne riew shimet, kiba la iarap ban bei pisa ia utei u rangbah ha ki kam ialehkai football, ngi pynshai ba ka Kur hi kim don jingtip satia bad ba kin nym don kano kano ka jingbuhnud buhkhong.
Ka Kur Suchiang, ka dawa ia utei u rangbah ba u dei ban pynshai paidbah hapoh 6 sngi bad lada um lah ban pynshai, kaba mut na ka liang ka Kur Suchiang, kam banse ban shim da kiwei ki sienjam kiba kham tyngeh.
Shillong: U Ma AF Kon, President jong ka 1-Nartiang Block Congress Committee, ula phah hynnin ka sngi, ia ka shithi iehnoh kam jongu, kum U President jong ka Block Congress Committee.
Ia katei ka shithi iehnoh kam jongu, kaba la thoh ha ka phareng; ula phah sha U Ma Vincent Pala, President jong ka Meghalaya Congress Committee.
Shillong:Ka sorkar jylla shen kan sa weng ne pynduhnoh ïa ka Meghalaya Street Vendors (Protection of Livelihood and Regulation of Street Vending) Act, 2014 bad ban bud ïa ka aiñ ka sorkar Pdeng haba ïadei bad ki kam die jingdie madan.
Ïa kane la ïa thuh da u muktiar ka sorkar jylla u Bah P N Nongbri, ha ka por ba dang ïasaid hapoh ka division bench jong ka Meghalaya High Court.
U Bah Nongbri kumjuh u la pyntip ïa ka High Court ba kane ka kam ka la don hakhmat ka Kynhun Myntri ka Sorkar jylla (State cabinet) ka ban sa pynmih ïa ka jingpynbeit ka ban long katkum ka aiñ.
U la ïathuh ruh ïa ka Ïing Bishar High court ba hadien ba la pynduhnoh ïa ka aiñ ka jylla, kin sa thaw ki kyndon ki ban ïaid katkum ki aiñ ka sorkar Pdeng kiban sa wanrah ba kin treikam noh mardor.
Hadien ba la ïathuh bad pyntip da u nongïasaid aiñ ka sorkar jylla, ka High Court ka la rai ban ap kumba 6 taïew ba ka sorkar kan leh ne shimkam.
Ka jingshim bishar kaba hadien kan long ha ka 1 tarik u Naitung.
Lah ban kdew ba ka Meghalaya and Greater Shillong Progressive Hawkers and Street Vendors Association (MGSPHSVA) ka leit sha High Court ban kyrpad ïa ka jingpyntreikam ïa ka Central Street Vendors (Protection of Livelihood and Regulation of Street Vending) Act, 2014.
Haba twad ia u ata jong u ruh lah ban sngewthuh na ka jingjlih jong u.
Ia u stait (middlings) uba ioh na u ruh lah ban ai ia ki masi khem dud, namar u long u jingbam uba bha na ka bynta jong ki.
U Kew Nepal u long u jingthung uba lah ban jrong kumba 3 phut, bad uba don shibun ki tnad.
Ki syntiew ki don ka rong kaba lieh hynrei kaba la suit rong da kaba saw.
Ka lyngkha u kew Nepal ka long kaba itynnad.
U symboh u kew Nepal u long kum ka khoh kaba lai dong bad uba lieh-bthuh ne iong ka rong.
Ki sla ki long ka dur dohnud bad ki jrong kumba ar haduh saw inshi bad kiba snoh ha u jyntang sla uba jrong ruh kumba shi inshi haduh saw inshi.
Ki sla jong u tartaricum ki kham nep ban  ia u nam pliang.
U kew Nepal u long bha ha ka jaka kaba kham khriat bad kaba sngem.
Lada ka bneng ka kham shit ha ka por ba u dang san kam da pher eh, hynrei ha ka por ba u phuh syntiew ka long kaba sniew eh na ka bynta jong u.
Une u jingthung u lah ban met tang hapdeng 8 ne 10 taiew.
U lah ruh ban long ha ki jaka kiba jrong naduh 4000 phut haduh kumba 14000 phut.
U lah ruh ban long ha ki bun jaid ki khyndew, tangba u kham long bha ha ka khyndew kaba sbur bha lane wat ha ka dew shrah lada ka don shibun ka sboh pyut jong ki jingthung (humus).
Lada ka khyndew ka sboh eh, une u jingthung u lah ban kyllon (lodge) ynda u la san bha.
Namar ba u long bha wat ha ki khyndew kiba duna ka sboh, namar kata la ju khot ia u u jingthung jong ki nongrep kiba duk.
Une u jingthung um lah shah ia u thah.
Ia une u jingthung lah ban thung haba kut u June lane ha kaba sdang u July.
Ynda puh bha ia ka lyngkha bad la weng ia ki niut ki nier baroh ki sa thung ia u symbai ha u nur rit iba lah ban pruid da ka lyngkor desi, lane lah ban shu ber sha ka khyndew bad hadien kata sa tap ia u symbai da kaba rung ka kynja kor kaba ki khot ha ka ktien phareng ‘harrow’ (kynnoh harro).
Lah ban thung tang kumba ar tin umphniang sharak (8 gallon) u symbai ha ka shi ekar.
Kane kan pynmih pat kumba arphew shah u symbai.
Ia une u jingthung ki ju thung khnang ruh ban pynbha ia ka khyndew.
La um dei na ka iing kur jong ki dei bad kiwei kiwei ki jingthung kiba lah ban pynroi ia ka naitrojen, hynrei namar ba u lah ban shim jingbam da kaba jem na ka khyndew kaba sniew, kane ka jingbam ynda u la pyut une u jngthung ka lah ban  long pat ka jingbam jong ki jingthung kiba bud ia u.
Nalor kata namar ba u tap bha ia ka khyndew, u pynlong kham  sbur bha ia ka ynda la ot ia u.
LYNNONG 20                 U PYRETHRUM Une u jingthung u la poi dang shen eh sha ki ri lum Khasi-Jaintia jong ngi.
U long u jingthung uba donkam eh ha ki por thma namar ba ki pyn donkam ia u ban pyniap bun jaid ki khniang kiba dait ia ki shipai haba ki leit ia ka khlaw ka btap, ka wah ka riat.
Hynrei u long ruh u jingthung, uba ki pyndonkam ban pyniap ia ki khniang kiba bam ia ki jingthung bad kiba dait ia ki jingri kum ki masi, ki kulai bad ki syiar.
Na u syntiew jong u lah ban shna pawdar ban pyniap ia ki khniang kiba dait ia u briew lane kiba par ia ka iing ka sem, lane ban pyniap ia ki khniang kiba bam ia ki dieng soh ki jhur bad kiwei-kiwei; bad kiba dait ia ki jingri baroh.
Na ka sla bad u jyntang pat ki shna ki prewkiba rit kiba ki lah ban thang ha iing ha sem khnang ban pyniap ia ki khniang kum ia u kain pyrjong bad kiwei kiwei ki khniang.
Nga la pyni ha ka lynnong shaphang u phan ba ka dawai kaba ki ioh na une u jingthung ka long kaba lah ban pyndonkam ban pyniap ia ka niangpulit kaba bam ia u phan.
Ha ki katto katne ki jaka ha Africa ki la pyndonkam ia u pawdar jong une u jingthung ban pyniap wat ia ki khniang kiba bam ia u dieng bad ki sla kophi.
Uwei u Mr.Le Pelley u la shim ka umphniang sharak kaba bha (of high flash point) bad u la theh ia ka suki-suki halor u pawdar pyrethrum kum ban jiar ia ka, nangta u sa pyndonkam ia ka ban synreit hapoh ka jain kaba tap ia u dieng kophi khnang ban pyniap ia ki khniang kiba pynjulor ia u.
Lada pyndonkam da ka umphniang sharak kaba sniewkane ka lah ban pyniap ia ki sla.
U pyrethrum u long u jingthung uba itynnad, lah ban thung ia u kum u syntiew ruh.
Une u iadei kur jan eh bad u syntiew Chrysanthemum.
Ka kyrteng saians jong u ruh ka long Chrysanthemum roseum bad Chrysanthemum cinaratioefolium, ki ar jaid ki pyrethrum kiba ki ju rep.
La khot ‘roseum’ ia utei uba nyngkong namar u don ki syntiew kiba saw, uba ar pat u don ki syntiew kiba lieh.
Une uba ar imat u kham bha ban ia uba nyngkong.
U pyrethrum u lah ban jrong haduh kumba shi phut shiteng ne.
U pyrethrum u long bha ha ki jaka kiba khriat bad ha kiba jrong palat ia ka 4500 phut halor ka sla duriaw.
Kata um long ha ka ri War ri Bhoi lane ha ki ri thor.
U long u jingthung uba ki thung bha ha Japan.
Dei na kane ka daw ba ka jingrep pyrethrum ka la roi stet ha kane ka ri India bad ha ki lum Khasi ruh, namar ba ym lah ioh shuh ia u pawdar pyrethrum na kiwei-kiwei ki dawai kiba ki shna na une u jingthung katba ka dangneh ka thma.
Ki kham rep pyrethrum ruh ha Kenya (Africa) ha ki lum jong kata ka jaka.
Hangne ha ri India ruh ki la kham rep bha ia une u jingthung ha Kashmir bad kiwei kiwei ki jaka lum jong kane ka ri.
Une u jingthung u long ha ki khyndew ki bym da sboh eh.
U lah ruh ban long hajan poh ki dieng kum ki dieng soh peach lane wat ki dieng kseh ruh.
Lada ka khyndew ka long kaba sboh eh ki lah ban kham duna, hynrei ki sla kin kham bun.
Nongpoh: Kawei ka trok kit Umphniang Diesel ka la kylla hynnin ka miet ha kawei ka jaka kaba kham long khongdong hapoh ka surokbah NH-6 bad kaba hap hapoh ka shnong Shangbangla.
Ha katei ka jingjia, u nongniah bad nongbud jong katei ka kali ki la mynsaw, ia kaba la rah noh ia ki sha ki jaka sumar.
La ong ba katei ka jingjia, ka la jia hynnin ka miet ha ka por 9:30 baje ei ei mynmiet, ha kaba katei ka kali kit Umphniang Diesel, kaba don ia u number ML-04-D-3577, ka dei kaba kiew na Guwahati sha Shillong, hynrei haba la poi ha katei ka jaka, katei ka trok ka la kylla kynsan bad kaba la pynlong ia ka Umphniang kaba don hapoh ka kali, ba kan tuid kai ha madan.
Haba la tip paidbah, ba katei ka kali kit Umphniang ka la kylla ha katei ha katei ka jaka, ki riew paidbah bad khamtam eh ki nongniah kali, ki la leit ban tur hajan katei ka kali kaba la kylla bad kata ka long ban tong ei ia ka Umphniang kaba la hap na katei ka kali kit Umphniang.
Shillong: Ka la don ka jing ujor jong ki nongshong shnong jong ka shnong Mawkajem, ka shnong kaba don haneng Pynursla, ba ka network jong ka Jio bad Airtel, kam long shuh mynta, la shibnai kynthih.
Ki nongshong shnong, kim shym la tip satia, ia ka daw jong katei ka jingthut ka network; hynrei, ki shim, ba ka lah ban dei na ka jingthut jubor jong ka bording sha katei ka thain, ha kine ki sngi ba jur slap.
Nongpoh: Mynhynnin ka sngi ki Nonghikai ha ryngkat ki khynnah ka skul Sati Raja Memorial Secondary School, kaba la tip kum ka skul RAWA kaba don ha shnong Umsning Patarim, ki la pynlong ia kawei ka prokram ba kyrpang hapoh ka shnong Patarim bad kata ka long ba ki la pynlong ia ka jingiaiaid paidbah ban pynsngewthuh paidbah ba ki dei ban kiar na kaba dih duma, bam raja lem bad kiwei ki jingdih ba sniew bad kiba ktah ia ka koit ka khiah.
Haba iadei bad katei ka prokram kaba la pynlong hynnin ka sngi, ka kong Balakyntiew Umbah, Principal jong katei ka skul, ka la ong ba ka jing pynlong ia katei ka prokram, ka long kum shibynta ban iasnohktilang ha ka ban rakhe ia ka World Tobacco Day ba mynta u snem.
Katei ka Principal ka la ong ruh ba ka jingpynlong ia katei prokram ka long ban pynsngewthuh ia ki paidbah, ba ki dei ban kiar ha kaba dih duma ne bam raja lem bad kiwei ki jingdih kiba pynsniew ia ka met, namar da kaba pyndonkam ia kitei ki jingdih basniew kan sa pynsniew eh ia ka met.
Namarkata, katei ka Principal, ka la pynpaw ruh ba lada la kyrni palat ha kaba dih bad bam ia kitei ki jingdih ba sniew, kan sa pynjynjar hadien namar kaei kaba ki kamai mynta, hynrei ynda ki la ioh jingpang kin sa mad ia shibun ki jingeh jingjynjar.
Shillong: Ka Meghalaya Indigenous People’s Front(MIPF) Sengkmie ka pynpaw ka jingsngewkhia ha lor ka jingshah khang noh ia ka kam ka jam ka trei ka ktah kaba kum ki Trai Ri Trai Muluk ki ju kamai jakpoh da katei ka kam.
Dang shen ka seng ka la iohi lyngba ka Notification jong ka Deputy Commissioner ka East Khasi Hills District kaba la khang pyrshah ia ka jingtih maw tih shyiap ha ki jaka bapher bapher kiba hap ha East Khasi Hills District.
Kane ka kam tih maw tih shyiap ka dei ka kam kaba bun na ki trai ri trai muluk ki ju kamai jakpoh da kane ka kam ban pyndap pynbiang ia ka iing ka sem bad ban pynbiang ruh ia ki jingdonkam jong ki briew haba ki shna iing shna sem bad kumjuh ruh ia ki construction kiba bun jong ka sorkar ha ki department bapher bapher.
Kaba kham sngew lyngngoh pat ka long balei ia kito ki company shna surok Shillong Dawki Road, kaba ki la pynjulor lut ia ki lum ki wah,ki khlaw bad khamtam kiba la wanrah ruh ka jingjulor ki kali kiba iaid lyngba katei ka surok kumba ngi la sakhi dang shen ba ki maw kiba twa ki la pynjulor ia ki kali bad wanrah ruh ka jingmynsaw bad jingshongsyier ki paidbah kiba leit ba wan na katei ka surok.
Kumta ka Seng ka dawa na ka sorkar ba kadei ban da pyrkhat shuwa shispah sien shuwa ban shim ia ka rai ban khang ia kino kino ki jingtrei ki trai ri trai muluk lada ia ki company pat kiba nabar ki shah ban pyntrei.
Lada kane ka rukom treikam jong ka sorkar ka long ha kane ka rukom,ka paw ia ka jingleh shiliang khmat ha ka rukom treikam ong ka kyrwoh na U Bah Kitboklang Lyngdoh, Vice President,MIPF Sengkmie.
Shillong:Ha ka 18 tarik u bnai jymmang 2022, ki paidbah jong ka th ain pynursla ki la sakhi lang iaka jing wan jngoh jong u Excellency u Mr.CHANG Jae -bok bad ka kurim jong u ka Mrs.GU Jung – Hyun, ha ka ja ka thung kyn bat da wai kaba la tip kum ka Dr.APJ Abdul Ka lam Memorial Herbal Garden kaba don ha Wah Daeng Rod kaba hap ka ka jaka jong ka Khun trai sawkur khap umsong, Pynter.
Na ka liang ki nongpyniaid jong katei ka kam hapoh ka jingialam jong ka KhunKur Longtrai Lai Kynthei, Raid Shabong ryngkat ka shnat jong ka kata ka Khuntrai Sawkur Khap Um Song hapoh ka jingialam jong u General Secretary Bah Riban Lyngdoh bad u Pa’iem Laborious Manik S Syiem kila leit hiar ban plie ia u Mawnongrim ha ka jaka thung kynbat kaba la ai nam haka kyrteng jong u president barim ka Ri kata u Dr.APJ Abdul Kalam.
Ha kane ka jingleit jngoh la ioh ruh ban pynlong ka jingthung kynbat da u Excellency Mr.CHANG Jae- bok u badei u Ambassador ka South Korea bad ka kurim jong u ka Mrs.GU Jung – Hyun kiba dei ruh ki kongsan haka tei ka jingleit jngoh.
Shuh shuh ha katei ka sngi la ioh ruh ka jingialang ba lyngkot ha ka iingdorbar hall Nenggate, Pynursla.
Ha katei ka jingialang la sakhi lang ia ka jingiadon ryngkat jong u Excellency Ambassador uba long ruh u kongsan hakatei ka jingialang.
La pyniaid ia katei ka jingialang da u Pa’iem Laborious Manik S Syiem uba long ruh u Adviser bad Convener jong katei ka kam.
Kiba la iadonlang ha katei ka jingialang ki kynthup ia ka Sub-Divisional Officer(SDO), U Block Development Officer (BDO ), U Sirdar Hima Mawdon U bah H.Skhemlon, U Pa’iem Khynnah khyrim Syiemship , Ki rangbah Shnong , ki Nongsumar Kynbat, Ki Sirdar, Sordar, ong ka kyrwoh na u Bah Riban Lyngdoh, General Secretary Khunkur Longtrai Lai Kynthei,Raid Shabong, Khyrim Syiemship.
Shillong: Hadien ba ka la mih ka jingkam ba u Bah Prestone Tynsong u MLA ka Pynursla, uba dei ruh u National Vice President ka NPP ba un ïakhun noh na ka seng United Democratic Party (UDP) u nonglum khubor jong u Rupang u la ïoh ban ïakren bad u MDC ka seng UDP uba mihkhmat ïa ka Lyngkyrdem-Laitkroh bad na ka liang jong une u nongïalam ka UDP u la kyntait war ïa kane ka kam.
“Na ka liang ka UDP Pynursla Circle ngim pat ju ïakynduh bad u Bah Prestone ban ïakren halor kane ka kam ong u Bah Ryngkat bad ka jingmih ha ki lad pathai khubor ba un ïakhun noh na ka UDP, ka dei ka khubor lamler" u la bynrap.
Shuh shuh haba la kylli halor ki nongpan tiket na ka UDP na ka liang u Bah Ryngkat u la ïathuh ba kumba long mynta ym pat don satia mano mano ban pan tiket na ka seng, ïathuh u Bah Ryngkat.
Haba pyrshang ban ïakren pat bad u Bah Edmund Khongngai halor ka jingmih ka khubor ba un pan tiket na ka NPP na ka liang u Bah Edmund u la kyntait war halor kane ka bynta bad u la ïathuh ruh ba na ka liang jong u lei um pat rai ban ïakhun ne pan tiket na kano kano ka seng haduh mynta ruh.
Haba pyrshang ban kylli halor ka jingmih khubor ba un ïakhun na ka TMC na ka liang u Bah Edmund u la ong ba na ka liang jong u um tip mano ruh ba pynmih ïa katei ka khubor namar u um pat rai ban ïakhun na ka tiket aiu.
Shuh shuh u la ong ba ki don ki party kiba wan tyrwa tiket ïa u, hynrei na ka liang jong u, um pat shim rai, namar u dang ïasyllok shuwa bad ki riew rangbah halor kane ka mat.
Shillong: Ka jinghap slap ha Sohra, hynnin ka sngi, ka long 204.2mm, katba mynta ka sngi, ka long 36.4mm.
Ka tnat peit mariang jong ka sorkar India, ka India Meteorological Department, Shillong, ka pyntip, ba kan don ka jinghap slap kaba jur bad kaba jur bha, ha ki bynta jong ka jylla.
Kan don ruh ka jingkhie eriong bad ka jingtied pyrthat, ong ka khubor.
Shillong:U riewsaiñ pyrthei ba la san tam ka jylla uba dei ruh u MDC jong ka seng HSP DP, uba mih khmat ïa ka Mawkynrew Consti tuency, ha ka jingïa kren jong u bad u Rupang, u la ong ba ka synshar khadar bad ka sorkar hi um lah ban ong la ka leh ïa ki kam kiba biang ne da kumwei, hynrei u la ong lada ka sorkar ka biang, balei ba ki nongtrei jong ka kin hap mih sha surok ban dawa ïa ka hok jong ki bad ki da hap ban ïakhih ha madan katba don pat ki tnad kiba pahuh ka pisa kaba kim lah pyndonkam shuh ruh.
Haba kren, halor ka kam pynbeit pud bad ba jingsoi MoU u Bah Martle u la ong ba ha ka jingshisha na ka liang jong u, u ïeng ha ka nongrim ba kam don ka jingïakajia pud (border dispute) hynrei ka jingshah kyntur pud(border encroachment) jong ka jylla Assam.
Shuh shuh u la ong ba ka sorkar MDA hapoh ka jingïalam u Conrad Sangma ka la shu leh kyrkieh ban soi ïa ka MoU, namar ka khlem da kynjoh ktien ne don kano kano ka jingiasyllok shuwa bad ki trai khyndew ha shuwa ban shim ïa ka rai, hynrei ka la shu leh lyndet bad pynhap jubor sha ka jylla Assam u la ong.
Ha kaba ïadei pat bad ka jingkam u Myntri Rangbah ba ki seng riewlum kiba don ha ka sorkar kim pyrshah ïa ka MoU, na ka liang u Bah Martle, u la ong, ba na ka liang jong u hi um tip balei kim kren ha ka jingïalang ka MDA Coordination Committee (CC) namar um dei u dkhot jong ka CC, hynrei u ong ba ka jingong jong ki nongïalam ba kim pdiang ïa ka MoU ka dei ka jingshisha namar ka sorkar ka leh klet ïa ki dorbar shnong bad ki raid khamtam eh ïa ki trai khyndew ha kaba ïadei bad kane ka kam.
Haba pyrshang ban kylli ïa ki sienjam jong ki sorkar kiba mynshuwa, halor ka kam pynbeit pud na ka liang u Bah Martle u la ong ba ka jingdawa ban pynbeit ïa u pud hi ka dei naduh ki snem 1970 bad u la pyrto ruh ïa ka nongrim ba skhem u Maieid Hoping halor kane ka kam.
Kat kum ka jingïathuh jong u la ong ba ka jingpyrshang ban pynbeit pud kaba kham tyngeh ka dei tang ha ka por u ka Sorkar u Bah EK Mawlong ha ki snem 2000-01 bad u la ïathuh ruh dei ha kane ka por ba ka sorkar Meghalaya ka la ïakhun ban pynïoh biang ïa ki jaka ba la pynhap sha Karbi Anglong Autonomous District Council bad ha kata ka por la bat Myntri Rangbah da u Prafulla Kumar Mahanta ha Assam, hynrei dei namar ka jingkylla ktien jong u bad ka jingleh kyrkieh ka sorkar Meghalaya, ha kato ka por, ba kam poi sha ka thong bad kaba la pynlong ïa u ban iehnoh ïa ka shuki Myntri na ka daw ba um hun ïa ki kyndon bad ki jingleh ha kane ka kam.
Haba jubab pat ïa ka jingkylli, la hato un dang ïakhun ne em ïa ka ilekshon ha u 2023 bad na ka seng aiu na ka liang u Bah Martle u la ong ba ka shong ha ki paidbah ban shimrai ïa kata namar ïa kum kane ka rai um ju shimrai na lade.
“Ka dei ka kam kaba eh bad kaba jynjar haduh katta katta ban long nongmihkhmat hynrei namar nga ieid ïa ka kam shakri bad ïa u paidbah nga kmen ban pyndep la ka kamram lada ka eh ka jwat katno katno ruh" ong u Bah Martle.
Shuh shuh haba la kylli kat kum ka jingpeit jong u la ka seng aiu ban jop bad ïoh synshar ha u snem 2023 na ka liang jong u u la ong ka dang kloi than ban ong ‘hynrei lada peit na kaei kaba long mynta ka sorkar khleh khaw lang hi kan wan biang ha u snem 2023’ ong u Bah Martle.
Shillong:Haba u nonglum khubor jong u Rupang u la kynduh ban kylli halor ka jingrai ka KHADC lem bad ki Khlieh Nong synshar ban ujor sha ïing bishar halor ka jingsoi MoU hapdeng ka Meghalaya bad Assam halor ka kam pyn beit pud na ka liang u Bah Jambor War u MDC ka UDP, uba bat ruh kum u EM jong ka elaka ha KHA DC, u la ïathuh na ka liang ka KHADC kunba la shimrai kan leh beit kumta na mar kum ka nong ïada ïa ka khyndew ka shyiap kan leh la ka deiti ban pyndep hok ïa ka kamram ba la bynshet ha ka.
Haba la kylli pat halor ka jingbun ki Syiem shipor ne ki Acting Syiem, na ka liang u Bah Jambor, u la ïathuh ba na ka liang ka Council lyngba ka EC kan pyrshang ban thung noh ïa ki Syiem pura da kaba ai nuksa ba ïa u Syiem ka Hima Mylliem la weng shipor namar ka jingtohkit ïa u ka dang ïaid shait shait hynrei na ka liang ka EC ka sngewdei ban wanrah biang ïa u kum u Syiem bad lada ka jingtohkit ka lap ba ka don jingshisha kumba la kynnoh ngin weng noh na ka khet ba u bat, ong u Bah Jambor.
Shuh shuh haba la kylli halor ki Hima kiba la don la ki aiñ ne ki codify act u Bah Jambor u la ïathuh ba kumba long mynta na ki 54 tylli ki hima bad ki Sirdarship dang tang 18 tylli kiba don la ki aiñ ha kaba ïadei bad ka jingthung ne jied Syiem ne Rangbah Shnong.
Haba ïadei bad ka jingtyrwa ka sorkar ban buh ïa ki ktem ïa khalai ha ki thaiñ khappud kum ha Khanapara na ka liang u Bah Jambor u la ïathuh ba kumba long mynta ka KHADC kam pat ïoh kano kano ruh ka jingtyrwa na ka sorkar bad ka jingpan NOC.Haba kylli pat la ka KHADC kan ai ne em, na ka liang u Bah Jambor u la ïathuh ba um lah ban ong eiei na ka liang ka konsil hynrei u la ong “Na ka liang jong nga shimet ngam sngew mynjur bad ka rai ka sorkar ha kaba ïadei bad ka kam ïa khalai".
Haba kylli pat halor ka jingkam ki MDC ka NPP ba kim don bynta ha kaban shimrai ban ujor sha ïing bishar halor ka MoU na ka liang u Bah Jambor u la ong “Ngam kwah ban ong eiei halor kane ka bynta bad kumba la ong ngin ïaid shakmat halor kane ka kam" bynrap u Bah Jambor.
Shillong:Hadien ba la mih ha ki katto katne ki lad pathai khubor ba ka Kong Banalari Khongwar ka dang dei ka dkhot ka UDP, na ka liang U President ka UDP Pynursla Circle, myn hynnin ka sngi u la ai ka jingpynshai ba ka kane ka jingkam ha ki katto katne ki lad pathai khubor ba ka long kaba bakla.
Shuh shuh na ka liang u President ka UDP Pynursla Circle u la ong ba ka Kong Banalari Khongwar, kaba ju bat kum ka President jong ka UDP Pynursla Circle ka la iehnoh (resign) ïa ka kam President naduh u bnai Lber mynta u snem kumjuh ruh kum ka dkhot (primary member) ka Party UDP.“Hadien ba ka Kong Banalari Khongwar ka la iehnoh ïa ka kam ka seng khnang ban pyntyllun ïa ki kam jong ka party ka UDP Pynursla Circle ka la dep jied ia ki nongkitkam bathymmai bad mynta kitei ki nongkitkam bathymmai Ka UDP Pynursla Circle ki la ïaid shakhmat bad pynkhlain ia ka Party ha ki Unit bad shnong bapher bapher jong ka Pynursla Constituency" ong u President ka UDP Pynursla.
Ha kaba iadei bad u Kyrtong ban ia aireng ha ka Elekshon MLA 2023 U President u la pynshai ba ym pat don ba pan tiket naka party, hynrei ka party kala ïaid shakhmat ban ïit ïa u briew ba biang tam ban long u kyrtong jong ka Party khnang ban poi sha ka thong ka jingjop, pynkut u President ka UDP Pynursla Circle.
Shillong: Ka Khasi Students’ Union Central Executive Council, lyngba ka education cell ka pyntip paidbah ba kan sa pynbna ia ka result jong ka eksamin UPSC-CSE SCHOLARSHIP EXAMINATION 2022 kaba la long ha ka 14.05.2022 ha North Eastern Hill University Arts Cluster classroom lashai ka sngi ka 19.05.2022 naduh ka por 6 baje janmiet lyngba ka Website jong ka seng.
Kumban shu pynkynmaw ki la don baroh 130 ngut ki samla na kylleng ka Bri U Hynñiewtrep kiba la iakhun iakatei ka eksamin ba la pyniaid daka seng.
Ia katei ka eksamin ka seng ka la pyniaid kum shibynta ban jied iaki samla kiban pyntbit ialade ha ka eksamin civil service shabar ka jylla kaban bei (sponsor) naka Liang jong ka seng.
Ki nongiakhun iaktei ka ekasamin ki la ruh ban peit ia ki jubab (Answer key) jong ki kylli katei ka eksamin kaba la dep kaba la pyllait ha website jong ka seng naduh mynta ka janmiet, ong ka kyrwoh na U bah R.Kharjana, Education secretary, KSU-CEC.Ka jing ia kynad, ka jur bha ha kine ki sngi, halor ki jingtei nam bapher kiba don ha India; naduh ki iingmane, ki maw bynna bad kumta ter ter.
Ha kane ka kynti, U Dharamveer Sharma, uba dei U Regional Director barim jong ka  Archaeological Survey of India’s (ASI), u kam ba u  Qutb Minar, u dei uba la tei da U  Raja Vikramaditya bad ym dei satia, da U  Qutb al-Din Aibak bad u Raja Vikramaditya, u thaw khnang ia utei u maw mot, na ka bynta ban pule ia ka jingiaid lynti jong ka sngi.
“Um dei satia, U Qutb Minar, hynrei u tnum ban peit ia ka sngi.
La tei ia u, ha ka spah snem kaba san, da U  Raja Vikramaditya, ym dei da uQutb al-Din Aibak.
Nga don shibun ki sakhi satar halor kane" ula ong.
U Sharma, ula jurip la bun bun sien, ia U Qutb Minar, na bynta ka ASI.“Ka don ka kynja tiar kaba nep, kaba jrong 25 inshi ha ka tnum jong U Qutb Minar bad katei ka dei ka tiar, kaba buddien ia ka jingiaid lynti jong ka sngi bad ka dei na katei ka tiar, ba ha ka 21tarik Jylliew, ba kam ju leit dei satia ka syrngiew ha katei ka jaka, na ka bynta shiteng kynta.
La ong shuh ba kumta U Qutb Minar, u dei uwei pat u jingtei niam bad um don bynta satia bad ka masjid, kaba la tei bad kaba don hajan jong katei ka jaka.
La ong shuh ba u qutb minar, u phai khmat shatei shaneng bad katei ka long ban iohi, ia u khlur dhrub, ha ka por mynmiet.
Shillong: Ka jinghap slap, ka jur bha ha ka nongbah Sohra, hynnin ka sngi, ha kaba ka jingjur slap, ka poi sha ka 214.6mm.
Ha katei kajuh ka por, ka jinghap slap ha Shillong, ka long 13.8mm bad ha Umiam, ka long 10.6mm.
Ha Sohra, mynta ka sngi, ka jinghap slap ka long 38.0mm.
Lashai ka sngi, kan don ka jinghap slap, kaba jur bad kaba jur bha, ha ki bynta jong ka jylla.
Kan don ruh ka jingkhie eriong bad ka jingtied pyrthat, ha kiba bun ki jaka.
Ka jingsngem ka mariang, ka long 94 percent mynstep  bad 67 percent ha ka por janmiet ha Shillong.
Guwahati: Ka Headmistress jong ka skul sorkar ha Assam, ka la ngat ka leit shong phatok, tang na ka daw jong ka jyntah doh masi.
Katei ka headmistress, ka la shah kem, namar ba ka bam ja bad ka tah, da ka jyntah doh masi hapoh skul.
La iathuh ba ka Dalima Nessa, ka headmistress, jong ka Hurkachungi ME School ha Goalpara district jong ka  Assam.
La iathuh ba ka Nessa, ka song da ka jyntah doh masi, ha ka sngi rakhe Gunotsav bad ha ka por ia bam ja sngi, ki para nonghikai, ki iohi, ba ka dang bam bang ia ka jyntah doh masi, kaba la shet bang bha bad kumta, ki la ujor ia katei ka jingbam doh masi jongka.
Ki pulit ki la kem bad la tian bishar bad pynshong phatok, da ka kashari.
Jowai: Ka Dorbar Shnong Namdong A, ha ka 16tarik Jymmang 2022, ka la pynkup burom ia u Alexander Lyngdoh uba la ioh rah ia ka nam lahduh ha ka State Level Arm Wresling Championship 2022 kaba la long ha KJP Assembly Hall IGP New Hope Resturant Shillong, uba dei u samla ba ialeh arm wrestling na ka Shnong Namdong A uba la ioh rah ia ka kyrdan ba nyngkong ha ka jingiakhun kti ba 70kilo.
U Alexander Lyngdoh u dei u samla na ka Shnong Namdong A, uba don ka jingduna, namar ba um lah ban kren naduh ka por ba u dangrit bad u long ruh u samla bym don kmie don kpa shuh hynrei la ri bad sumar ia u da i meiduh jong u bad mynta u la trei bylla mistri bad ki paralok jong u ha jowai.
Ha kane ka sngi la ia donlang u MDC ka Mynsngat Khanduli constituency u ma Dawan Lyngdoh, u pa Dolloi ka Elaka Nongjngi ki waheh ka Raij Namdong, u Waheh Shnong Namdong A ryngkat ka jingiadonlang ki paidbah nongshong Shnong.
Ka dorbar Shnong ryngkat bad u MDC ki la iarap da ka song pisa sha u Alexander Lyngdoh mynta ka sngi.
Ki la ai ka jingkitbok ia u na ka bynta ka jingleit ia khun Biang jong u ha ka National Level ha Hyderabad ha ka 30tarik Jymmang haduh ka 06tarik Jylliew 2022.
U Amir Khan, u nong ialehkai ia kura, uba la shongthait noh, na katei ka kam, ula sei madan halor ka jing bym ler ki nongialehkai kiba wan na Asia bad ia katei ula ai daw, namar ka jingbym biang jong ka bam ia ki briew kiba wan na ki ri Asia.
U Amir Khan, uba shong ba sah ha Bolton, ula pynbna, ba un shongthait noh, na ka jing ialehkai ia kura, hadien ba ula shah rem ha U Kell Brook, ha ka jingialehkai ha Manchester ha U Rymphang.
U Khan, ula ioh ia ka nam lahduh, ha ka kam ia kura, ha ka rta kaba 24 snem; hynrei ha kane ka sien, ula ai daw, ba ka rukom bam jyntah ki nong Asia, kam plie lad, ba kin long ki nongjop, ha ka jingiakhun ia kura.
U Khan, uba don 35 snem ka rta, ula ong “Peit ngi ki nong Asia, ngim dei satia, ban long ki nong ia kura bad ngim dei satia, ban long ki nong ialehkai kiba pawnam".
“Ka bam jongngi, ka bym biang satia.
Ka dei tang ka jyntah bad kam dei ka bam, kaba iahap dor ia ki riew pawnam.
Lada phi ia nujor ia ki nongialehkai kiba dei ki English, ki bam bha shibun bad ki kham khlain bun shah iangi.
Nga te, nga la pynkylla ia ka rukom bam jongnga, nga la sdang naduh ba nga dang rit" ong U Khan.
“Hynrei kiba bun ki nong Asia, ki long ki nongialehkai, tangba kim biang satia ka rukom bam jongki.
Ngim don ia ka jing duriap jongngi, ia ka kam; hynrei, lada ki iohi ba kiwei ki leh kumta, lehse, kumba ki iohi ia nga, kumta kan ai mynsiem shi katdei ia ki" ong U Khan.
“Lada U Amir Khan, u lah ban ialehkai, da kaba bam da u ata kynthah shirta jingim bad khyndiat khynsoit ka jyntah, kumta ka pyni, ba kiwei ruh ki lah ban leh kham bha".
“Ka dei ka jingshah peit niewbein ia ki nong Asia, ba kim ioh lad satia ban ialehkai.
Peit ia ka phutbol, ym ju don uwei ruh u nongialehkai na Asia, ba un shah jied".
Ki paidbah ka Pynursla Constituency khamtam ki nongkyrshan ka UDP ki kwah ba u bah Edmund khongngai un pan ticket naka NPP ban iakhun ia ka Election ha u snem 2023 pyrshah ia u Bah Prestone, kadaw ba ki paidbah ki kwah ba u bah Edmund un iakhun na ka NPP kadei namar ba ki paidbah ki iohi ba u bah Prestone Tyngsong uba long ruh u MLA ka NPP na pynursla constituency u lah ban iakhun na ka party UDP ha kane ka Election ban wan.
Kat kum ka jingiohi ba ka jingiajan u Bah Prestone bad ki nongialam ka UDP khamtam ki nongialam ki ba ha khmat na ka circle UDP Pynursla, bad kumjuh na ki nongialam ka UDP na Central body ka pyn artatien ia ki paidbah ka pynursla constituency.
Ba leh se ka jingpynslem ka UDP ban pynbna Candidate na pynursla ka don eie sha lyndet ka jingthmu jong ka UDP.Kumta ki paidbah ki kwah ba u bah Edmund khongngai un leit pan Ticket na ka Party NPP khnang ba ki paidbah kiba shaniah ia kane ka seng kin ioh ban pynkhlain noh ia ka party ha kane ka constituency.
,.
Ka bym lah long…Lah ban longYm nang batai shuh u paitbah ruh u ba stad u nong mih khmat ruh u ba stad ngin sa ia peit da la Jan dei ka por.
hangta ngin sa ia peit stad u paidbah ne stad u nong mih khmat.
Ka shing ka rai u paidbahKwah ki katto katne ngut napdeng u paidbah ba bun jong ka pynursla konstitwensi.
JINGPYNBEIT HEADINGU maduh Prestone un jop kput beit lada u ialeh na kino ki parti ne Independent.
Shillong:Na ka liang jong u Bah Banshai Marbaniang, ha ryngkatlang u Bah Steve Khyriem bad Bah Churchil Syiemlieh, ki la hiar shapoh Lachumiere ban plie noh shi syndon ia ka pain khana paidbah, kaba la dep shna lyngba ka PWD Building naduh u snem 2011.
Katei ka painkhana, ka don ha ophis jong U District Transport Officer (DTO), ka don ka ophis jong ka Soil Conservation, ka tnat lum khaj na bad kiwei de ki ophis sorkar.
Katei ka painkhana paidbah la dep ban shna kumba 11 snem mynshuwa bad khlem da pyndon kam ia ka haduh kat mynta ia kaba la lap katkum ka RTI ba la ioh.
Ka jingshna ia katei ka painkhana paidbah, ha ka jingshisha ka long namar ban wanrah ia ka jingkhuid jingsuba.
Hadien ba la ioh ban iakren bniah bad u Executive Engineer jongka tnad PWD Building u la dep ban ong ba la aiti shapoh ka Tnad GAD (A) ban pyniaid hynrei khlem da pyniaid pynban da kaba sdang ban pynpra noh ne shu buh nongrim tangban shu pyni kai iaka.
Kumta kum ki nongshong shnong ba don jingkitkhlieh halor ka hok bad ka jingshisha, ki la hiar da kaba weng noh ia ki tala ba la shu khang sah la bun bun snem bad la plie na ka bynta ban iohlad pyndonkam jongki paidbah kiba wan donkam sha katei ka jaka halor kiba bun ki ophis Sorkar bapher bapher jongka Jylla.
Ka jingthmu halor ka jingplie ia katei ka public toilet, ka long kum shi bynta ban wanrah ia ka jingkhuid jingsuba bad ruh ban lait na ka jingnangroi ki jait jingpang kiba lah ban mih lyngba ki jaboh kiba leit ki paidbah bym banse.
Ki paidbah mynta ka sngi da ka jingkmen ki la pynpaw bad ruh khamtam ki riew kynthei ia kaba ki sah hapdeng ka jingdiaw haba leit donkam namar bym don public toilet.
U Bah Banshai Marbaniang u la pynpaw ruh haba phai katkum ka “Advisory on Public and community toilet" lyngba ka jingpynpaw lyngba u Minister of State I/c, Housing and Urban Affairs, Govt.
Of India uba la tip kum u Shri.Hardeep S.Puri, u la ong ba ki public toilet baroh la wanrah da kaba pynkhreh bad pyntreikam ia ki kumjuh ruh ha kaban pyniaid khlem da pynsah tang kum ki dur ban shu pynieng kai, hynrei kalong ban ailad na bynta ban wanrah ia ka jingkhuid jingsuba ha baroh kiliang.
U Bah Banshai Marbaniang, u la pynpaw ruh ba ka jingleit ban plie da kaba pynpait ia kitei ki tala kalong hi katkum ka hok bad ka jingshisha na ka bynta ka jingdonkam u paidbah haba phai katkum ka Fundamental Rights jongka Riti synshar paidbah jongka RI India baroh kawei (Indian Constitution).
U Bah Banshai Marbaniang, u la ong ruh ba ka Swachh Bharat Mission (SBM) ka long kawei napdeng ki bynta ba kongsan ha kaban wanrah ia ka jingkhuid jingsuba hapoh ka Ri India la kalong hapoh ki jaka nongkyndong ne wat ha sor ruh kumjuh.
U Bah Banshai Marbaniang, u la kyntu ruh ia ki bor Sorkar Jylla ban khmih bad peit lem kumjuh ia kiwei pat ki jaka leit shabar paidbah kiba la pynjaboh kum shapoh Police Bazar, Motphran bad kiwei kiwei ki bynta halor ka jingkhuid jingsuba na ka bynta ka jingdonkam jong ki paidbah kiba im manla ka sngi.
Ka Sorkar Jylla kam dei ban shna pynlut ksan kai ka pisa, lada ymlah ban pyntreikam ne wat ban shu klun lut sha lade ne lyngba ki seng sain pyrthei, kiba pyrshang ban leh donbor halor ka jinglaitluid bad ka jingdonkam jong ki paidbah nongshong shnong ka Jylla.
Nongpoh: Na ka bynta ban tip halor ka jingpyntrei kam ia ki skim pynroi ha Ri Bhoi, myn hynnin ka sngi, u Prof.SP Singh Baghel, Myntri ka sorkar pdeng, uba dei peit ia ka tnat Law & Justice bad ki kam pynroi ha ki shnong Nongkyndong, u la wan ban jngoh ia ka Ri Bhoi, kaba dei kawei na ki Distrik ha ka Ri kaba la shah kynthup bad ioh ia ka kata ka nam Aspirational District.
Ha katei ka jingwan jngoh jong u ia ka Ri Bhoi, utei u Myntri sorkar pdeng, u la pynpaw ba u kmen eh, namar na ka jingiathuh ki ophisa ba ka jingpyntrei ia ki skim pynroi ha Ri Bhoi lyngba ka Aspirational District, ki la long kiba iaid beit bad kiba iaid shaid shaid.
Katei ka jinghun mynsiem utei u Myntri sorkar pdeng, ka la jia ha ka por ba ki pynlong ia ka jingialang ha Conference Hall kaba don ha ophis DC Nongpoh bad ha ka jingkren jong u, u la kyntu ia ki ophisar kiba trei ha ki tnat sorkar bapher, ba ki dei ban trei shitom shuh ban pyntrei kham bha ia ki skim pynroi, kaba la pynmang kyrpang da ka sorkar pdeng lyngba ka jingshah kynthuh ka Ri Bhoi kum kata ka Aspirational District.
U Prof SP Singh Baghel, u la ong ba kumba ka long mynta ka Ri Bhoi, kaba la kiew ha ka kyrdan ba 5 napdeng jong baroh ki Aspirational District hapoh ka Ri, kata ha ka rukom pyntrei ia ki skim pynroi, ha kaba utei u Myntri u la angnud ba ka Ri Bhoi kan kiew ha ka kyrdan kaba nyngkong.
“Kumba ka long mynta, ka sorkar pdeng ka la nang pynmang shibun ki skhim ia ka Ri Bhoi, ha kaba tang kaba la dep, ka Ri Bhoi ka la don haduh T.12 klur kiba dei ki skhim na ka Niti Ayog bad NEC, nalorkata mynta ka sorkar pdeng ka la pynmang sa T.8 klur ban kyntiew ia ka tnad pule puthi, ka koit ka khiah ha Ri Bhoi lem bad kiwei" ong u Prof.SP Singh Baghel.
Ha katei ka sngi, kaba utei u Prof SP Singh Baghel, u la wan jngoh ia ka Ri Bhoi, u la leit jurip bad iamih jingmut ia ki ki SHGs, leit jngoh ia ka Anganwadi Center kaba don ha Saiden bad ia ka Health and Wellness Center ha Umsawnongkharai.
Shillong:U Myntri Rangbah barim ka jylla uba dei ruh u Nongïalam ka liang pyrshah u Dr Mukul Sangma mynta ka sngi, u la ong ba kiba bun hi ki MLA kin rem na kata ka daw ka NPP kam dei ban keiñ ba baroh ki MLA kiba mut pynïasoh bad ka kin dei ka jingmyntoi ïa ka ong u Dr Mukul Sangma.
Haba pynkyn maw ïa ka ilekshon MLA ha u snem 2018, u Dr Mukul u la ong ba lada phi kynmaw ba na Ribhoi na ki san ngut ki MLA ba jop ki dei kiba dang thymmai suda bad kumjuh ruh kane kan jia ha baroh ki district ha ka ilek shon ban wan kam u Dr Mukul.
Haba jubab ïa ka jingkam ka seng NPP ba ki 7 ngut ki MLA ka AITC ki mut ban ïakhun noh na ka tiket ka NPP u Dr Mu kul u ong ‘ai un (Con rad) mat ong kat ba u ong ruh Hynrei nga kop ba kin don bun ruh ki MLA ka NPP kiban ïakhun na kiwei pat ki seng’Shuh shuh u la ong ruh ba ka jingleh ka NPP bad ki seng ba don lang ha ka sorkar ban khring ïa ki MLA ban wan pynïasoh bad ka jur bha bad kane hi ka phalang ïa ka jingbym don kyrtong jong ki ban pynïakhun kam u Dr Mukul bad kane hi ka pyni ïa ka jinglong jingman bym ju kham jia koit ha ka saiñ pyrthei u la bynrap shuh shuh.
Shuh shuh u Dr Mukul u la kynnoh ba ka NPP bad ki seng ba donlang bad ka ki pynphriang ki khubor lamler ban ïalam bakla ïa u paidbah khnang ba ki paidbah kin sngewsalia ban rung shuh sha ka TMC namar kiba bun ki MLA kin mih na ka bad nga tip ruh mano kita ki MLA kiba u CM u mut ban ong kam u Dr Mukul.
Ha kine ki khyndiat bnai ban wan phi ïohi ïa ka saiñ hima sima kaba thymmai bad ki briew kiba thymmai ruh kin wan sha ka AITC namar kum ka seng ngi angnud ruh ïa kata kam u Dr Mukul.
Shillong: Hadien ba la saphriang, ki dur ia ka jingjulor ka jingkieng kaba don ha surok Mawlai Bye-Pass; ka KSU Mawlai Circle, ha ka 17 tarik Jymmang 2022, ka seng ka la leit ban jurip bad ka la shem ba dei ka jingtrei torti jong u Contractor kaba pynlong ïa katei ka jingkieng ba kan ngam bad buh jingma ïa ki paidbah uba pyndonkam ïa katei ka Surok.
Ka KSU Mawlai Circle, hadien ka jingjurip bad ka jinglap ïa ka jinglong jingman, katei ka jingkieng ka dawa ïa ka tnad badei peit ba kan shimkhia bad maramot mardor ïa kane ka jingkieng bad ha kajuh ka Seng ka kyntu ruh ba naka liang ka PWD kadei ban shna noh ïa ki nala ha ki rud surok ( Side Drain ) khnang ba ka um kan ïoh tuid laitluid ban kan ym leit khlong ne pyn julor la ka dei ïaka surok ne ïa ki jingkieng kiba don ha katei ka surok, pynkut ka kyrwoh na u Samla Rapborlang Nongrum General Secretary KSU Mawlai Circle.
Kum ban shu pynkynmaw ïa kane ka jingkieng la wan ban plie da u Myntri Rangbah jong ka Jylla u Conrad K.Sangma ha u bnai Nailar 2019, bad kaba pynlyngngoh ïa u babun balang haba tang 3snem kam pat kot, hynrei ka la da jot noh kumne.
Kumba u Symbud Myntri Rangbah u Bah Prestone Tynsong u ong ba ka jingdon jong kane ka lynti kan pyllait ïaka jingdheng ha u surok National Highway bad ka la long shisha hi ruh ka jing ïarap ïaki nongleit nongwan ba kin poi kloi sha ki jaka ba ki thmu ban leit, hynrei lyngba ka jingsniew noh kane ka jingkieng kan wanrah biang ka jingeh ïa ki paidbah kiba ju pyndonkam ïa kane ka lynti thymmai.
Shwa bn sdang ka kam ki engeenering section ki LA dawa ia ka percentage kaba LA pynlong ia ki contractor bn trei kumne bad ruh lehse ki engeener ki expert ha ka theory hynrei practically ym don ideaKali ym pat shah bha ba kin iaid la jot noh te aiu ngin ia kren pat.
Shillong: Ka jingbeh jong ka lyer daitthah, ka dang iai bteng na ka  Bay of Bengal bad kane kan kiew sha ka thain shatei lam mihngi, naduh ka 17 haduh ka 19tarik mynta u bnai bad na katei ka daw, kan don ka jinghap slap, ha ki bynta jong ka Meghalaya, naduh ka 17 haduh ka 21tarik Jymmang 2022.
Ka jinghap slap ha ki 24 kynta ba ladep, kaba long haduh ka por 8.30 mynta ka step, ki kynthup ia ka  Amlarem 220.5, Sohra 369.2, Mawsynram 324.3, Mawkyrwat 136.0, Mawphlang 73.6,Williamnagar 156.6, Khliehriat 133.0, Nongpoh 25.3, Jowai 133.6,Shillong 60.3, Barapani 38.4, Nongstoin 182.0, Tikrikilla 72.0,Resubelpara 109.4.
Haba khein lang, ia ka jinghap slap, naduh ka 12tarik Jymmang 2022, haduh mynta ka sngi, ka 17tarik Jymmang 2022, ka kynthup ia ka Mawsynram 1978.3, Sohra 1605.4, Amlarem 1544.0, Khliehriat: 1210.2, Mawkyrwat 1184.5, Jowai 1007.2, Mawphlang 702.4, Nongstoin 576.3, Shillong 331.4, Tikrikilla 267.4, Tura 266.6, Resubelpara 212.4, Ampati 143.0.
Ki jaka ki ban shah ktah jur, ha ka jinghap slap, naduh ka 17tarik, haduh ka 20tarik; kin long ka  East Jaintia Hills , East Khasi Hills, South West Khasi Hills, West Khasi Hills, West Jaintia Hills, West garo hills, South Garo Hills, North Garo Hills.
Shillong: Ha ka 14tarik mynta u bnai, ki pulit, ki la ioh tam ia kawei ka met iap na Wah Umiam, na sha thain Mawdun bad la lap ia katei ka met, ba ka ker hajrong um.
La iathuh ba ka dei ka met iap jong ka kynthei briew, kaba don ha ka rta kaba 50 haduh 60 snem bad kaba jrong kumba 5 phut eiei bad la iathuh ba katei ka met iap, kam don jain phong eiei satia.
Shillong: Ka Sohra, ka iai bteng ban hap slap jur, hynnin ka sngi, ha kaba ka jinghap slap, ka poi sha ka 369.2mm.
Hynnin ka sngi, ka nongbah Shillong, ka don ka jinghap slap, kaba 60.3mm, katba ha Umiam, ka long 38.4mm.
Mynta ka sngi, ka jinghap slap ha Shillong, ka long 8.6mm, katba ka Sohra, ka ioh 12.6mm bad ka Umiam, ka ioh 6.8mm.
Ka tnat peit mariang ka sorkar India, ka India Meteorological Department, Shillong, ka ai jingmaham, ba lashai ka sngi, kan don ka jinghap slap kaba jur bad kaba jur bha ha ka jylla bad nangta, kan doh ruh ka jingkhie eriong bad ka jingtied pyrthat, ha kiba bun ki bynta jong ka jylla.
Tura:7ngut na ki MLA jong ka All India Trinamool Congress, ki kwah ban iakhun na ka tiket jong ka seng NPP, ha ka elekshon MLA 2023, kam U Conrad Sangma, myntri rangbah ka jylla, haba kren ha ka jingialang paidbah, mynta ka sngi ha Rongjeng.
Lada ka dei, kumba kam U Conrad, ka pyni shai, ba kiba dang thikna ba kin neh ha ka Trinamool, kin dei, sa tang kiba ha iing jong U Mukul Sangma, kum ka Dikkanchi D Shira, kaba dei ka lok jongu, kaba mihkhmat na Mahendraganj, ka khun jongu, ka Miani D Shira, kaba mih khmat na Ampati bad nang ta sa u para jong u, U Zenith D Sangma, uba mih khmat na Rangsakona.
Katei ka jing kren jongu, khlem pep, kan pynmih ia ka jing artatien, ia kiwei pat ki MLA, ki bym dei na ka iing U Mukul Sangma, kiba kynthup ia U bah Charles Pyngrope, uba dei U President jong ka TMC, uba mihkhmat na Nongthymmai, U bah Himalaya Shangpliang (Mawsynram), George B Lyngdoh (Umroi), Shitlang Pale (Sutnga-Saipung), U Marthon J Sangma (Mendipathar), U Jimmy D Sangma (Tikrikilla), U Winnerson D Sangma (Salmanpara) bad U Lazarus M Sangma (Chokpot).
U Conrad Sangma, ula pynbna paidbah ia katei ka jingkwah tiket jong kitei ki MLA TMC, ha ka jingialang, kaba long mynta ka sngi ha Rongjeng.
“Na ki 12ngut ki MLA Congress, kiba pyniasoh sha ka Trinamool, ki don 7ngut na kitei, kiba pan tiket, na bynta ka elekshon MLA, ka ban long ha u snem u ban wan.
Ka jing bym hun nongialam jongki, ka long, ba kitei ki MLA, ki ia kynduh ia nga tang hadien shibnai, ba ki la pyn iasoh ialade bad ka AITC" ong u myntri rangbah.
U Sangma, um shym la ai kyrteng satia, namar ba kin ngat ha ki kyndon jong ka ain kyntiap seng, lada ki kyntiap seng noh ia mynta.
U Conrad, u ong shuh shuh, ba ka jingeh, ka long ba ka NPP, kam lah satia ban ai tiket ia baroh kitei ki 7ngut ki MLA, namar ba ki la don lypa ki briew jong ka seng.
“Ngin nym lah satia ban ai lad ia baroh kiba kwah tiket, namar ba ngi la don ia la ki jong ki kandidet" ong U Conrad K Sangma.
Shillong: Ka tnat Animal Husbandry and Veterinary jong ka sorkar jylla, ka kyntait ba ki nongtrei Veterinary, ki la iathuh ia ki kotkhubor, ba ki la rai ban khang noh ia katei ka khyrdop, kaba peit ia ka jing wanrung ki masi sha ki bynta jong ka Khasi, Jaintia hills.
Kitei ki doktor, kiba don ha katei ka jaka pahara ha Byrnihat, ki iathuh, ba ki hap phet na katei ka jaka, namar ka jingshngain jongki ialade; hynrei ha ka miet kaba bud, ki la bteng biang, la ka kam, da ka jing ai jingiada kaba biang, da ki bor District bad ki kyntait ruh, ba ki la phet noh, na katei ka jaka, namar ba ki don kiwei pat ki briew, kiba la knieh jubor noh ia ka kam jongki bad la kyntait ruh ba ka don ka jinglum pisa jubor ha katei ka jaka peit masi.
U Director katei ka tnat, u pynshai ruh, ba lada don kino kino ki jingleh beain jong ki briew jong katei ka tnat, dei ban pyntip sha katei ka ophis.
La iathuh ba katei ka khyrdop hangtei, ka dei na ka bynta ban peit ia ka koit ka khiah ki masi, ia ki kot ki sla bad ban khanglad ia ka jingshalan tuh ia ki masi sha Bangladesh.
Shillong:Ka Thma U Rangli(TUR) myn hynnin ka sngi hapoh ka jing ïalam jong ka Kong Angela Rangad ka la leit ban buh da ka jingujor pyrshah ïa ka jingorpait bad ka jingjaw um ka jaka pynsahngeh bos ba wan na kiwei pat ki jylla ne ka Inter State Bus Terminal (ISBT) kaba don ha Maw ïong rim kaba dang shu plie dang shen bad kaba dang sdang pyndon kam dang tang kumba 6 ta ïew eiei.
Haba kren sha ki lad pathai khubor bad ruh haba u Rupang, u ïa kren lyngba ka mobile phone na ka liang ka Kong Angela ka la ong ba ka lada peit tang da ki khmat ruh la ithuh ïa ka jingtrei torti ïa kane ka paki pynsahngeh bos.
Ka jingtrei torti bad ka jingbamsap ha kaba pyntrei ïa kane ka jaka pynïeng bos ka dei naduh ka tnad Transport, ka PWD bad ruh u nongpyntrei ïa kane ka jaka pynsahngeh bos bad ka jingbym shimkhia ki bor ba dei peit (negligence of duty) ban pyntikna ba kane ka paki pynsahngeh bos ka dei ban long kaba paka ong ka Kong Angela.
Shuh shuh ka Kong Angela Rangad ka la buh jingkylli ïa ka sorkar la hato kaei mo ka daw ba ka sorkar ka ai pat pyntrei ïa kat kane ka paki ha kiba ym pat nang ne dei ba ki ai ba la ïa ithuh ithaw bad lada ki dei kiba nang ban trei balei pat ki pyntrei kumba ka long mynta buh jingkylli ka Kong Angela.
Ka Kong ka la ong ruh ba ka jingleit ujor jong ka sha ka Lokayukta ka dei namar kane ka dei ka tnad kaba laitluid ban tohkit bad kaba don iktiar ruh ban pynsaja ïa kiba donkti ha ki kam bamsap.
Shuh shuh ka Kong ka la ai ruh ïa ka jingujor sha ka Meghalaya Lokayukta pyrshah ïa ka jingbym pynpaw ki nongmihkhmat paidbah bad ki shakri sorkar ïa ka jingdon jingem jong ki namar kat kum ki kyndon hapoh ka Lokayukta Act ki dei ban leh kumta man la u snem khnang ba ki paidbah kin tip ïa ka jingïoh kynshew spah ki heh sorkar bad ki nongmihkhmat paidbah bad ba ki tip la ka jingdon jingem jong ki ka ïahap ne em bad ka kamai kaba ki ïoh.
Shillong:Ka KSU Iooksi Unit hapoh ka jing ialam u Samla Sainia Sutnga President ka KSU Iooksi Unit, U samla Kamjuh Tangliang, General Secretary ka KSU Iooksi Unit ha ryngkat ka jing donlang u Head Teacher ka Ïooksi Ïapkhla Government LP School u Bah D Nongrum, ki la leit ban jurip ïa kane ka skul bad ki la lap ba katei ka skul ka la dap da ka um slap kaba jaw na ki tin kiba la pei bad kiba la bam sarang.
Na ka liang u Head Teacher katei ka skul ula ong ba katei ka skul ka dei ka skul kaba la rim bha bad ka la kynjoh palat 102 snem ka rta, hynrei ka jingbymshikhia ka Sorkar ban tei pynbha ïa katei ka iingskul ka la buh jingeh ïa ki khynnah skul bad ïa ki nonghikai ban pynlong skul ha ki por slap.
“Ngi la dep ujor sha ki bor badei peit ïa kane ka jingjot kane ka iingskul Hynrei kam pat poi shano shano ruh " la pynpaw une u nonghikai.
“Ngi isynei ïa ki khynnah skul ba ki hap ban shongskul wat hapdeng ki um slap namar tang shu slap malu mala kane ka ïingskul ka la dap um na ka daw ka jingbym don ki tin sop kiba bha" la kren bynniaw utei u nonghikai.
" Sngewlehrain ban tip ba ka skul ka la kynjoh ïa ka 102 snem, hynrei ka ïingskul ka dang jot rathai haduh mynta.
Lada ngi phai sha ka enrollment man u snem kane ka skul ka la nang kiew nangkiew kat nangmih ki snem bad mane ka skul ka dei ka skul kaba kham paw sha kine ki thaiñ jong ngi ha kaba ka la lah ban pynmih shibun ki heh ki haiñ na kane ka skul" la pynpaw u nonghikai.
Na ka liang u samla Sainia Sutnga President ka KSU Iooksi Unit, ula ong ba shen na ka liang ka Seng kan sa leit ïakynduh ïa ki bor badei peit naka bynta ban pynbor ïa ki ban peit lem ïa kane ka skul khnang ba ki khynnah kin nym mad jingeh ban shong skul haki por slap.
“Kata ka jingong jong phi ka long kaba dei.
Phi ju iohsngew pat ba ki ong ban shu ong te ka suk kat ban leh pat ka jwat kum ka snieh masi" ong ba Ri katba ki dang iaiaid lynti.
“To Ri lah poi hangne ngin ia kdat noh la ka lynti" ong u Hiram“To Bah Hiram ngin sa iakynduh bad kwah leit biang shato" ong ka Ri bad ka iaid la ka lyntiYnda la poi ha iing u Hiram u pat shwa shiphang ha jingthiah.
Katba u dang pat kumta ka shu wan lut ka jingpyrkhat ha u ba ban ia jan than bad ka kynthei ka tuh lut ia ka por bad ka thlieh arliang ia ka jingmut jingpyrkhat.
U kynmaw sa ka jingkren u kpa bad ba kumno u la kum thok ia la u kpa tang ban iada ialade.
U pyrkhat ba lada un jin da pynleit jingmut ei la ka jingpule katno ka long ka jingiarap na ka bynta jong u khamtam haba u wan khnang tang na ka bynta ka jingpule U pyrkhat ba dei ban kham kiar na ka jingiakynduh khah-khah shwa ba ka por kan dier.
U pyrkhat pat la ki kyntien kiba u la iakren iakhana bad ka ka pynbabe ia u.
U shu rai ha la mynsiem ba kaba la dep la dep khamtam haba um pat don jingiadei samla ei ei bad ka hynrei tang kum ka jingsngew para khasi shabar na la ka muluk.
Ba ka por ka la iaid shikynta u khie joit ban pyndep la ki kam bad ba ka miet ruh ka la wan“Te kmie uto u khynnah tip u long kumno ngam sngewsuk kata ka mynsiem te phi" ong u kpa katba um pat iohthiah“Nga sngew pher pynban kata ka jingong jong phi ba kat ma phi u rangbah briew ruh phi long kumta ma nga lei lei ka shibor katno tam" ong ka men kmie bad ka kren pynhiar mynsiem“Wei shisien ba la mih shabar na la ki kynroh la eh than ban pynbeit" kren diaw ka menkmie“Phi kein phi kwah eh ba un leit pule shabar" kren kynroi ka kmie“Balei phi kynnoh tang ia nga haba phi ruh phi la mynjur lang" kren lam khor u kpa“Nga shu sngew syier ioh ba ha ka jaka ba un rah syrnod pas na ka jingpule hynrei ioh u wanrah pynban da ka briew" pynpaw ka menkmie“Kata kein kmie.
Lah dei ban kren da kaba tyngeh ia u Hiram.
Tangba kata ruh haduh katno kan trei kam.
Kane ka phun lei lei kaba hikai lut hajar jait.
Dei hangne imat ba haba roi ka jingstad bad ka jingtip, ka roi ruh ka jingsngewsih" ong u menkpa bad u tan pynbeit ia ka syngkhlieh“Wow! ka pyrthei! Rangbah ki khun nang rhem ki jingkhuslai.
Da phin leit jngoh khah khah ruh naei yn khlaw ia ka bai lynti, kaba da ki hajar shisien leit.
Shubuh da phin poi ruh u briew un ak angel ha khmat jong phi, te lah shu kut ong" ong biang ka menkmie“Kata ruh kaba eh kein" ong u kpa bad saham samthiah“To shu hun noh kpa shisien ba phi la pyrkhat hok na ka bynta jong u lait shah kynnoh ha khmat ka pyrthei.
Ha shnong jong ngi ki la tip lut ia ka jingleit pule jong u shabar.
Phim iohsngew ba ki briew hangne ki iaroh ia ngi ba ngi lah toi ban phah pule shabar ia la ki khun" ong ka menkmie.
“To thiah noh nga la sngew kingkhlieh ban ia pyrkhat shaphang kata.
Lada lah thaw jot ym lah syrdep" ong u menkpa bad u sngap noh jarJu don ka jingngeit ba haba ki briew ki lap khana ka ju paw ha ka jingphohsniew ha uta u nongshah kren.
Kumta ruh ka la long ha u Hiram.
Ka shu wan paw ha ka dur ka jingphohsniew ba u kpa u la sngewsih bad u shu shan tmoh.
Kata ka jingphohsniew ka la pyn pyrkhat ia u Hiram.
Kum u samla briew u don hapdeng ka jingjakhom ka jingmut jingpyrkhat.
La yn klet noh ia ka Rikynti ruh ka dohnud kam ailad bad kumne-shi-kumne ka jingpyrkhat ka kylla.
Kane ka paw wat ha ka durkhmat.
Ka dur khmat barabor ka batai ia u briew la u kmen ne sngewsih lane u khuslai.
Ka por ka la dei ban leit sha klas.
Haba la wai klas ka Ri ka la bud nadien jong u bad ka kren.
“Balei kumne i kumba phi sngewsih ne phi pang" kylli ka Ri bad ka peit pher bha ia u.
Shillong:Ha ka miet sngi U Blei, ki doctor mrad kiba ju peit bad eksamin ia ki masi, ki muid bad kiwei de ki mrad, ki la phet noh na ka jaka, kaba ki ju peit baroh shi katta, ha kaba ki dei ban pyllait tang ia ki masi kiba koit ba khiah, ban wan kit bad ban shalan bamdoh sha ka jylla bad ka daw, kaba kitei ki doctor ri jingri, ki la mih noh na katei ka jaka, ka dei namar ka jingshah tuklar than ha ki briew jong ki myntri sorkar bad kiwei ki heh na Secreteriat, kiba mushlia ia ka jingtrei kam jong ki doctor, ha katei ka khyrdop, kaba don hajan ka jaka peit covid jong ka sorkar jylla.
Hynnin ka sngi pat, la iathuh ba ki la don bun bah ki kali, kiba wan kit masi, kit muid, khlem don ba eksamin shuh, na katei ka khyrdop, kaba don ha Umling bad mar ia tip ia kata ki kynhun sengbhalang, ki la ia hiar sha katei ka khyrdop, ba ki ju ap ki doctor, kum ka jingsngewkhia ia katei ka jingphet noh ki doctor, na katei ka jaka.
Ki kynhun sengbhalang, ki la ia hiar naduh ka por 8baje mynta ka miet bad haduh ka por ba thoh ia kane ka khubor, ki dang don bun ki kynhun seng, kiba dang ialum lang bad wad ia ka jingshisha halor katei ka jingjia, ong ka khubor.
Ban teh lakam ia ka jingjia ba sniew, ki heh pulit bad ki majistor, ki la ia hiar sha katei ka jaka, ong shuh ka khubor.
Shillong:Ha ka 13tarik Jymmang 20222, la lap ia ka met jong uwei u briew ha Bawri Complex, Lumdiengjri, Shillong.
La rah ia ka met jongu, sha Civil Hospital, Shillong, na ka bynta ban peit ia ka met iap bad hadien kata, la rah sha ka jaka buh metiap jong ka hospital.
Utei uba iap, dei uba ha ka rta kaba 45-50 snem ka rta, uba don kumba 5 phut ka jingjrong, u don ka patlun jeans kaba blue bad ka slipar kaba iong bad ka sopti grey hoody sweat.
Guwahati: U LR Bishnoi, uba dei U Special DGP jong ka Assam, ula shah jied, ban shimti kum U Director General of Police (DGP) jong ka Meghalaya.
La pynmih ia katei ka hukum, da U Lat ka Meghalaya, ha kaba la thung ia U  Dr.Lajja Ram Bishnoi, 1PS(RR 1991), Special Director General of Police(Training & Armed Police), Assam, Guwahati kum U Director General of Police(Head of Police Force), Meghalaya, Shillong.
Ha shwa jong U Bishnoi ruh, la shimti ia ka kam DGP, ha ka jylla, da U R.Chandranathan, IPS, uba wan na ka jylla Assam bad utei ula shongthait noh ha U Nohprah 2021.
Shillong: U Conrad K Sangma, myntri rangbah ka jylla, u thoh ha ka twitter jongu, mynta ka sngi, ba ula pynlong ia ka jingialang paidbah ha Rongjeng.
Ha ka jingthoh jongu, ula ong “Ka Rongjeng, ka don ia ka jingieid ba kyrpang ha ka dohnud jongnga, namar ka dei, ka jaka kaba u kpa jongnga, U PA Sangma, u don ia kane ka thain.
Nga sngewkmen shibun eh ban pynbna, ba la kyntiew kyrdan noh ia ka Rongjeng, sha ka Civil Sub Division".
Shillong: Lashai ka sngi, kan don ka jinghap slap kaba jur bad kaba jur bha ha ki bynta jong ka jylla.
Nangta kan don ruh ka eriong kaba khlain, lem bad ka jingtied pyrthat, ong ka khubor, na ka tnat India Meteorological Department, kaba don ha Shillong.
Ka jinghap slap, ka jur bha hynnin ka sngi ha Sohra, ha kaba ka poi sha ka 423.6mm; mynta ka sngi pat ka duna shibun, ha kaba ka poi tang 38.8mm.
Ka jinghap slap ha Shillong, hynnin ka sngi, ka long 14.8mm, katba mynta ka sngi, ka long 6.1mm, katba ha Sohra, hynnin ka sngi, ka long 11.0mm, katba mynta ka sngi, ka long 0.7mm.
Ka jinghap slap, ha ki bynta bapher jong ka jylla, haduh ka por 8.30 mynta ka step, ki longMawsynram 546.2Sohra 423.6Amlarem 413.2Sohra RKM 405.6Khliehriat 370.0Mawkyrwat 256.5Jowai 166.0Tura 95.1Nongstoin 75.0Mawphlang 51.8Tikrikilla 50.2Williamnagar 17.3Baghmara 12.6Ampati 25.0Resubelpara 34.0Nongpoh 2.1.
Nongpoh: Ki nongialam ha ryngkat ki dkhot ka Khasi Students Union (KSU) Nongpoh Circle, mynha ka step 13 tarik ha ka por 5 baje ei ei mynstep, ki la ioh ban bat ia 90 ngut ki briew nabar ka jylla, kiba la thmu ban rung beain sha ka jylla khlem da don ia ki kot ki sla kiba biang.
Katei ka jingioh bat ki dkhot ka KSU ia kitei ki 90 ngut ki briew nabar kiba la thmu ban rung beain, ka dei hadien ba ki la ioh jingtip, ba la don ki briew nabar kiba la thmu ban rung brain sha ka jylla, kumta haba shimkhia ia katei ka jingtip, ki dkhot ka KSU, ki la pyn ap shrip ha Nongpoh, ha kaba la lap ba kitei ki 90 ngut ki briew nabar kiba la thmu rung sha ka jylla bad kiba la shong ha 2 tylli ki bos, kim don satia ia ki kot ki sla kiba biang.
Ia katei ka kam ban leit bat ia kitei ki briew nabar kiba la thmu rung beain sha ka jylla, la ialam da u samla Baiaishah Kharshanlor, General Secretary ka KSU Nongpoh Circle lem kiwei ki nongialam bad dkhot ka KSU Nongpoh Circle.
Hadien katei ka jingiohbat ia kitei ki briew nabar kiba la thmu rung beain sha ka jylla bad kiba la thmu ban leit trei sha ki jaka bapher bapher kum sha Shillong, Laitkor, Balat bad kiwei kiwei khlem ki kot ki sla, na ka liang ka KSU ka sngew ba kitei ki briew nabar ki la pynkhein ia ka Ain Inter-state Migrants Workmen (Regulations of Employment and Conditions of Service) Act 2011.
Ia kitei ki briew nabar kaba ki dkhot ka KSU ki la ioh ban bat ha katei ka step, ki la pynphai dientrai noh ia ki bad ki khlem ailad satia ia ki ba kin rung sha ka jylla.
Ka KSU ka la maham jur ia kito ki briew, kiba mlien ban kdup bad ailad ia ki mynder ri ba kin rung beain khlem ki kot ki sla kiba biang.
Shillong:Ka seng jong ki nongñiah kali kamai jong ka East Khasi Hills hapoh ka shatri jong ka East Khasi Hills Local Taxi Welfare Association (EKHLTWA) ka la pynskhem ïa ki nongkitkam ba thym mai jong ka ha ka sngi saitjaiñ jong ka 14 tarik u Jymmang 2022 ha Polytechnic Shillong.
Ha kane ka sngi la wan long kongsan da u Bah Sanbor Shullai u Myntri ka sorkar jylla ha ryngkat ka jingïadon lang kiwei pat ki kynrem ki lyndan kiba kynthup ïa u Samla Lambokstarwell Marngar President ka KSU, Bah D Khongsit President ka FKJGP, Sadon Blah President ka HNYF bad kiwei de kiba la shah khot sngewbha.
Haba kren kum u kongsan u Bah Sanbor Shullai u la ïaroh ïa ka kam shakri jong ki nongñiah kali bad u la ai mynsiem ruh ba kim dei ban don ka jingsngew poh haba ki trei ïa kano kano ka kam namar baroh hi ka kam ka dei kaba donburom lada ngi trei hok.
Shuh shuh u Bah Sanbor u la ïathuh ruh ba ma u ruh ha shuwa ba un long MLA u dei u nongñiah taksi na kata ka daw u ong ba wat kine ki nongñiah taksi ba mynta ruh um artatien ba kin mih bun ki nongïalam ha ki bynta bapher bapher ha ka imlang sahlang.
Ha kane ka sngi u Bah Sanbor u la ïathuh ruh ba ha shuwa ba un long MLA u la long shuwa u nongïalam KSU jong ka Raid Laban nangta kum u nongseng ka FKJGP Laban.
U Bah Sanbor u la ïathuh ruh ba kum u nongïalam seng bhalang u la shah set phatok haduh 13 sien ban u la ong ruh dei na kane ka daw lehse ba u la shah bynshet ban peit ïa ka tnad phatok ha ka sorkar jylla.
Haba phai phat sha ka jingïatylli ka jaidbynriew u Bah Sanbor u la ong ba ka jingïapait ka jaidbynriew ka phalang ruhwha ka ilekshon namar na ka Laban kaba ki nongshong shnong kiba palat ïa ka 80% ki dei ki bym dei Khasi katba ynda poi ka ilekshon pat ki kyrtong Khasi kiba mih ïakhun haduh 3 ne 4 ngut.
Shuh shuh u Bah Sanbor u la ong ba dei ban ainguh ïa u Blei uba la jeid ïa u namar u la lah ban pynrem ïa u nongshun ba khraw ka Jaidbynriew ha ka ilekshon da kaba u siat pharshi sha u Manas Choudhary.
Ha kane ka sngi u Bah Sanbor u la bynñiaw ruh ïa ka jingbym nang jied nongmihkhmat jong ka jaidbynriew namar ki jied nongmihkhmat pynban da uba hap leit sha Parliament ban leit bam soh ot ha kyndong da kaba kop ruh jin lada ki jied ïa u un theh shibun ki kam pynroi kiban pynmyntoi ïa ka jaidbynriew.
Ïa kane ka jingpynskem la pyndep da u Samla Lambokstarwell Marngar u President ka KSU.Haba ai jingkren u Samla Lambokstarwell u la ai jingïaroh ïa ka kam shakri namar ki nongñiah taksi ki bun ki khep kaba ki long ym tang ki nongñiah kali kamai hynrei ki nongkit ïa kiba pang ba shitom ban pynpoi sha ki jaka sumar bad ruh don ki khep ba ki long kum ki nongkit ïa ka met kiba la khlad noh.
Ha kane ka sngi la sakhi bad pynphuh pynphieng da ka jingrwai na ki heprit bad ka jingshad na ka seng Khasi Mawlai bad ka jingrwai kyrpang na u Bah D Wankhar.
Na ka liang ki nongñiah taksi ki la pynkup burom ruh ïa ki nongñiah kali kiba la shakri ïa ha ki snem kiba la dep.
Nongpoh:Mynhynnin ka sngi, ha ka por 9 baje ei ei mynstep, ki Pulit ka Khanapara Police Station, ki la leit ban tam ia kawei ka metiap kaba la thiah lyngktar ha kawei ka surok shnong ha Dong Hati mara bad kaba hap hapoh ka shnong Killing ha Ri Bhoi.
Ka tyllong khubor na ki Pulit, ka ia thuh, ba la don ki bri ew na katei ka shnong, kiba la pyntip sha ki Pulit, da kaba pynpaw ba ka la don kawei ka metiap jong u rangbah briew, kaba la thiah lyngktar harud ka surok shnong bad ka ba la pynpaw ba katei ka metiap la dap tang da ki dak mong suda.
Haba ki pulit ki la poi ha katei ka jaka, ki la shisha ba la don ka mteiap bad ha ka jingtohkit ki pulit, la lap ba utei briew u dei uba la tip kyrteng kum u Gojin Sangma ha ka rta kaba 35 snem ei ei, uba dei na Hatimara, Killing.
Katkum ka jingiathuh da kiba haiing ha ki pulit, la ong ba utei u rangbah, hynnin mynmiet ha ka por 10 baje ei ei mynmiet, u la mih na iing ban leit buh iala u jong u Bakha, hynrei naduh katei hi ka por u khlem wanphai shuh sha iing.
Ha ka jingtohkit kaba malu mala ha katei hi ka sngi, ki Pulit ki la lap bad iohi ba utei u rangbah uba la khlad na ka daw ki jingjia aksiden kali, hynrei watla katta ki pulit ki la dep ban register ia ka Case bad ka jingtohkit halor katei ka jingjia kan dang iaid shakhmat.
Udaipur:Ka seng Congress, myn hynnin ka sngi, ka la rai ban pynkhie im biang, ia ki jingtrei kam jong katei ka seng bad ban pynkhreh bha ialade, na bynta ki elekshon dorbar jylla bad kumjuh ia ka eleskhon Lok Sabbha, ka ban sa wan.
Ha ka jingialang, la rai ban ailad ia kito kiba hapoh 50 snem, ba kin kit ia ki kam jong ka seng bad kumjuh, na ka bynta kawei ka kam ia uwei u briew bad kawei ka tiket elekshon, ia kawei ka longiing.
Ha ka jingialang jong katei ka seng, kaba la long ha Udaipur, Rajasthan, ka seng Congress, ka la rai ban thaw thymmai ia lai tylli ki tnat trei kam bad kitei ki long public insight, election management bad national training.
Ka seng, ka la rai ban pyntrei kam, ia ka kyndon, ba kawei ka longing, kan ioh ia kawei ka tiket ialeh elekshon bad katei kan kham pynjynsjur, lada jia ba katei ka longing, ka la don lypa ha ka jingtrei kam hapoh ka seng, kaba long la palat san snem kynthih.
La rai ruh, ba ym bit iano iano ruh ban bat ia ka kam, hapoh ka seng, kaba palat san snem bad katei ka long, ban ailad ia ki nongialam kiba thymmai.
La rai ruh ban ailad 50 percent ha baroh ki tnat kam jong ka seng, ia kito kiba don hapoh 50 snem ka rta.
Ha ka jingialang jong ka seng Congress, ka Sonia Gandhi, ka pynbna, ba yn thaw ruh ia ka task force, na ka bynta ban pyniaid beit ia ki kam jong ka seng bad ka pynbna ba ka seng, kan pynlong ia ka ‘Bharat Jodo Yatra’ na Kanyakumari sha Kashmir, kaba sdang ha ka 2tarik Risaw, kaba dei ruh ka sngi rakhe ia ka Mahatma Gandhi Jayanti.
La pynbna ruh ba ka seng Congress, kan iaid shakhmat ia ka Jan Jagran Yatra, kaba ar, naduh ka 15tarik Jylliew, 2022.
Katei ka rai, ka dei, haba ka Congress, ka la pynlong ia ka jingialang, kaba lai sngi kynthih ha Udaipur.
Shillong:Ka seng Khasi Students’ Union North Khasi Hills District Unit, ka pyrshah jur ia ka ka jinglong kloi ki nongiasylla,ki myndie ri kiba khwan myntoi shimet bad ki rhah sbai halor ka jingiaid shakhmat jong ki trai jaka bad ki dalal ban die ia ki jaka ha Umsen kaba sha ki shipai BSF, na ka bynta ban shna ia ki ktem shipai, da ki spah akar la ia sylla sop sop,ka tei ka jaka ka dei kaba don ha ki thain khappud bad ka jylla Assam.
Ka KSU NKHD Unit kan ïai pyrshah ia ka jingiasylla kino kito ki langiong namar ka la iohi shai kdar la ki jong ki khmat ha kaba bun ki jaka ha sor la shu klun jubor bad shah thombor ki shnong khasi kiba don marjan,nalor ka jingshah khang lynti don ruh ki bynta ha kaba ka bor shnong ka hap tyngkhuh ia ki bor shipai kumba la sakhi ia ki shnong kum ha shnong Lawsohtun, Mawpat, Mawshubuit, ka Them Basuk bad ka Laitkor kiba ba dei ki shnong ba don marjan bad ki ktem shipai.
Ha Mawlai man ka por ha CRPF camp ha kaba ka ju mih ka jingshah bom shah tied ki samla na kawei ka por sha kawei pat, ka jingknieh jaka ban shna ia ki gate shipai ha shnong Pyllun, Umiam, lada ym sngewthuh kloi kine kin sa long kylla ki jingshah kyrtoh hadien habud.
“Ngi la iohi shai ha kaba bun ki bynta ka sor bad khapsor ki la don ki ktem shipai kum jong ka Assam Riffles, Air Forces, BSF, CRPF, Gorkha TC bad kiwei kiwei.
Nuksa na ki shnong ba don ki ktem shipai ka long ka jingdon ki shipai ha jan kim wanrah jingmyntoi ei ei ruh em hynrei ka wan rah ban ka jingduhnong ia ki jaka ki puta bad ka jingshah ktah ki jaka rep jaka riang, lada ngi pyrkhat ia ki jaka lehkai, ki hospital bad ki skul ka jingmyntoi bunsien hi ka leit sha ki khun shipai bad ki khun heh spah" ong shuh ka kyrwoh.
Ka jingthmu ban die ia ki jaka ha ki thain umsen ka wanrah ka jingartatien ia ka sorkar jylla, ka Hima bad ia ka District Council namar ka jingpynstet jong ki ban die noh ia ki jaka hapdeng ba ki paidbah ka jylla ki dang sah umdum halor ka kam pynbeit pud pynbeit sam hynrei ka jingdonkti jong ki ban die ia ka jaka sha ki Shipai ka pyni ia ka jingartatien shi katdei eh ia u paidbah ka jylla.
“Ki Nongmihkhmat ki dei ban pyrkhat bad kylla ka jingmut jingpyrkhat wat kwah ban pynlong Jammu and Kashmir bad Nagaland ia ka jylla Meghalaya namar kitei ki jylla ki mad ia bun ki jingia umsnam namar ka jinglehmeng ki shipai, namar haba ngi iaid na ka surok na shillong sha mylliem ha ki kynroh shipai 7mer phin iohi ia ki kyntien (TRESPASSERS WILL BE SHOOT lane TRESPASSERS YN SIAT"), ki tei ki kyntien ba pynpar niangkhriat bad lada bakla lei yn poi sha ka jingia iam briew, ka dei ba ngin ioh jinghikai lada ha sor shillong ki nud ban byrngem pyllein pyllein kaei ban jia ha ki thain ba kham pajih na ka nongbah" ong ka kyrwoh.
Ki shipai BSF ki dei ki nongiada khappud kumno u kwah ban buh ktem hajan khappud Assam u dei ban iada na ki nongshun bar ri ym ba un shong ha khappud Jylla kaba dang don hapdeng ka jingshongsuk shong shngain, ka dei ia ki ban pynleit jingmut sha thain khappud namar ka jingjyllei ki mynder ri Bangladeshi ban rungtuh bad wat ki dohiong runar ruh ki la shim kabu ban pynlong jaka rungtuh jaka mihtuh namar ka jingbymshimkhia jong ki shipai khappud.
Ka seng KSU NKHD Unit lyngba kane ka kyrwoh ka pynpaw shai kdar ba kan bteng ban iai pyrshah ia ki jingthmu jong ki nongiasylla, ki dalal, ki hima kumta ter ter ia ka jingthmu sop sop ban pynkloi ia ki kot ki sla ban die noh ia ka jaka sha ki shipai BSF.“Ki syiem,ka District council ki dei ban khylliap noh ia ka bui jong ka jingdie jaka sha ki shipai BSF wat pyrshang ban ai NOC namar u paidbah u tip ba phi dei ka stieh ka jaidbynriew ban iada ia ka khyndew ka shyiap lada phi tang shu bakla bad lilam ki paidbah ka jylla kin sa ioh ka jubab lyngba ka kam jong phi bad ka KSU kan sa ai da ka jubab kaba tyngeh" pynkut ka kyrwoh lyngba U Samla James H Mawphniang, General Secretary, KSU, North Khasi Hills District Unit.
Ia kum kine ban shu sngap um myntoi.
Dei ban leh da kaba tyngeh bad pynlong nuksa ia kiwei.
Ka pisa hi ka dei kawei kaba kane ka jaidbynriew ka pynlong mraw iaka jaidbynriew.
Shillong: Ka India Meteorological Department jong ka sorkar India, ka pyntip mynta ka sngi, ba ka jinghap slap, kan iai bteng ha ka jylla, ha ki saw sngi ban sa wan bad kitei ki kynthup, naduh ka 13tarik, haduh ka 17tarik Jymmang 2022.
Ha kine ki sngi, ka jinghap slap, kan long kaba jur bad kaba jur bha, ha kiba bun ki bynta jong ka jylla bad katei ka jinghap slap, kan ktah jubor eh ha East Khasi Hills, South West Khasi Hills, West Khasi Hills, East Jaintia Hills , West Jaintia Hills, West Garo Hills, South Garo Hills.
Shillong: Ka jinghap slap, ka jubor bha ha Sohra, hynnin ka sngi bad mynta ka sngi ruh kumjuh.
Hynnin ka sngi, ka jinghap slap ha Sohra, ka long 212.6 milimetre, katba mynta ka sngi, ka long 104.8mm.
Ha Shillong, ka jinghap slap, hynnin ka sngi, ka long 43.3mm, katba mynta ka sngi, ka long 111.5mm bad ha Umiam, hynnin ka sngi, ka long 20.4 bad mynta ka sngi, ka long 41.4mm.
Lashai ka sngi, kan don ka jinghap slap kaba jur bad kaba jur bha ha ki bynta jong ka jylla, ong shuh shuh ka khubor jong ka tnat peit mariang ka sorkar India, ka India Meteorological Department, Shillong.
Shillong: U shyrmit Lakadong na Meghalaya u long uwei napdeng ki shyrmit bakynsai tam ha ka pyrthei bad la rep ia une ha ka thain West Jaintia Hills District, ka jingdon ka dawai curcumin ha une u shyrmit Lakadong ka long kaba kham bun haba nujor bad kiwei kiwei ki jait shyrmit.
Katkum ka jinglap na ki test la shem ba ka jingdon ka curcumin ka long 9.36%.
Ka jingdawa ia u ka long kaba jur haka ban shet jingshet, shna dawai bad ki karkhana cosmetic hynrei wat la u iaid iew bha, ki nongrep mynshwa ki iakynduh ki jingeh ba ha rukom kum ka jingbym ioh ia ki tiar rep ba paka, ka jingbym biang ki jaka buh, ka jingbym biang ka rukom pynmih, ka jingdon jong shibun ki nongpyniaid iew bad ka jingbym ioh ia ka jingiarap pisa, ki don tang khyndiat eh kiba thung shyrmit Lakadong ha ka jylla.
Ha u snem 2018, la plie ia ka Mission Lakadong da u Myntri Rangbah da ka jingthmu ban pynkylla dur ia ka jingkordor u shyrmit Lakadong.
Ka mission ka phai khmat ban kyntiew ia ka jingioh ki nongrep, ban kyntiew ia ka jinglah jong ki, ban pyntreikam da ki buit thymmai, ban pynkhlain hadien ba la dep tih ia u shyrmit bad ban pynbha ia ka rukom pynmih ban kyntiew ia ka jingioh ki nongrep.
Ha kine ki saw snem ba la lah, la sam palat 2,500 ton ki shying ki symbai ban rep ban nang pyniar ia ka jaka thung shyrmit.
Kane ka wanrah ia ka jingkiew ba 66% ha ka jingpynmih ia u.
Khnang ban iohi ia ka jingmyntoi na ka jingiatreilang, la buh 15 tylli ki Collective Marketing Centres (CMCs) ha kaba la bei palat 4 klur tyngka kum ki ram ba khlem sut bad palat 3.3 klur tyngka kum ki grant ba ki la pyntrei ban pynbha ia ki jaka rep, ka jingpynioh ia ki tiar ki tar bad ka jingiarap ia ka baiseng baidang.
Kine ki jingiarap ki la pynlah ia ki nongrep bad ki nongsengkam lajong ba dang khie ban pynkhreh ia ka iew ka hat kaba la lam sha ka jingshalan ia u shyrmit shabar ri, kum sha United States, Netherlands, United Kingdom, bad Russia.
Khnang ban nang pynkhlain shuh shuh ia ki jingrep jong ki hapoh kane ka mishon, la lah ban seng ia ki jaka ban sei ia ki dawai Oleoresin bad Curcumin na u shyrmit bad la sdang pynkhreh artat ia ka Geographical Indication (GI) tagging and traceability ia u shyrmit Lakadong.
Haba lehkmen ia kane ka jingjop, U Myntri Rangbah u Conrad K Sangma u la plie paidbah ia ka tamasa “Lakadong Festival" ha Laskein Block ha West Jaintia Hills.
La rakhe ia ka tamasa Lakadong Festival, ban lehkmen ia ka jinglah ka sorkar ban pynpawnam ia u shyrmit Lakadong ha ka pyrthei bad ban ai ka rynsan ia ki nongrep ban pyninam ia ka jinglong bakyrpang jong u shyrmit.
Kane ka tamasa ka thmu ban pdiang ia ka jingjjop jong ka jingkylla stet jong ka jinglam khmat ki kynthei ha ka ban pyniaid iew ia u shyrmit Lakadong.
Ka sorkar ka la iarap ia palat 13,000 ngut ki nongrep ha Ri Lum Jaintia.
U Myntri Rangbah ka Jylla u la long u kongsan ha kane ka tamasa.
“La nang pynbiang ia ki jingdonkam ban kyntiew ia ka jingpynmih ba mynta ban lah ban pynbiang kat kum ka jingdawa ha ka pyrthei.
Ngi dang khmih ia ki rukom bapher ban kyntiew ia ki kam jngohkai pyrthei ha kine Lakadong CMC", ong u Conrad Sangma.
Ha kane ka sngi, u Sangma u la sam ia ki cheque kiba 10 lak tyngka sha ki 15 tylli ki CMC ka West Jaintia District.
U Myntri Rangbah u la plie paidbah ia ki Collective Marketing Centre (CMC) jong ka seng Synroplang Village Organization ha ka shnong Thadmuthlong A.bad hadien pat jong ka seng Farmers Union ha ka shnong Shangpung Pohchnong.
Khadduh pat, u la plie ia ka Prime Hub ha LIFE Spice Processing Cooperative Society, Laskein bad hadien katta u la leit khmih ia ka Oleoresin Extraction Unit.
Ha kane ka jingplie paidbah la don lang ruh ka kong Trinity Saioo na ka shnong Mulieh, kaba la ioh pdiang ia ka khusnam ‘Padma Shri’ na ka bynta ka jinglam khmat jong i ia ki longkmie ka Lakadong ban rep shyrmit ha ka jylla.
Kum kane ka jingpynkylla dur ia ka rep ka riang ym pat ju iohi mynno mynno ruh, ka Lakadong Mission ka don ka lad ban kyntiew arshah ia ka jingioh jong ki nongrep kat kum ka jingiohi ka Sorkar Meghalaya.
Shillong: Ha ki 24 kynta ba ladep, ka Shillong, ka ioh slap kaba long 43.3mm, ka Umiam, ka ioh 36.5mm, ka Mairang 29.5mm bad ka Barapani 20.4mm.
Katei ka long, katba kum ka kyrwoh na ka India Meteorological Department, jong ka sorkar India, kaba don ha Shillong.
Haduh mynta ka step jong ka 13tarik Jymmang, 2022, ha ka por 8.30 mynstep, ka jingioh slap haAmlarem 145.5Sohra 212.6Sohra RKM 316.2Mawkyrwat 163.0Mawphlang 125.0Williamnagar 96.0Baghmara 8.0Khileriat 195.0Nongpoh 33.2Jowai 74.6Shillong 43.3Barapani 20.4ICARUmiam 29.0Mairang 29.5Tikrikilla 34.6Nongstoin 159.0Iaka mawsynram ym nud pynmih tieng ioh jah kyrteng ka sohra, leh politik lut wat ia ka mei mariang.
jakor palat ki briew te.
Ki shitnga, kiba la ioh ia ka pyrsa kurim, ki la bitar lep, haba u khun marwei jongki, um lah satia ban pynioh khun ksiew ia ki bad kitei ki kam, ba ki don ha ka jingkhuslai jingmut kaba jur ha ka jinglong tymmen jongki.
Kitei ki la leit sha kashari, ban mudui pyrshah ia u khun marwei jongki, ba u dei ban pynmih khun noh mar mar hapoh shisnem, lane ba u dei ban siew bai mynrain khmat ia ki, kaba long  T.5klur.
U Sajneev Prasad, 61 bad ka tnga jongu, ka  Sadhana, 57, ki la ujor pyrshah ia u khun jongki, U  Shrey Sagar bad ia ka tnga jongu, ka  Shubhangi, kiba ia la poi kha ha u snem 2016, hynrei kim don khun satia haduh ha kine ki sngi.
Kitei ki ia shong tnga, da kaba shu ia pynbeit da ki kmie ki kpa bad mar ia dep ia thoh, la phah ia ki, ba kin leit kai pyngngad sha Thailand, da ka jingthmu ba kin ioh khun kham kloi, ong U  Sajneev.
Mynta kitei ki kmie ki kpa, ki dawa ia U Shrey bad ka Shubhangi, ba ki dei ban pynmih khun noh mar mar, ha une hi u snem, lym kumta, ki dei ban siew da katei ka pisa, kaba ki la buh dor.
U Shrey, u dei u nongniah liengsuin, uba la shah hikai pyntbit ha US bad ula wan phai noh sha India, ha u snem 2007 bad hadien kata, u sa trei hi ha India, kum u nongniah liengsuin bad kitei ki ia shong ia sah la ka jong ka jong, namar ba ka  Shubhangi, ruh ka dei kaba trei kam ialade.
Kitei ki shi tnga, ki kam, ba ki la pynlut T.2.65klur ia u khun jongki, naduh ba la kha ia u bad mynta ki kwah ban ioh biang noh ia katei ka pisa bad nangta sa T.2.5klur kum ka bai mynrain khmat.
“Ka ju long ka rukom, ba ki kmie ki kpa, haba ki la ioh pyrsa kurim, ki ju kwah ban ioh khun ksiew, hynrei ngi la shu iai ap bad long kmie rad bad parad haduh ha kine ki sngi" ki la ong ha ka jing mudui jongki ha kashari.
Katei ka mukotduma, ka don mynta ha kashari ha Haridwar District Court ha Uttarakhand.
Shillong:Ka seng ki nongot doh masi hapoh ka shatri jong ka Khasi Jaintia Butcher’s Welfare Association(KJBWA), myn hynnin ka sngi ki la pynpaw ïa ka jingeh kaba ki ïa kynduh na ka daw ka jingbym ïoh masi shohdoh shuh na sha bar jylla.
Haba kren sha ki lad pathai khubor, u President ka KJBWA u Bah Generous War langpih u la ong ba ka jingkyrduh masi ka dei beit naduh ba ka Assam ka la wanrah ïa ka aiñ khang shoh doh masi.
Shuh shuh u la ïathuh ba ka jingdon ka Check Point kaba ka seng hi ka dawa na kaba sdang khnang ba ka tnad Animal Husbandry & Veterinary kan pynthikna ba ki masi kiba poi sha ki nongbam doh kin long kiba paka ban bam hynrei ka long pynban mar khongpong bad kane ka Check Point ka kylla long pynban ka ktem ban ïoh lute na ki nongot doh.
Ha kaba ïadei bad ka ka permit ba ka sorkar ka ai ïa ki nongshoh doh masi u Bah Generous u la ong ba kat haduh mynta ym pat don satia kawei ruh ka masi kaba ki nongshoh doh ki ïoh lyngba kane ka permit bad ki mahajon pynpoi masi na sha kiwei ki jylla ban pynpoi masi ha Assam kim shlan satia namar ka jingpyrkhing palat pud ka sorkar Assam.
Haba kren halor ka jingkiew ka dor jong ka doh masi u Bah Generous u la ong ba kum ki nongkhaïi ba lada ki sngew ba kim im ban die ha ka dor 10 tyngka, ki ju kyntiew sha ka 12 bad lada kim sngew im 12 ki kyntiew 15 bad ka long thik ruh ïa ki nongdie doh masi.
Kat kum ka jingïathuh jong u Bah Generous u la ong ba ka ïew die doh masi ka la hiar shaba palat namar ha ki por kiba mynshuwa na ka jaka shoh doh masi ha Mawiong ki ju shoh la kumno kumno 30 haduh 35 tylli katba mynta pat tang ar tylli ha ka shistep.
Kumba long mynta lei ka jingpoi ki masi sha ki nongot doh na shabar jylla kam don shuh hynrei ka jyllei pynban ka jingpoi ki muid ïathuh u Bah Generous.
Ka jinghiar ki masi sha Bangladesh ka long kaba shyrkhei kaba na ngi ki nongshoh doh masi ngim peiphang na shaei ki ïoh masi bynrap u Bah Generous.
Shuh shuh u Bah Generous u la ïathuh ba ki masi kiba ki shoh doh mynta ka dei beit kaba thied na ka jylla lajong bad kaba i thamula ka long ba wat ïa ki masi na ka jylla lajong ruh ki pulit ki kthong ban kem marsien ïohi ïa ki kali kit masi namar ki pyrkhat ba ka dei ka masi kaba thmu ban pynhiar sha Bangladesh.
Kum ka seng ki nongdie doh masi mynta ngi rai ban sahngeh ym leh eiei shuh ïa ka kam die doh bad ngi ai laitluid beit ba ki nongot doh kin leh katba ki sngew shong nia bynrap u Bah Generous.
Haba bynrap lang ïa kane na ka liang u Ma Limba Dkhar u President ka Seiñ Ki Nongdai Doh Masi Jaintia u la ong ba ka jingkiew ka dor ka doh masi ka long beit na ka jingkyrduh masi ha ka jylla.
lada long kaba lah wat shohdoh shuh ia ki masi.
namar la duna ka jingpynmih dud,,la duna ka pynmih sboh…la duna kiba pyndonkam ia ki masi sha pynthor Hali namar ba duna masi palat na kadaw ka jingshoh doh ia ki….
Shillong:U Myntri Rangbah ka jylla, u Conrad Sangma u la lum ïa ka jingïalang ki kynhun ba don ha ka sorkar MDA, ha ka Sngi palei ban ïatai ïathir halor ki mat kiba ktah ïa ka jylla.
Haba kren sha ki lad pathai khubor, u Myntri Rangbah ka jylla, u la ïathuh ba ka jingïasoi ïa ka soskular sngewthuh jingmut ne MoU jong ka kam pynbeit pud ka dei kawei na ki mat kiba la ïa kren.
“Ngi la pynshai sani bin pa bin ïa ki paralok ba don lang ha ka kynhun MDA halor ki mat ba la ïasoi bad ka sorkar Assam halor ka kam pynbeit pud bad ym don satia mano mano ruh ban pynpaw ba kim sngewhun ïa ka jingsoi MoU" ïathuh u Conrad Sangma.
Namar u LA pynkham bd pynbiang IA ki.
ki Khasi ki dei ki myndi ri.
Nongpoh: Ki dkhot ka KSU ki la leit ban pynher krad ia ki spah ngut ki nongtrei bar jylla, kiba trei ha katei ka karkhana otdieng kaba la tip kum ka Riangdo Veeneer (P) Ltd, kaba don ha Umiam, kata hadien ba ki la tip ba kitei ki briew na shabar jylla, ki la sdang ban pyni bor, wat haba ki la tip ba ki la shu wan bylla khlem da don ia ki kot ki sla kiba biang.
Haba iadei bad ka jingjia kaba mynta ka sngi, kaba la pynlong ia ka jingshah beh ia kitei ki spah ngut ki nongbylla, ia kaba la thep ha ki 6 tylli ki trok ban pynpoi ia ki sha Assam, ka la jia hadien ba ki nongtrei na ki karkhana bapher bapher, kiba don ha Umiam, ki la pynlong ia ka jingiakhih ban pyrshah halor ka jingkynnoh ba ki la shah ktah kti ha ki briew ki bym lah ban ithuh bad kaba la jia hynnin ka sngi hapoh katei ka Karkhana ha ka por ba ki dkhot ka KSU, ki la leit ban khynra ia ki kot ki sla jong ki briew nabar kiba trei ha katei ka karkhana.
Haba pyntip sha ki lad pathaikhubor, kitei ki nongtrei bar jylla, ki la iathuh ba ki la shah shoh beain hynnin ka sngi bad don naki kiba la poi sha ki jaka sumar.
Nalorkata ki la pynpaw ruh ba kim shanniah shuh ha ki pulit, namar ha katei ka por ba ki shah shoh, ki Pulit kim iarap ne iada ia ki, kaba la pynlong ia ki ba kim banse ban iakhih, na ka bynta ban kyntu ia ka sorkar ba ka dei ban shimkhia halor katei ka jingshah ktah kti jong ki.
Ki la pynpaw ruh ba katei ka jingshah shoh jong ki, kam banse ia ki ba kin sa leh pyrshang khnang ban pynpei skhor ia ka sorkar bad kiba la ong ruh ba lada ki shah beh na katei ka jaka kaba ki trei, kin sa shim da kiwei ki sienjam bad kata ka khang syndon ia ka surokbah na Assam sha Meghalaya.
Tang mar ia tip halor katei ka jingjia ba pyni bor kitei ki nongtrei bar jylla, kiba la leh pyrshah wat haba kim biang ia ki kot ki sla, ki dkhot ka KSU ki la bitar eh bad kiba la thmu ban leit sha katei ka jaka ba kitei ki bar jylla, ki la thmu pynlong ia katei ka jingiakhih, hynrei ha kaba kum katei ka por ki la shah khang lynti noh ha ki bor pyniaid Distrik ka Ri Bhoi.
Ha ka jingiakren hapdeng ki nongialam ka KSU lem bad ki bor pyniaid Distrik ka Ri Bhoi, la ailad ia ki nongialam ka KSU ba kin leit sha katei ka jaka kaba kitei ki nongtrei bar jylla, ki pynlong ia ka jingiakhih bad ha kaba kum katei ka por, ki nongialam ka KSU ki la maham ia kitei ki nongtrei bym biang ia ki kot ki sla bad kiba trei ha katei ka Karkhana, ba ki dei ban mih noh shisyndon na katei ka jaka.
Haba kren sha ki lad pathaikhubor, ki nongialam ka KSU, ki la ong ba ka nongrim kaba la pynlong ia ki dkhot ka seng ba kin leit khynra ha katei ka Karkhana, ka dei hadien ba ki la ioh jingtip ba ki la don shibun ki briew kiba la wan brain ban trei ha katei ka Karkhana, hynrei haba ki dkhot ka seng ki la leit ban khynra, kitei ki bar jylla ki la sdang pynban ban pharep da kumne kumtai bad kaba pynpaw shai ba ki la sdang ban pyni bor kylla.
Haba shim kyllum ia ka jingkren ki nongialam ka KSU lem bad ki nongialam shnong Umiam, ki la ong ba katei ka jingjia baroh, ka la jia tang namar ba la lehheh palat da u nongpyniaid jong katei ka Karkhana, uba la leit pynshit ia baroh ki nongtrei ha kitei karkhana kiba don ha Umiam ba kin pynlong ia katei ka jingiakhih.
Ka jingkren ki KSU bad dorbar shnong Umiam, ki la pynpaw ba u trai jong katei ka Karkhana, u dei uba ju mlien ban leh pyrshah bad u bym ju treh ban iatreilang bad ki bor shnong.
Shillong:Ki nonghikai adhoc ha ka jylla hapoh ka shatri jong ka Federation of All School Teachers of Meghalaya (FASTOM) mynta ka sngi ki la ïoh ban ïakynduh markhmat bad pynsngew ïa ki mat jingdawa jong ki ha khmat u Myntri Rangbah ka jylla u Conrad Sangma bad kane ka jingïoh ïa kynduh jong ki nong hikai ka long hadien ba ki la pynbna ba kin ïakhih da kaba sahmiet ha ha khmat ka secretariat lada u Myntri Rangbah ka jylla um ai por ban ïa kynduh bad ki.
Haba kren sha ki lad pathai khubor hadien ba ki nonghikai ki la dep ban ïakynduh markhmat bad u Myntri Rangbah ka jylla u nongai ktien ka FASTOM u Babu Mayborn Lyngdoh R, u la ïathuh ba u Myntri Rangbah u pan por shibnai ban pynurlong ïa ka mat jingdawa jong ki.
Shuh shuh u Babu Mayborn Lyngdoh R u la ïathuh ba ka jingïakynduh hi ka long kaba sngewhun mynsiem namar ka jubab u Myntri Rangbah ka long ba un sa ïit bniah bad ïatai sani ha ki lai tylli ki sien shong jingïalang ka kynhun myntri.
Haba ïathuh ïa ka mat jingïakren u Babu Mayborn Lyngdoh u la ïathuh ba ka sorkar hi ka ïit bniah ba la ka jingkyntiew tulop kan long 18 hajar kumba ki la dawa lem ban ka jingpynkiew tulop ba 5% man la u snem ne ka lah ban khamtam ban ïa kaba ki dawa ruh.
“Ngin pynjem shipor ïa ka jingïakhih bad ngin ap kmang ïa ka 30 sngi kumba la pan por ka sorkar" ïathuh u Babu Mayborn.
Hadien ba ki nongïalam ka FASTOM ki la ïakynduh ïa u Myntri Rangbah ka FASTOM ka la rai ba kan weng shipor ïa ki jingïakhih ha kine ki 30 sngi ïathuh u Babu Mayborn.
Shillong: Ki lad khubor, ba dang shu ioh lum, ki iathuh, ba ka don ka jingtwa surok, kaba jur bha mynta ka step ha riat Rngain.
Ki kali kiba iaid na katei ka jaka, ki la sahkut na baroh arliang.
Kat haduh ba thoh ia kane ka khubor,  ym shym la don satia ki puh shilum, kiba leit ban weng ia katei ka jinghap khyndew, kaba la jia ha katei ka surok bah Shillong Dawki.
Shillong:U MLA ka seng Trinamool Congress ba mih khmat na Umroi Constituency, u Bah George B Lyngdoh u la kyntait war ba u dei uwei na ki katto katne ki MLA ka seng AITC kiba mut ban pynïasoh sha kiwei ki seng saiñ pyrthei kumba la mih ha ki katto katne ki lad pathai khubor.
“Nga la ïoh pule ïa ki katto ki kot khubor kiba kam na ngan mih noh bad kane ym dei ba ka dei tang ka khubor ham saïa hynrei ka khubor kaba ïalam bakla ruh" ong u Bah George.
Ki don ki katto katne ki seng saiñ pyrthei kiba wan kh roh ba ngan pyn ïasoh bad ki lem bad ki kular ba bang ba thiang bad kane ka jingwan kh roh jong ki ka pyni shai ïa ka jingkhwanbor jong ki ban thied ïa ki MLA ban pynïasoh bad ki kam u Bah George.
Kane ka jingleh jong ki ka long beit ban set op ïa ka sur jong ki nongmihkhmat kiba don sur ban kren ïa ki mat bad ka khiah ka shon ha ka jylla ban tap eit miaw ïa ki kam be-ain bad ka synshar ba kulmar jong ki bynrap u Bah George.
Shuh shuh u Bah George u la ong ba na ka liang jong u lei u shim ba ka saiñ pyrthei ka dei ka jingkhot ba kyntang ban pyndep ïa ka jingkwah bad ka jingangnud ki paidbah ka jylla.
Ngim dei ki nongkthong shuki Secretariat hynrei ban long ka sur pyrshah ïa ka rukom synshar jong kane ka sorkar ha man la ki khyllipmat.
Kine ki seng saiñ pyrthei kiba don ha ka MDA ki dei ka daw jong ka jinghiar ar sut ka jylla bad ka daw jong ka jinghiardor ka burom ka jylla ong u Bah George.
Shillong: Ka seng Hynñiewtrep Integrated Terrestrial Organization (HITO) mynta ka sngi ka la pynher shithi sha u Myntri ka tnad pule puthi ka sorkar jylla u Ma Lahkmen Rymbui ban pan jingpynshai halor ka rukom pynrung ïa ki samla pule kiba thmu ban pyntbit kyrpang ha ka kam hikai skul ha ka kolej jong ka sorkar kaba don ha Tura.
Ha ka shithi ba la phah sha u Ma Lahkmen Rymbui ka HITO, ka pan jingshai ïa ka jingdon ki post ban pynrung ïa ki samla pule ha kane ka kolej, ka jingdon ka bhah kyrpang na bynta ban pynrung ha kane ka jaka pule, ka jingdon ki bhah kyrpang na bynta ki SC bad ki OBC ha kane ka jaka pule bad ruh ka mark ban ïoh leit pule ha kane ka kolej sorkar.
Ka HITO ka la dawa ruh na u Myntri ka tnad pule puthi ka sorkar jylla ba ka sorkar ka dei ban pynjlan ïa ka por ban thep ne aplai ban ïoh leit pule ha kane ka jaka namar tang laj sngi ki ai phom bad ka jinglyngkot ka por ban pynpoi ïa ki kot ki sla.
Shuh shuh ka HITO ka la dawa ba ka sorkar ka dei ban kham pynbun ïa ka jingai phom, namar kumba long mynta kane ka jaka pule ka pynlait phom tang 160 tylli ong ka HITO bad kane hi ka jingthmit than ka por ai phom bad ban pynpoi ïa ki kot ki sla bad ka jingduna ka jingpynlait ïa ki phom kan buh jingeh ïa ki samla pule namar ka don tang kane hi ka jaka pyntbit ha ka kam hikai (B.Ed) jong ka sorkar ha ka jylla.
New Delhi: Ka jingkiew dor ki dor ki mur, ka dei kaba remdor tam ha India, ha U Iaiong, kaba kiew sha ka  7.79 per cent bad ka daw jong ka jingkiew dor, ka dei na ka jingrem dor than ka bai petrol, diesel bad kumjuh sa ka dor ki marbam mardih, ong ka khubor sorkar, mynta ka sngi.
Ha U Iaiong, ka jingkiew dor lane ka consumer price index (CPI), ka dei kaba kiewdor  tam, ha kine ki phra snem ba ladep.
Ka jingkiew dor kaba palat eh, ka dei ha U Jymmang jong u snem 2014, kaba long 8.33 percent.
Ka jingkiew dor ki marbam, ka kiew sha ka 8.38 percent ha U Iaiong, na ka 7.68 percent kaba long ha U Lber ba ladep.
Ka dor jong ki marbam, ka kiew jur bha ha U Iaiong bad ka daw, ka long namar ka jingkiew dor ki marbam, kum u jhur bad ka umphniang bam.
Ka jingkiew dor jong u jhur, ka long 15.41 per cent ha U Iaiong, na kaba long 11.64 percent ha U Lber 2022.
Shillong: U slap ula ther jur ia ka nongbah Sohra, hynnin bad mynta ka sngi.
Hynnin ka sngi, ka jinghap slap ha ka nongbah Sohra, ka poi sha ka 179.6 milimetre, katba hynnin hi ka sngi, ka Shillong, ka ioh 59.7mm bad ka Umiam 50.4mm.
Mynta ka sngi, ka Sohra, ka ioh slap 79.8mm, katba ka Shillong, ka ioh 1.7mm bad ka Umiam 19.4mm.
Lashai ka sngi, kan don ka jinghap slap kaba jur bad kaba jur bha, ha ki bynta jong ka jylla.
Ka jingsngew jong ka nongbah Shillong, ka long 89 percent mynstep bad 78 percent ha ka por janmiet.
Shillong:Ka synjuk ki nonghikai adhoc ha ka jylla hapoh ka shatri jong ka Federation of All School Teachers of Meghalaya (FASTOM), myn hynnin ka sngi ki la pynbna ban sdang biang ïa ka jingïakhih jong ki da kaba kin mih ban shong bad sah miet ha khyrdop ka secretariat hadien ba u Myntri Rangbah ka jylla um don satia kano kano ka jingkhot ïakren bad ki wat hadien ba ki la ap la da ki taïew.
Haba kren sha ki lad pathai khubor, u Babu Mayborn Lyng doh R, u la ïathuh ba kane ka jingïakhih ki nonghikai kan sdang naduh lashai ha ka por 12 shiteng nohsngi tad haduh ba u MR un ai por ban ïa kynduh bad ki ban sngap ïa kaei kaba ki don ban pynsngew.
Shuh shuh u Babu Mayborn Lyngdoh R, u la ong ba namar kat haduh mynta ïa ka file jong ka jingdawa jong ki ka sahkut ha ka miej jong ka tnad Planning bad na ka Planning ka dei ban ïaid sa sha ka tnad pla tyngka bad ïa kine baroh ki tnad la bat da u Myntri Rangbah ka jylla.
Haba ther ïa ka jingkam u Myntri Rangbah ba lada ka sorkar kan pyntreikam ïa kaba ki nonghikai ka sorkar kan hap pynlut da ki spah spah klur u Babu Mayborn Lyngdoh R, u la ong ba kane ka dei kaba bakla namar ka jinglut kan ym palat ïa ka 152 klur.
Lada kyrduh ka pisa balei ka sorkar ka pynphai noh ïa ka pisa ba kot haduh kumba 5242.30 klur buh jingkylli u Babu Mayborn.
Shuh shuh u Babu Mayborn u la buh jingkylli ba lada ka sorkar ka kyrduh pisa balei pat ka pynlut da ki bun bun klur tang ha ki tamasa bad hato ka pisa kaba ka sorkar ka mang ïa ki tnad ka ïahap ne em bad ka jingtreikam jong ki.
Ka pisa na khajna na ka kyiad kaba ka sorkar ka dei ban ai sha ka tnad pule puthi ka kot haduh 48 klur balei kan eh ban sngap pat ïa ka jingdawa namar kam dei ka pisa kaba ka sorkar kam lah ban siew buh jingkylli u Babu Mayborn ïa ka sorkar.
Haba takraiñ halor ka jingkam u Myntri ba ka sorkar kan tei pynbha ïa ki skul bad kiwei ki jingtei u Babu Mayborn Lyngdoh u la ong imat kane ka don kaei kaei ha lyndet ban pynïohnong ïano re ïano.
Shuh shuh u Babu Mayborn u la ong ba kane ka jingleh politik ïa kane ka kam kadei beit hapdeng ka UDP kaba u dkhot jong ka u bat ïa ka tnad pule puthi bad ka NPP kaba u MR uba dei na ka u bat ïa ka tnad pisa tyngka.
Shuh shuh u Babu Mayborn u la bynñiaw ïa ka jinglehkai ka sorkar ïa ka jingdawa jong ki da kaba ong ba kane hi ka la hiar raibi na ka daw ka jingshah thied tad ki kmei ki kpa tymmen ha ka pisa ha ki por kiba mynshuwa ha ka aiom ilekshon.
Haba khot ba wer lang ïa ki khynnah skul ba rim bad ki nongshong shnong ka jylla ban snoh kti bad ki u Babu Mayborn u la ong ba kan dei ka jingmyntoi kaba khraw lada ki nongshong ki wan shakhamat ban synïang ïa ki da ka tyrpa ne ka bam ka dih ha ka jingshong ïakhih jong ki.
U la ong ruh ba ki nonghikai kin ïakhih beit ha ka lynti kaba jaijai bad lada don kiba shim kabu ban thaw jingkulmar ka FASTOM kan aiti beit sha ki pulit ban kem ïa ki.
Shuh shuh u Babu Mayborn u la kren bynñiaw halor ka jingbym don kino kino ki seng bhalang ne ki riew saiñ pyrthei ban kyrshan lem ïa ka jingdawa ba shong nia jong ki.
Shillong:U MR ka jylla Assam u Himanta Biswa Sarma ha ka wei na ki jingïalang paidbah ha nongbah Guwahati, ha kaba u Myntri ki kam poh ïing ka sorkar India u Amit Shah u la ïa don lang, u la kum bakla khot ïa u Amit Shah kum u Myntri Rangbahduh ka ri India katba ïa u Narendra Modi pat kum u Myntri ka tnad poh ïing.
Hadien ba kane ka video ka la sa phriang na ka liang ka Congress ha ka Twitter jong ka, ka la ther ba kane ka jingkhot u Sarma ïa u Amit Shah kum u Myntri Rangbahduh ka dei kaba u mut khnang da kaba pynkynmaw ïa uwei u MP ka BJP na Assam uba ju khot ïa u Himanta Biswa Sarma kum u Myntri Rangbah ha ka por ba u Sarbananda Sonowal u dang long u Myntri Rangbah ka Assam.
Ka jingkhot u Sarma ïa u Amit Shah ka dei ka ka jingmut ka BJP ban bujli noh ïa u Amit Shah kum u Myntri Rangbahduh ha ka jaka u Narendra Modi ne ka dei ka jingsdang lupa ban kyntiew noh sha ka kyrdan Myntri Rangbahduh ha ka ilekshon ban wan ong ka Congress.
Shillong: Ka Hill’s Farmer Union, West Jaintia Hills District ka la khot sngewbha bad kyrpad ia baroh ki nongrep jong ka District ki ba kynthup na baroh lai tylli ki block (Thadlaskein, Amlarem bad Laskein) ban ia leit lang sha ka jingialang paidbah jong ki nongrep ka ban long ha ka 13th May 2022 ha Madan Malki Shillong, East Khasi Hills District, Meghalaya.
Ka programme ha kane ka sngi kan sdang naduh ka por 10:30 mynstep bad kan dei ruh ka sngi ba ki nongep na baroh kawei ka jylla kin ia kynduh lang ban ia kren bad pyrkhat ia ki jingeh ba ki nongrep ki iakynduh.
Ki mat ba ka Hill’s Farmer Union West Jaintia Hills Unit ka don ban pynsngew sha ka Sorkar Meghalaya lyngba kane ka jingialang paidbah ka long ban pynbiang ia ki jingdonkam jong ki nongrep kum ki Symbai, ka Sboh, Pynpoi um sha ki jaka rep, Pynbiang ia ka iew ka hat ban pynsuk ia ki nongrep, Pynduh ia ka Jingot kilo ha iew ha hat , Pynkhlain ia ka tnat ri Jingri kum ka kam Ri sniang, Ri syiar, Ri Masi Ri Dohkha bad kiwei, Pynbun ia ki Scientist ba dei peit ia ka rep ka Riang ban lait naka jingbam duh ki khniang ia ki jingthung, Pynbiang ia ki Surok bad lynti syngkien sha ki jaka rep, ban pynkloi ia ki lad jingiarap sha ki nongrep ha ba pynjulor ka mariang bad kiwei kiwei de.
“Ka jingiatylli ka long ka bor" Kumta ka seng lyngba une u kyrwoh na I bah Mutshwa Thabah president HFU-WJH ka kyrpad ia phi baroh ki nongrep ban pyllait por khnang ban wan khlempep sha kane ka jingialang, khnangba ki jingdawa ba ka seng ka la buh haneng kin long ki ba sei soh.
Ka jingiashimkhia lang jong ngi baroh kanwan rah jingmyntoi ia ki nongrep ha ka jylla baroh kawei.
Shillong: U Symbud Myntri Rangbah ka jylla u Bah Prestone Tynsong, uba bat ruh ïa ka tnad bording ka sorkar, u la ong ba ka jingkam jong ki katto katne ki kot khubor ba ka Enforcement Directorate (ED) ka la hiar bad khynra ïa ka ophis ka MeECL ban wan wad ïa ki kot ki sla ha kaba ïadei bad ka skhim Saubhagya ka long kaba bakla.
Ha ka jingshisha ka sorkar jylla lyngba ka MeECL ka aiti beit kat ki kot ki sla kiba ka ED ka pan bad dang ha kine ki khyndiat sngi ruh ngi la phah ki jingpynshai halor ki katto katne ki mat kiba ka ED ka pan bad ban ong ba ka don kaba kum kata ka jingwan khynra ban lap ïa ki kot ki sla ka long kaba bakla haduh katta katta ong u Bah Prestone.
Naduh ka sien kaba nyngkong ka sorkar ka ai ka jingïatreilang bad ka ED kat ha kino kino ki khep kiba ka pan ïa ki kot ki sla bynrap shuh shuh u Bah Prestone.
Kat kum ka jingïathuh jong u Bah Prestone u ong ba kat ki kot kaba ki pan ngi la ai bad ka shong sa ha ki ban pule bad tih pat ïa ka jingshisha, haba ki nongthoh khubor ki pyrshang ban kylli halor kiei ki mat kiba ka ED ka pan jingpynshai u Bah Prestone u ong “Ngi la leh la ka kamram ai ka ED kan leh la ka kamram bad ngam kwah ban ong eiei halor kane ka mat".
Haba don kino kino ki jingujor sha ki agency, ne ki tnad treikam laitluid u Bah Prestone, u la ïathuh ba ki ju thoh shithi sha kita ki tnad sorkar ban pan jingshai na ki.
Shillong: Ka Khasi Students’ Union ( KSU )Umiam Circle mynta ka sngi ka 11 tarik jymmang 2022 ka la ioh ban bat ia bun ngut ki bar jylla ki ba thmu ban wan trei khlm ki kot ki sla ki ba biang.
Hadien ba ka seng ka la ioh jingtip ba mynnin ka miet, da ki spah ngut ki bar jylla kiba thmu ban wan trei ha karkhana MIDC Umiam.
Ka seng ka leit ban khynra ia ki kot ki sla bad la shem ba bun ngut ki bar jylla ki bym biang ki kot ki sla.
Ha kane ka sngi ka jingleit khynra ia ki bar jylla la lamkhmat da u samla Stevenson Kharkrang president ka KSU Umiam circle samla Arwat Bareh Finance secretary Umiam Circle samla Bashem Kharnaior  EC member Umiam circle bad ki dkhot jong ka Umiam circle.
Ka seng  hadien ba ka shem  na ki por sha ki por ia ka jingleh baheh bad iuh roit kine ki bar jylla ka la ai da ka jingsneng ka ba tyngeh,  kumta  lyngba kane ka kyrwoh ka maham tyngeh ia kino kino ki briew  kiba  ba ju mlien lane thmu ban wanrah ia ki nongtrei bar jylla  khlem ki kot ki sla kiba biang kat kum ki jingdonkam ka por,  ka seng kan ym shong kli kti hynrei kan shim iaki sienjam kiba tyngeh bad ki nong wanlam iakitei ki bar kylla  kin hap ban shim iaka jingkitkhlieh ha kaba khatduh.
Tang kawei Ka jingkyrpad sngewbha ynnai pynmih ha ki social media ia kine ki Jing trei bor bah Jong phi Kan khambha tharai ha Ka jingiohi Jong ngaAllka dei shisha…shu iohi beh,bat bar jylla katba ka population khasi bad dkhar lah long kumban ar Shah bun u dkhar.
Ym I don direction baroh ki sengbhlang ba lah bun ki agenda.
Bun ki paidbah kim da tip bniah eh shaphang ki jait nongmihkhmat paidbah bapher bapher namar tang katto katne eh kiba la ioh ka lad ban leit pule ha ki kyrdan College bad University khamtam ia ka kot ne subjek kaba dei shaphang ka synshar-khadar ne Political Science.
Hynrei,ki paidbah ba bun pat ki dei ban tip ia ki jait nongmihkhmat aiu ba ki la ia jied (vote) ha ka por election na ki constituency bapher bapher jongki.
Don lai jait ki nongmihkhmat paidbah(MP/MLA/MDC) ha ka ri synshar paidbah (democracy).
Kiba nyngkong eh ki dei kiba hap hapoh ka kyrdan tang kum ki nongshim kabu ia ka jinglong nongmihkhmat jongki(political opportunist).
Kine ki nongmihkhmat ki ju mlien ban kylla tdong-tdong, khlieh -khlieh katba ki mon khlem salia ia ki paidbah nong thep vote jong ka constituency jongki.
Ki ju mlien ban kylla katkum ka jingkylla ka politic ha kano kano ka jylla ne ka ri jongki.
Ki ia syriem thik kum kito ki jait ‘niang bshiah kylla rong(Cameleon).
Kine ki jait ‘niang bshiah ki ju kylla rong katkum ka jingkylla dur ne kylla rong ka suin bneng(weather).
Lada ka suinbneng ka dum,ki ruh ki long rong dum.
Bad lada ka suin bneng ka shai pat,ka snieh doh jongki ruh ka shai bad kumta ter ter.
Ki don ki nongmihkhmat paidbah(MP/MLA/MDC) kiba ju mlien ban kylla nongrim man ka por kum u khah kat shaba beh ka lyer shata u phai.
Ki shu im sngi beit kliaw tang shano ba don ka kabu sain pyrthei(political advantages), shata,kloi ki phai khmat lai sien-saw sien shi snem ruh kim salia katba jia katba long.
Kim neh thiah neh dem ban shong ne don ha kajuh ka party ba ki la don lada kim ioh lad sha kawei pat ka party kaba don ne bat ha ka bor sorkar.
Ki pynbeij ia la ki nongkyrshan lajong ba kim lah ban iarap ne ioh jingmyntoi(more development) lada kim ioh rung ne don bynta ha ka party ba don ha ka sorkar(Govt).
Kim don bor don buit bad la kut ka nang ka stad jongki ban iarap paidbah lada kim don sha ka liang sorkar.
Kum kine ki jait nongmihkhmat paidbah ki long ki nongmihkhmat kiba tad dor tam haduh katta katta(cheapest representatives) ha ka synshar paidbah bad kim da ia pher shuh ia ki ‘Niang bshiah kylla rong’ bad la khot ruh ia ki ha ka ktien nongwei kum kita ki nongmihkhmat Niangbsiah kylla rong ne ki ‘Cameleon type of Representatives.
Kiba ar pat kidei kito ki nongmihkhmat ba padiah bad pnah thylliej ban pynbiej bad ai jadu ia ki paidbah bapli ki bym tip ne sngewthuh eh ia kaba dei ne ba lait.
Kum kine ki nongmihkhmat pat ki pyrkhat tang na ka bynta ki constituency lajong bad ki duh thiah duh dem ioh rem noh tang shu poi ka Election.
Ki leh myn leh(acting) kum ki nongialam paidbah ba stad hakhmat kiwei bad ki lah ban pyngngeit (convince) thik thik kum kita ki nongialam bastad khamtam ia kito ki nongmihkhmat paidbah kiba tlot ha ka pyrkhat pyrdain jongki.
Ki nang ban leh(act)la kum kita ki nongialam rangbah hynrei kim don buit ne jingstad(no plan/no policy/no stragegy) ei ei ruh em wat lada ki ioh long mihkhmat na ka constituency jongki baroh shi rta ruh.
Ki dei kiba nang ban pynbiej paidbah tang ha ka por Election.
Mar ia dep ka Election,kim salia than ia ki paidbah hynrei kin lum spah lum hajar shi kit ia par bad khmih lynti kliaw tang kumno ban kamai spah katba ki dang long nongmihkhmat paidbah.
Kum ia kine pat ki jait nongmihkhmat paidbah ki ju khot ha ka kyrdan kum ki ‘Politician type of Representatives).
Ki ong hana,lada ai lad ia kum kine ki nongmihkhmat kin lute lut ia ka spah ka hajar bad kin bam duh ia ki nongkynti bad ki jingdon jingem ka ri bad ka jaitbynriew haduh ban da kyrduh bad duk tasam khait ka state bad ka jingbam sap- bam pong( practice of corruption) ruh ka nangjur bad nang shyrkhei katba nang iaid ka por ne samoi.
Kiba lai pat kidei ki jait nongmihkhmat paidbah kiba stad pyrkhat,ki riew proh jabieng,kiba iohi jngai(vision),ki bym ju kren kulmar kat shaba lap ba shem ioh shah rkhie bein ha u paidbah,kiba ju im sngi ban pyrkhat ia ka bha ka miat jong u paidbah ba bun balang bad khamtam ban thaw ki ain ki nun bad ki lad ki lynti ban roi bad par ka ri bad ka jaitbynriew baroh solonsar ym tang na ka bynta kane ka juk hynrei ia ka lawei ba phyrnai jong ka pateng ban wan jong jaitbynriew(future generation)ruh kumjuh.
Kum kine ki nongmihkhmat kim ju tip ne bna lem ban kamai spah ne thaw pisa ia lade.
Kim ju pyrkhat hi ruh ia ka jop ka rem ha ka Election.
Ki pynleit jingmut tang ia ka kam paidbah.
Ki long paralok ia baroh wat la kidei ki nongshun jongki ha ka por election(political opponents) namar kilong nongmihkhmat lang ia baroh naduh kiba vote ne ki bym vote ia ki ruh.
Ki thaw ia ki ain kiban myntoi shisha ia u paidbah bad ki iakhun haduh ban da mih snam ia ka Hok u paidbah nongshong shnong baroh.
Ki trei bad shakri hok naduh dohnud ia u paidbah solonsar khlem shah shiliang wat la ki dei na ki constituency bapher bapher ruh.
Kim ju long atlukhi hynrei ki sngap ia ka sur ki paidbah namar la jied ia ki da u paidbah.
Kim ju kylla ktien ne kylla jutang ioh shah khein ‘riewkai ne ‘riew madan ei kha makha.
Ki neh ha kajuh ka nongrim ban shakri ia u paidbah namar ki tip bha ba ‘ka jingkhlain kam shong eh ha ka jingbun paid(quantity) hynrei ka shong ha ka mynsiem ba shynrang(quality).
Dei ia kum kine ki nongmihkhmat paidbah kein ba ki khot kum ki nongmihkhmat ba stad bad ba shemphang ne kita kiba ki khot ha ka ktien nongwei kum ki ‘ Statemanship of Representatives’.
Kham niar ban ioh ia kum kine ki jait nongmihkhmat khamtam ha kum kane ka juk kyllah kaba mynta.
Shillong: Na ka daw jong ka jingbeh jur jong ka lyer ha ka duriaw bah Bay of Bengal, kaba beh jur bha sha ka thain shatei lam mihngi, kumta kan don ka jinghap slap ha ka nongbah Shillong, ha ka 11,12, 13, 14 bad 15tarik Jymmang 2022.
Ha kitei ki sngi, kan don ka jingkhie eriong, ha ki katto katne ki jaka, ha kaba ka jingstet jong ka lyer, kan long hapdeng ka 30 haduh 40 Kilometre bad nangta, kan don ka jingtied pyrthat, ka jingmeh leilieh bad ka jinghap slap kaba jur bad kaba jur bha, ha ki katto katne ki bynta jong ka jylla.
Ki jaka ki ban shah ktah jur, ha kane ka jinghap slap, ki don ha East Khasi Hills, South West Khasi Hills, EastJaintia Hills bad West Jaintia Hills district, ha kaba kitei ki jaka haneng, kin don ka jinghap slap kaba jur bad kaba jur bha ha kine ki saw sngi ki ban wan.
Chandigarh: U Om Prakash Chautala, myntri rangbah barim ka Haryana, hynnin ka sngi, ula pass ia ka Class 10 bad 12, ha ka rta kaba 87 snem.
Ki nongtrei jong ka Haryana Education Board, ki la aiti ia ki mark sheet jong U Chautala, ha Chandigarh, hynnin ka sngi.
Ha ka jing ialeh eksamin, ha u snem ba ladep, u Chautala, ula ioh haduh 88 marks na ka 100, ha ka English, haba u ialeh ia ka eksamin Class 10.
Ha u snem 2021, U Om Prakash Chautala, ula ialeh ia ka Class 12, ha ka jing pyniaid jong ka Haryana Board; hynrei, la bat noh ia ka result jongu, ha ka 5tarik Nailar 2021, na ka daw, ba um pat pyndep ia ka sobjek English, ha ka eksamin Class 10 bad ula hap ban shong eksamin biang, ia ka Class 10, na bynta ka sobjek English bad ba un ioh ruh ia ka result jong ka Class 12.
Ha ka por, ba u leit ban thoh eksamin, la leit bud da ki nongthoh kotkhubor, ban iakren bad u; hynrei U Chautala, ula ong ia ki “Nga dei u khynnah skul, kumta ngam kwah ban kren eiei" bad mar ia dep kren ia kitei ki kyntien, ula leit rung sha kamra klas ban thoh ia ka eksamin jongu.
Shillong:Haba kren sha ki lad pathai khubor, hadien ba la wai ka jingïalang ka kynhun myntri, u Myntri Rangbah ka jylla u Conrad Sangma u la ïathuh ba ka sorkar ka la pynkhreh ban ai ka jubab sha ka ïing bishar halor ka mat thung kam thung jam ha ki bhah kyrpang bad ruh ba ka sorkar ka la mynjur ïa ki kyndon thungkam lyngba ka Roster System bad da ka jing mynjur ïa ka roster sys tem u Myntri Rang bah u kyrmen ba ka jingthungkam ha ki post ba thylli kan sa urlong noh shen, ha kine ki khyndiat sngi ki ban wan.
Shuh shuh u la ïathuh ba ka kynhun myntri ka la pdiang ïa ka jingtyrwa ban sdang noh ïa ka Model Degree College ha Patharkhmah lem bad ka jing pynmih ïa ki post ban thungkam ha kane ka jaka pule.
Shuh shuh u la ïathuh ruh ba ka kyn hun myntri ka la ïatai bad rai ban sdang ïa ka Meghalaya Human Immune Deficiency Virus Syndrome 2022.
Haba kren ha lor ka jingïakhih ki nonghikai lem bad ka jingdawa jong ki.
ba ki kwah ban ïakynduh bad u.
na ka liang u Myntri Rangbah u la ïathuh ba ka sorkar ka la ju ïakren la bun sien halor kane ka mat bad ka long ruh kaba shitom ban pyntreikam ïa ka jingdawa jong ki.
namar ka dei ka kam kaban lut bun bun spah namar kata kan eh ïa ka sorkar ban shu rai kyrkieh halor kane ka mat.
Shuh shuh u la ong ba ka sorkar kan khot ïa ki ophisar jong ka tnad ka pla tyngka ban ïatai sani halor ka jingdawa jong ki ha kine ki khyndiat sngi kiban wan.
Haba jubab halor ka CUET na ka liang u Myntri Rangbah ka jylla u la ïathuh ba kumba long mynta ka sorkar pdeng kam pat pynmih kino kino ki notification hynrei u la pyntikna ba ki khynnah pule kiba mut pule ha ki kolej shimet ne jong ka sorkar jylla ne kiba ka kyrshan pisa kin ym donkam ban thoh ïa kane ka eksamin hynrei tang kiba mut pule beit thik ha NEHU ym ha ki kolej ba pynïasoh bad ka.
Nongpoh: Ha ka jingjia aksiden kaba la jia, hynnin ka sngi ha surokbah NH-6 ha Umdihar, u nongniah jong kawei ka Mahindra Pick-up, u la mynsaw eh, hadien ba ka kali kaba u niah, ka la leit ban tynrah beit nadien jong kawei ka trok kaba ieng harud surok ha Umdihar.
La ong ba katei ka jingjia, ka la jia hynnin ka sngi ha ka por 1 baje ei ei mynsngi, ha kaba katei ka Mahindra kaba don ia u number ML-12-1202 bad kaba don ha ka lynti ban kiew sha Shillong, ka la leit ban tynrah beit nadien jong katei ka trok kaba don ia u number RJ-23-GB 8292.
Kiba la sakhi ia katei ka jingjia aksiden, ki la ong ba ka daw kaba la wanrah ia katei ka jingjia aksiden, ka dei namar ba la niah stet palat da u nongniah ia katei ka Mahindra.
Ia utei u nongniah uba la mynsaw ha katei ka jingjia, la pynkit noh mar mar sha Nongpoh Civil Hopital.
U ‘Smart Meter’ u dei u tiar jingthew bording u ba lah ban buh jingkynmaw (record) ia ka jingioh badjingpynlut ki paidbah ia ka bording lada la pyndonkam (install) ha iing jong ki.
Ki bun ki jylla ha Ri India kiba la pyntreikam ia une kum ha Uttar Pradesh, Delhi, Haryana, Bihar bad kiwei kiwei de.
Don arjait ki ‘smart meter’ kiba ngi lah ban buh ha iing, kita ki long u ‘prepaid’ bad ‘postpaid’ meter.
Ia u‘prepaid smart meter’, lah ban recharge kum ia ki mobile phone na ki Common Service Centre(CSC) ne kino kino ki dukan ba la buh kyrpang da ka kompeni sam bording.
Haba ngi sngap ia karukom treikam uta u smart meter, ka sngew suk bad sngew iarap shikatdei khnang ba baroh kipaidbah kin ioh ia kata ka jingkheiñ kaba tikna.
Hato ka jylla Meghalaya ka la donkam ban wanrahkita ki jingkylla bad hato ki paidbah ki la kloi ban pdiang iaki?Hooid ka bording ka dei kawei na ki jingdonkam kaba man la ka sngi khamtam ha kane ka juktechnology, lada duh bording, kan wanrah lut ia ka jingdkoh ha bun ki liang bad ha ki tnad treikam.
Man la u snem, la ka dei ha ka por lyiur ne tlang, ngi shait don beit hi ka load shedding, bad kamdei kaei kaei ka ba dang shu jia shen.
Ka MeECL kum ba ka long mynta ka kit ruh shibun bah karam bad ka dang iakhun ban lait da kaba siew ia ka ha ka sut kaba heh.
Kaba sngew thamula kalong ba balei ka MeECl ka kwah beit ban pyntyllun ia kane ka projek ‘smart meter’ haba tang kineki jingeh ba la kdew haneng ruh ki bun rynjaiñ.
Ngi iohi ruh ha ki khubor ba u Myntri Bording, uBah Prestone Tynsong u pynbna ba yn pynurlong beit ha Shillong bad ki jaka ba marjan wat ladadon ki jingpyrshah.
Khyndiat haba ngi phai biang sha ki snem ba la leit, ngi iohi ia ki nongialam, ki riewsaiñ pyrthei, kiseng bhalang bapher bapher {khamtam ka Hynniewtrep Youth Council (HYC)} ba ki sngewtynnadpalat bad kim ngiah satia ban ia kawang ktieh ne ban ia kdew kti ia ka jingdkoh bad ki jyrwit jyrwatjong ka tnad bording bad ia ka jingpynlip lait (load shedding) khari khari.
Kaei kaba pynlyngngohiangi ki paidbah ka long ba ki kbum sbak pat mynta wat haba ia ka dor uta u ‘smart meter’ lapynkiew na ka T.3750/- sha ka T.5000/- uwei bad ym don ba saham wat haba ia ka mang tyngkajong kane ka projek la pynkiew na ka 232 klur sha ka 310 klur? Ha ka 3 tarik bad 14 tarik u Lber2021, la mih khubor bad jingpyrta ha ka The Sentinel bad ka The Shillong Times ba ka Seng HYChapoh ka jingialam u Robertjune Kharjahrin (HYC President) bad u Roykupar Synrem (HYCGeneral Secretary) bad ki mih paidbah bad sam ia ki kot lyngkdop (pamphlets) da kaba sdang naMawlai, ban pyrshah jur bad dawa pynsangeh ia ka jingpyntreikam ‘smart meter’ ha ka Jyllajongngi.
(HYC wants smart meter project shelved".
ST.03/03/21 bad “Hynniewtrep YouthCouncil (HYC) opposes smart-meter move in Meghalaya".
The Sentinel.14/03/21).
Ngam tip lehse ki don la ki jong ki jingthmu sha lyndet ki jong ki, namar ynda la khleh jaktung iaka kam Sengbhalang bad ka Politics ka long kaba shyrkhei bad dap da ka jyrsieh suda.
Lehse kaneka jingkawang ktieh jong ki, ka long tang ban shu ialam bakla ia u paidlang.
Kaba sngewsih ka longba ynda ki paidbah ki la snohkti lang bad ki, ki phetrieh ialade sha kyndong.
Lada phi ia ieidJaitbynriew shisha, ko Rang ko Thei nongialam ka Ri Hynniewtrep, nga kyrpad sngewbha ban iaieh shadien ia ka jinglong khwan myntoi shimet jong phi, buh ia u paidbah ha khmat, kumba philah bam smai ruh ban shakri ia ki haba phi lah khlei la ki jubanlak ha ka por ba phi kyrpad bad panka jingiarap na ki paidbah baieid jong phi.
Nga kum kawei na ki paidbah nga don kawei ka jingkylli,Hato ngi la donkam shisha ia uta u Smart Meter ne ngi donkam ban pynbha bad pynbit pynbiangshwa ia ka kompeni sam bording (MeECL) kaba bun ki jingdkoh?.
(Da u ma M.M.
