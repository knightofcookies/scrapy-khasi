U la bynrap, “Ka jingpynkylla ia ka Khynrit ba Hynriew (Sixth Schedule) ka Riti synshar ka ri, kan ktah ia ka rukom bat khyndew, rukom synshar ha ki shnong ki thaw.
Hato ka parti kan kham khraw ban ia ka jaitbynriew.
Ai ba ngin sngewthuh ba ka jingiada ia ka jaitbynriew ka kham donkam ban ia ka parti".
U bah Ronnie uba dei ruh u nongialam liangpyrshah ha ïing dorbar thawaiñ, u la ong ba kampher lada ka jingiakhun jong ki, kan ieng ne kan liem hynrei ki iakhun beit.
“La ka jingiakhun jong ngi kan ieng ne em hynrei ngin ieng ha ka nongrim.
Ki nongseng ia ka ri, kila shem ba ngi la long kiba bit ban don ka Sixth Schedule bad ka parti ka ieng beit halor kane ka nongrim , jia katba jia", la ong u bah Ronnie.
Lah ban kdew ba 6 ngut ki MDC ka Congress kila leit ban iatreilang ha ka jingkhot ka NPP ha KHADC hadien ba la pynkhyllem noh ia ka Executive Committee kaba ialam ka UDP hapoh ka jingialam u CEM barim u bah Titosstarwell Chyne.
Politic is politics… don’t trust anyone.
politic is anything impossible.
that’s why I hate politics becoz I’m not interest in politic.
don’t mind…plsz.
New Delhi:Ka President jong ka ri, ka Droupadi Murmu ka la sam ia ki khusnam National Florence Nightingale Award na ka bynta u snem 2022 bad 2023 sha ki Nurse ha ka jingialang ba la long ha Rashtrapati Bhavan mynhynnin ka sngi.
Ka Kong Reliance Pyrngap na jylla Meghalaya, ka la iohpdiang ia ka khusnam National Florence Nightingale Award na ka bynta u snem 2022 na ka bynta ka jingtrei shitom jongka.
Ka Kong Pyrngap, ka la trei palat 35 snem kum ka ANM bad LHV.Ka la ai jingshakri sha ki briew ha Saipung Primary Health Centre bad mynta ka trei ha Sutnga Community Health Centre, East Jaintia Hills, Khliehriat, Meghalaya.
Ka Kong Pyrngap, ka long kaba tbit ha ka kam bad kaba kloi ban iarap haba don kano kano ka jingeh ha ka imlang sahlang.
Dei ban ai jingiaroh ia ka jinglong nongialam, ka jingtrei shitom bad ka jingsngewlem.
Ka Kong Pyrngap, ka la pyllait im ia shibun ki briew ha ka por ba don jingeh ha ki por kha khunlung.
Ka la pyntbit ialade da kaba iashim bynta ha ki prokram CNE bapher bapher ba la pynlong ha ka ri, ha jylla bad ki distrik.
Ki paidbah bad ki bor pyniaid distrik ki la ai jingiaroh ia ka jingai jingshakri jong ka Kong Reliance Pyrngap sha ka imlang sahlang.
Ha ka jingiakren bad ka PIB Shillong, ka Kong Pyrngap ka la pynpaw ka jingkmen jongka, ha kaba ka la ong, “Nga Sngewkmen bad sngewhun ban ioh ia kane ka jingithuh na ka bynta ka jingtrei shitom jong nga bad nga la pyrshang ban ai shispah per cent naduh ba sdang haduh ba kut u snem," da kaba bynrap ruh, “Ba ka long kaba kham eh ban ai shispah per cent hynrei kane kam shym la pynsangeh ia nga na ka jingtrei shitom kaba la pynpoi ia nga sha une u pud ban ioh ia kane ka khusnam.
"“Nga kwah ban kyrpad ia ki paralok jong nga kiba dang trei ba kin trei shitom ban kot sha une u pud jong ka jingjop na ka bynta kane ka kam kaba kongsan kaba ngi ai jingshakri sha ka imlang sahlang," ka la bynrap.
Haba pynpaw ka jingsngewnguh ia ka Sorkar India bad ka Sorkar Meghalaya kiba la jied, na ka bynta kane ka khusnam, ka Kong Pyrngap ka la ong, “Kane kadei ka jingithuh jong ka sorkar ia ka jingtrei shitom jong nga.
"Ka Tnat ka koit ka khiah jong ka sorkar India ka la sdang ia ka khusnam National Florence Nightingale Award ha u snem 1973 kum ka dak ka jingithuh ia ki jingai jingshakri jong ki nurse sha ka imlang sahlang.
Congratulations Reliance.
Albert Maring, Umdap dumu, Ri bhoi distKa sorkar jylla ka la dei ban pan bad dawa ka bhah thung kam ha ki tnad Ophis sorkar bapher bapher jong ka sorkar pdeng kiba don ka shlem trei kam hapoh ka Meghalaya kum ka NEIGHRIMS, NEEPCO, NEHU, NEC,.
I C A R bad kiwei kiwei ki tnad ophis sorkar pdeng ka sorkar jylla ka dei ban dawa ka bhah thung kam 50% na ka sorkar pdeng ban ban ioh rung da ki Khasi, Jaintia bad Garo ha ki tnad sorkar pdeng kiba don hapoh ka jylla, ha ka jingshisha haba wan ki shlem trei kam ne ki shlem ai jing hikai hapoh ka jylla ki nongshong shnong ka jylla, kum ki khasi, jaintia bad Garo ki dei ban ioh lad ban rung kam kham bun ki trai shnong kumba long ha kiwei kiwei ki jylla ki trai nongshong shnong ki trai jylla ki ioh.
Hynrei ha Meghalaya bun ki nong trei ha ki tnad treikam bad ki shlem ai jing hikai jong ka sorkar pdeng ba don hapoh ka jylla ki dei ki ba wan na ki wei ki wei ki jylla jong ka ri India ki ioh ia ka lad ban wan trei sahuh katba mon.
Namarkata ka sorkar ka la dei ban kren bad dawa ka bhah thung kam na ka sorkar pdeng ba dei ban thung kam kham bun da ki paidbah khasi, jaintia bad Garo ym dei shuh ban dang ailad ia ki briew ba nabar jylla ban ioh rung kam ha ki tnad ophis treikam bad ki tnad ai jinghikai ka sorkar pdeng ba don hapoh ka jylla ki trai nongshong shnong ki trai jylla ki dei ban ioh jingmyntoi haba wan kino kino ki tnad treikam bad ki shlem ai jinghikai.
Ka synshar Khadar ka dei kaei kaei kaba la saiñdur kyrpang da u Blei kynrad Nongbuh Nongthaw naduh ka por ba sdang jong kane ka pyrthei.
Lada ngi pule na ka ktien ka jong u Blei naduh ka kitab Genesis, kitab Exodus, bad ka kitab Deuteronomy, ka shithi u Paul sha ki kolosai shithi u Paul sha ki Timothy ter ter haduh ka kitab jing pynpaw ngi iohi ba ka ktien ka jong u Blei ka kren shaphang ka synshar ka Khadar kaba hok, ka bishar kaba beit ka bym kynriang ka synshar khadar kaba khuid kaba beit ka synshar khadar kaba hok ka bym kynriang.
Ka politics kam dei kaba sniew kam dei hi ruh kaba jakhlia kumba la pyn sngewthuh bakla da kiba bun bah ki briew kiba kwah bad rhah bor palat tang ban ioh ban don ha ka bor ban synshar bym hok namar ban kamai spah ha ka lynti ka bym dei.
Kumba lah ong sha khmat ba ka politics kam dei kaba jakhlia hynrei la pyn sniew dur noh da kita ki Briew kiba lah don lupa kata ka jingmut jingpyrkhat kaba sniew bad ka dohnud ba kynriang bad bym hok jong ki bad dei lyngba kine ki jait Briew ynda ki lah ioh ban suh thied bad ioh bynta ban rung ne don ha ka synshar Khadar ki pyn sniew dur noh ia ka synshar ka Khadar ymdei ka politics kaba pyn sniew ia u Briew hynrei dei ki Briew kiba arsap ki bym sheptieng ia u Blei ki Briew kiba kynriang ka jingmut jingpyrkhat kiba pyn sniew dur ia ka synshar ka Khadar ynda ki lah ioh ban shimti ia ka bor synshar ki sa pynkynriang lut ia kiei kiei baroh.
Ngi iohi ha kine ki sngi bad ki por kiba lah leit noh ruh la hikai bad ialam bakla ia ka jaitbynriew Hynñiewtrep jong ngi khmatam eh ha ka por election da ka lynti ka bym dei la ialam bakla ia ki samla jong ka Ri da kaba pyn biej pyn bang da kaba Sam pisa ei sam kyiad ei ki pyn buaid ia ki samla ba ieit jong ngi da kito ki briew kiba khwan myntoi shimet kim salia wat lada ki tip ba ki samla jong ngi kin jot, ka imlang sahlang kan jot, ki long ïing long sem kin jot kin pra namar ka politics jong ki kam dei kat kum ka mon ne kat kum ka jing kwah jong u Blei.
Ki pyllong ia ka synshar khadar kum ka tamasa ( festival ) ki pyn shad pyn kmen ia ki paidbah da ki jing dih pyn buaid haduh ba ki samla bapli kim sngewthuh shuh ia ka raiñ ka rem ka akor ka burom.
Haoid ngi dei ban ia shad ia kmen haba ngi ioh ia ka jing jop hynrei ngin leh da ka jing tip briew tip Blei da ka Akor ka burom.
Ka politics kam dei ka tamasa ne ka rong phong pyrthei ka politics ka dei ka kam iap kam im jong ka Ri ka jaitbynriew kam dei ka kam kai ka dei kaba ngi hap ban da pyrkhat janai bha ha shwa ba ngin rai ban jied ia ki Nongsynshar.
La sakhi ruh ba ha kane ka Ri khasi ba ieit jong ngi ka lah ngat ha kata ka apot jong ka jing don ka bamsap ka bam pong kaba lah i shyrkhei ban peit ne ban sngap ruh ha kaba lada ngi phai biang sha ka ktien ka jong u Blei ngi iohi ba la thoh ba u Blei um sngewtynnat ba kita ki Nongsynshar kin bam sap bam pong bad lada ngi pule na ka ktien ka jong u Blei na ka kitab Exodus lynnong kaba 18:21 kaba Ong kumne ‘Nangta pat to jied napdeng ki paidbah ki briew kiba tbit bad kiba tieng Blei, kiba lah ban shaniah ki ban ym bamsap buh da kine ki briew halor ki paidbah ban synshar ia ki Hajar bad ki spah ia ki san phew bad ki Shi phew.
Kane ka dei ka Ri kaba la kyrkhu kyrpang da u Blei kynrad Nongbuh Nongthaw ngi don lut ia kiei kiei baroh kiba la ai sngewbha da u trai u Blei naduh ka spah mariang haduh ki mar poh khyndew u la ai ha ngi, naduh ki Riew Rang Bah kiba stad kiba shemphang bad u Blei u kwah ba ma ngi ngin synshar hi halor kine kiei kiei baroh kat kum ka mon bad ka jing kwah ki jong u.
Hynrei ngi iohi ba kata ka hok long trai man trai ka lah sdang pyn ban ban syntuid noh Sha kiwei pat ki Briew kiba lah ap lupa kmang a lano kin ioh ka lad ban knieh noh ia kane ka synshar ka Khadar na ka kti jong ngi.
Ka khaii ka pateng ngi lah duh lah knieh noh da ki nongwei ia kane ka spah na kane ka Ri baieit jong ngi ngin phai sha ka khaii pateng la ka dei ha iew duh ne ha khyndai lad la long trai da ki nongwei ki bym dei ki trai ri ki trai muluk bad kaba ma mynta ki pyrshang ban knieh noh wat ia ka synshar khadar na ka kti jong ngi.
Ngi dei ban tip ba u Blei um sngewtynnat lada ngi ailad ba kine kiei kiei baroh kiba u la kyrkhu bad ai kyrpang na bynta jong ngi kan syntuid noh Sha kiwei pat namar u Blei u kwah ba ngin synshar hi ia kane ka Ri baieit jong ngi da la u jong u doh u snam khasi lajong namar ba kane ka dei ka Ri jong ngi.
Haoid ngi dei ban burom ia ki para Briew kiba shong basah lang bad ngi hangne kiba lah shong da kiba bun tylli ki snem hynrei ngim dei pat ban ia pein ia ka hok long trai man trai jong ngi ba kan ym buh jing eh ia katai ka lawei ka ban sa wan.
Lada ngi phai sha ka ktien ka jong u Blei na ka kitab Dewteronomi ka lynnong kaba 16:15 kaba ong kumne ‘Phi lah keiñ ban thung Syiem halor jong phi ia u ta uba u Trai u Blei jong phi un jied.
Phin thung Syiem halor jong phi Da uwei u para jait jong phi hi phim lah ban thung halor jong phi Da u mynder u bym dei u hynmen u para jong phi.
U Blei lyngba u Moses u la Maham ia ki Nongsynshar jong ki khun Israel me wat ym pyn kynriang ia ka jing bishar hynrei ngi iohi ha kine ki sngi ka don ka jing kynriang kaba shyrkhei ha ki Nongsynshar jong ngi u Blei u ong wat niew shiliang khmat iano iano la ka dei ia uba duk ne uba riew spah la ka dei ia uba Duna jingshem phang bad uba shemphang hapdeng uba biej bad uba stad ka dei ban long kumjuh ka rukom synshar.
U Blei u ong wat bamsap namar ka bamsap ka pyn matlah noh ia ka khmat jong kiba stad, bad ka pyn hiar dor ia ka ktien kiba hok bad tang ia ka hok bad ka hok myn shakri.
Ngi iohi keiñ ia kita ki Nongsynshar jong ngi mynta ki matlah namar ka bamsap ngi iohi ba ki khun samla jong ngi kiba wad kam wad kam mynta kiba mareh kam pulit kito kiba thep kam ha ki tnat sorkar bapher bapher, tangba ha por ba ioh,ioh da uba bud nadien jong u to uba mareh na khmat uba poi nyngkong ha ka por ba mareh kam pulit um shah khot interview shah khot pyn ban da uba poi khatduh uba poi nyngkong u hap shong ing.
Hato kane kam dei ka jingmatlah jong ki Nongsynshar namar la jur eh ka bamsap ki la pyn kynriang lut ia ka synshar ka Khadar namar kata U Blei um kwah kaba kum kane ka synshar ka Khadar kan don ha kane ka Ri ka jong ngi.
Namar lada ngi pule na ka ktien ka jong u Blei na ka kitab Dewteronomi na ka lynnong kaba 16:19 bad ka dkhot kaba 20 kaba ong kumne phim dei ban bishar bym hok phim dei ban leh shiliang phim dei ban bamsap,na ka jing bamsap ka pynmatlah ia ka Khmat uba stad, bad ka pyn noh shiliang ia ka kam jong uba hok.
Ïa ka hok bad tang ia hok phi dei ban bud,ba phin dup im bad ba phin dup ioh pateng ia kata ka Ri kaba u Trai u Blei jong phi u ai ha phi.
Te kumta kum ka jaitbynriew hato kam pat dei seh mo ka por ba ngin kylla kaba mut mynta bad nangne sha Khmat ngin pyrkhat thymmai noh ban im ka jing im kaba beit bad kaba hok bad ngin burom bad bud ia ki jing hikai kiba long kat kum ka ktien ka jong u Blei.
Kum ka jaitbynriew ngi iohi ba ngi la lyndet na ka Hok bad ka jing shisha hynrei mynta to ngin phai noh sha U Blei bad ngin pyn dem bad pynrit ha khmat ka burom jong u bad ngin pan mab ia kiei kiei baroh kiba ngi lah lyndet baroh shi katta kiba ngi lah leh bakla la ka dei ha ka jing im shimet jong ngi ne la ka dei ka jing bakla ha ka imlang ka sahlang la ka dei ka jing bakla ha kaba jied ia ki Nongsynshar, ia ki Nong Bishar ruh kumjuh, ba nangne sha Khmat ngin jied bad iaid noh ha ka lynti jong ka Hok bad ka jing shisha ha shwa ba u Blei un pyn jot ia kane ka Ri ba ieit jong ngi da ka jing dom bad jing bitar jong u bad ngin kylla ba mut noh bad ngin phai sha u Blei kumba phai bad kylla ba mut ki Nong Ninebe da kata ka jing leit ialap jong u Wei na ki shakri jong u Blei haduh ba ka lah pyllong haduh u Syiem ha ryngkat ki khun ki Hajar ki mrad ki mreng ruh ki la kylla ba mut ha shwa ba u Blei un pyn jot ia ka Ri jong ki.
Te kum ka jaitbynriew Hynñiewtrep naduh ki Nongsynshar haduh ki paidbah ngin hap ban Bret noh kata ka mynsiem sarong, ka mynsiem khyllew, ka jing sngew meng, ka jing sngew khlaiñ bor kum ki briew, ka jing sngew Hok ka bym ia dei dur kat kum ka mon jong u Blei.
Ngin pyn rit bad pyndem ialade kumba u Syiem jong ka Ninebe u la law noh ia ka Jain kup Syiem jong u bad tap noh da ka jain Byrni bad shong ha rud dpei.
Kaei kaba ngi dei ban leh nangne sha Khmat kum ka jaitbynriew? Kaba donkam eh mynta ka long ba ngin duwai jur ia u Blei khamtam eh ha shwa ba ngin jied ia ki Nongsynshar la ka dei ia ki Nong mih khmat paidbah, ki Nongsynshar shnong, ki Nongsynshar Hima ne Elaka khnang ba ngin ioh shisha ia kita ki Nongsynshar kiba stad kiba shemphang khamtam eh kiba sheptieng ia u Blei.
Ba kan ym kynriang shuh ka synshar khadar nangne sha Khmat ba kan ym don shuh ka peit shiliang ka leh shiliang la ka dei iano iano ruh.
Ba ngin ym ioh shuh ia ki Nongsynshar kiba matlah kiba kyllut wat haba ki ioh sngew ruh hynrei ba ngin ioh noh nangne sha Khmat ia ki Nongialam kiba sheptieng bad kiba burom ia u Blei bad ba kin synshar ia kane ka Ri jong ngi kat kum ka mon jong u Blei, bad ba kin bud ia ki aiñ bad ki hukum Blei dei hangta keiñ ngin iohi ba sa shisien kane ka Ri baieit jong ngi kan khie rasong biang Sha kliar jong ka Nam ka burom bad sa shisien pat bad ngin iohi biang ia ka Hok bad ka jingshisha kan im biang ka Akor ka Burom khasi kata keiñ ka Ri kaba ngi kwah ban iohi nangne sha Khmat bad ha katai ka pateng ka ban sa wan ruh kumjuh.
Lada ngi pule na ka ktien ka jong u Blei ruh ka Ong kumne ‘ To jied phi ia ki Briew ba stad bad kiba shemphang bad kiba don Nam hapdeng ki Jaid jong phi bad ngan pynlong ia ki , ki Nongsynshar halor jong phi.
Bad nga la Hukum skhem ia ki Nongbishar jong phi ha kata ka por da kaba ong to sngap ki daw hapdeng ki para jong phi bad to Bishar Hok ruh hapdeng ki briew bad la u para bad u nongwei ba don lem bad u.
Wat ñiew shiliang khmat ha ka Bishar phin sngap ia uba rit kum ia uba khraw phin ym sheptieng ia ka Khmat u briew namar kata ka jing bishar ka long ka jong u Blei.
Te ia ka kam kaba kham eh ia phi te wan lam ha nga bad ngan sngap ia kata keiñ, Deuteronomy 1:13 lada ka Ri Israel kaba kumba 60-70 percent la sop da u shyiap ( Desert land ) katta ruh ka dang dei kawei na ki Ri kiba riewspah ha ka pyrthei.
Katno tam lei lada ngi peit sha kane ka Ri baieit jong ngi kylleng saw dong dap satang da ki jing kyrkhu suda kiba u Blei u la theh ia kane ka jing kyrkhu kaba khraw jin lada ngi ioh ia ki Nongsynshar kiba Hok kiba tieng Blei kiba bud ia ki Hukum jong u kin synshar hok kin ym bamsap kin ym bam duh katno ka long ka jing kyrkhu kaba khraw bad lehse lada don kata ka synshar khadar kaba Hok kaba beit ka khuid ka suba kane ka Ri khasi baieit jong ngi kan sa long kawei na ki jylla kiba riewspah hapoh ka Ri india.
Kumta ngin duwai naduh ka tyllong ka dohnud ka jong ngi ba u Blei un sngew un Sngap ia ngi bad ba un ai ka jing stad ka jing shemphang ha ngi iwei pa iwei kumba u la ai ia ka jing stad ka jing shemphang ha u Syiem Solomon ba haba ngi jied ia ki Nongsynshar bad ki Nongialam nangne sha Khmat ba ngin ym bakla shuh ba ngin ym jied da ka jing shongshit da ka jing shah pyn biej da ki sbai ksiar sbai Rupa ne da ka sbai tyngka ba ngin jied da ka jing sngew khia na ka bynta ka lawei ki khun ki kti jong ngi hi ba ngin jied da ka jing stad Blei kiba u la ai ha ngi lyngba ki jing duwai ym ba ngin jied da ka jing stad Briew jong ngi hynrei da kaba pyn shong Nongrim halor ka Hok ka sot ka Hok ka jing shisha.
Shillong:Ka seng ki nongkhaïi bad nongdie syiar hapoh ka kynhun All Meghalaya Poultry Supplier and Retailer Association hynnin ka sngi Palei, kala pynshai ba kam shim la don satia ka jingpang ki syiar ha ka jylla kumba la don kiba pynsaphriang ïa ki khubor thok ha ki Social Media.
U President ka AMPSRA, Bah Wanshai Kharchandy haba ïakren bad ki nong thoh khubor ula ong hadien ba ka la don ka jingpynsaph riang ïa ki khubor thok ha ka Social Media ba ki syiar kila ïohpang bad kan buh ha ka jingma ïa ki nongbam.
“Ka seng ka la leit mardor ban ïa kynduh ïa ki Doctor jong ka tnat Animal Husbandary and Veterinary jong ka jylla bad kane ki doctor kila pynthikna ba kam shym la don satia kano kano ka jingpang ki syiar ha ka jylla," ong u Bah Wanshai.
Ula ong ba ki briew kila shu shna thok ïa ki dur ki dar bad pynsaphriang ïa ki khubor ba ki syiar kila ïohpang bad kane ka la pyntieng bad pynsyier ïa ki paidbah ban bam ïa ka doh syiar.
Ula ïathuh ba ka seng ka la leit ïakynduh ruh ïa ki pulit ka Lumdiengjri Police Station ban shimkhia lem halor ka jingpynsaphriang khubor thok ban pyntieng ne pynsyier ïa ki paidbah.
Ula ong ba ka seng ka sngew ruh ba dei ban pynshitom ïa ki briew kiba donkti ha ka ban pynsaphriang ïa ki khubor lamler ki bym don satia ïa kano kano ka jingshisha.
Ula pynshai ruh ba ka jingkiew ka dor jong ka doh syiar kadei namar ba ka don ka jingduna ha ka jingshalan ïa ka syiar bad kadei ruh namar ba ka Assam ka khang ïa ka jylla West Bengal ban khaïi ïa ki syiar bad ki nongkhaïi syiar kila hap ban thied noh ha ka dor kaba rem.
Shillong:Ki bor pyniaid District ka East Khasi Hills, ki la phah kynriah noh ïa baroh ki briew kiba sah ha ka Ïing jong u Dr ML Deb ha kaba don hajan ka Hotel Heiga, Lachumiere namar ka jingshong synjor na ka jingtwa khyndew.
Kane ka jingbthah kala mih hadien ka jingïohi ba kane ka Ïing ka la don hapdeng ka jingima ba ka lah ban twa ne khyllem namar ka jingsynjor ka khyndew hadien ba twa khyndew naduh ka mied sngi Balang.
Ka jingtwa katei ka khyndew kadei namar ba kala don ka jingslap jur ha ka nongbah Shillong kaba la wanrah ïa ka jingshong synjor ïa ka khyndew bad pynlong syndon ïa katei ka kynroh maw ban twa kynsan.
Kane ka kynroh kaba twa kadei kaba don marjan bad ka Hotel Heiga bad baroh ki maw bad khyndew kila hap lut sha ka surok bah hapdeng ka Malki bad Dhankheti.
Ki kali puh shilum kila bunkam baroh shi miet bad khat ïa ka khyndew bad ïa ki maw khnang ba ki kali kin ïoh ïaid biang na kane ka surokbah.
Ki bor pynïaid District namar ka jingsakhi ba ka Ïing jong u Dr ML Deb ka la shong synjor bad ka don jingma, ba ka khyndew ka lah ban twa biang na ka jingslap kumta kila bthah ïa ki arngut kiba shong basah ha kane ka ïing ba kin mih noh ban lait na kano kano ka jingma bad jingmynsaw.
Ïa kane ka bynta kaba twa ka khyndew la sop noh da ka tarpaulin khnang ba kan ïada na u slap.
Shillong:Ka Bishop House, New Nongstoiñ, West Khasi Hills ka la kyntait ban ai jingithuh ïa ka “Jingpynkyntang Lyngdoh" ha ka shnong Langñiuh, Eastern West Khasi Hills, haba pynpaw ba uto uba phrung dur kum u Bishop ba pynkyntang, um dei satia u Bishop jong ka Balang Catholic.
Katkum ka kyrwoh na u Rev Fr Anselm Nonglang, Diocesan Administrator ka Nongstoiñ Diocese la pyntip ba ki don ki riew shim kabu kiba kam ïalade kum ki Bishop bad kila leit ban pynkyntang Lyngdoh ha kane ka Shnong.
Ula pyntip ba ka Balang Katholik kam don jingtip eiei halor kane ka jingpynkyntang.
“Ka Long kaba sngewsih ban tip ba ha kine ki sngi, ka la don ki dak jong ka “jingïaleh pyrshah ïa ka Jingngeit Katholik" da ki katto katne ki Khun Khristan Katholik ha kane ka Jylla Niam Nongstoiñ.
Ka Jylla Niam Nongstoiñ ka pynrem jur halor kine ki jingjia ba shyrkhei ban pyrshah jingngeit Katholik; khamtam da kito kiba shu leh mynleh bad kiba kam ïalade ba ki dei ki Bishop bad kiba la shim kabu ban pynkyntang Lyngdoh, kumba leh ha ka Balang Katholik jong ngi," ong ka kyrwoh.
“Ka Balang Katholik Nongstoiñ kam don jingtip eiei shaphang ka “Jingpynkyntang Lyngdoh" hapoh ka Shnong Langñiuh (hajan Mawtikhar bad Rikhen).
Uto uba pyrshang leh bad phrung dur kum u Bishop, um dei u Bishop jong ka Balang Katholik," ula bynrap.
Katkum ka jingong jong u, katei ka jingjia ka dei ka jingïaleh pyrshah ïa ka Balang Katholik haba bynrap “Ka Aiñ jong ka Balang Katholik Canon Law, Can 751, ka batai shai, ba ngi ïaleh pyrshah ïa ka Jingngeit ha ki lai rukom.
"a.
Herese : Ka dei ka jingkyntait khang lane ka jingartatien khang ïa ka jingshisha ba ngi dei ban ngeit.
b.
Apostacy : Ka dei ka jingiehnoh pura ïa ka jingngeit Khristan.
c.
Schism: Ka jingkyntait ban snoh ha ka bor pynïaid jong u Kpa Bakhuid lane ka jingïalong kawei ki paid “Riewngeit kiba shah synshar ha u.
U Rev Fr Anselm Nonglang ula kyntu ïa ki para ba ngeit ba kin long kiba husiar ïa ki “Nongïalam Bakla" khamtam kito wan “Kum ki Suri Kup Snieh Langbrot".
Caption: U Bishop ba shukam uba dang pynkyntang Lyngdoh.
Dei ban ai sha ka ain.
Nongpoh: U CEM barim ka Khasi Hills Autonomous District Council (KHADC), u Bah Rangkynsai R.Makdoh bad uba dei ruh uwei na ki nongkyrshan ka Party National People’s Party (NPP), mynta ka sngi u la pynbna ialade ba u la mih noh na ka jinglong kum u dkhot ha ka Party NPP.Haba iadei bad katei ka jingmih noh na ka jinglong kum u dkhot hapoh ka Party, u Bah Rangkynsai R.Makdoh, u la leit ban aiti syndon da ka shithi iehnoh ka jinglong kum u dkhot ka NPP sha u Bah Clement Mawlong, uba dei u President ka NPP ha Ri Bhoi Distrik.
Hadien katei ka jingmih noh na ka NPP, u Bah Rangkynsai R, Makdoh, um pat kren shai ba sha kano ka Party ba un leit pyniasoh, hynrei u la shu aiksai ba u kham noh mynsiem sha ki Party riewlum kiba don hapoh ka jylla bad halor kata, u la ong ba un sa pynbna paidbah ha kine ki khyndiat sngi ki ban wan.
Ki heh spah ba khraw tam jong ka pyrthei, U Elon Musk bad U Mark Zuckerberg, ki la mynjur ban ia lympat para ma ki, ha ka jingiakob, kaba ki ong ka  cage match.
La sdang shwa da U Musk, ia katei ka jingiakob, da kaba u thoh ha ka twitter bad kob ban ia lympat bad U  Zuckerberg.
Hadien kata, U  Zuckerberg, uba dei u trai jong ka  Facebook bad ka Instagram, ha ka kompeni Meta, ula buh ia katei ka jingiakob jong U Musk bad u da ong ruh “then posted a screenshot of Mr Musk’s tweet with the caption “Haei ka jaka ba ngin ia lympat".
Hadien kata, u jubab sa U Musk bad u ong  “Vegas Octagon.
"Ka Octagon, ka dei ka jaka ialympat, kaba ki ker sawdong bha, kum ka roh, kaba la ju pynlong ia ki jingiakob, kum ka  Ultimate Fighting Championship (UFC) bad ka don ha Las Vegas, Nevada.
Hadien kata, U Musk, uba la jan dap 52 snem ka rta,  u thoh biang “Nga ju sngewtynnad ban leh ha kane ka dur, kaba nga khot  ‘The Walrus’, ha kaba nga ju kren thok bad ngam ju leh eiei ruh em".
U Musk, u ong shuh shuh “Ha ka jingshisha ngam ju leit jingleit satia, lait tang kaba leit shaw ia ki khun bad kynting kai ia ki khun".
Lada ka don shisha ka jingiakhun, ngim tip, la U  Zuckerberg, uba 39 snem ka rta, u lah ne em ban pyndem ia U Musk, hynrei, la iathuh ba U Musk, u dei u snar, ha ka jingialehkai mixed martial arts (MMA) bad dang shen, ula jop, ha ka jingialehkai jiu-jitsu.
Ki kashari, ki ju pynslem bha,  ban rai ia ki mukotduma bapher bad katei ka la pynkhie bitar, ia U Jayaprakash, uba don 55 snem ka rta, namar ba ka rta jongu, ka la nang iaid, katba ka mukotduma, ban pyllait sanshyieng noh na ka tnga jongu, ka shu sahkut sah hapoh kashari.
Kumta, ha ka jingsngew bitar, ia katei ka jingsahteng jong ka rai na u nongbishar, U Jayaprakash, ula pynjot noh ia ka kali jong u nongbishar, kaba ieng ha phyllaw ha kashari, ha ka jingiohi kiba bun ki riew paidbah.
Katei ka jingjia, ka dei ha ka por 4.30 janmiet jong ka sngi balang, haba U Jayaprakash, ula mih na kashari, da ka mynsiem, kaba sngewsih kthang, ba ula leit sha iew bad thied ia u sdie bad pynpait ia ka iit kali jong u nongbishar, kaba don ha phyllaw bad ynda ula dep pynpait lut ia ki iit kali, ula hylla bad byrthen ia u nongbishar, namar ba ula pynslem palat ia ka mukotduma, ba u pan pyllait sanshyieng na ka tnga jongu.
Ki pulit ki la tian bishar ia u Jayaprakash, hynrei, haba la kylli, ka jubab jongu, ka long, ba ula ngiah shoin ban iai ap shi iai ap, ia ka rai jong ka iing bishar, halor ka mukotduma, kaba dei bad ka jing ia pyllait sanshyieng noh jongu, na la ka jong ka tnga.
Shillong: Ka jinghap slap, ha ka nongbah Shillong, hynnin ka sngi, ka long 20.8mm, katba mynta ka sngi, ka long 14.6mm.
Ha Sohra, ka jinghap slap, hynnin ka sngi, ka long 161.1mm, katba mynta ka sngi, ka long 2.0mm, nangta ha Umiam, ka jinghap slap, hynnin ka sngi, ka long 4.2mm bad mynta ka sngi, ka long 6.8mm.
Ha ki 24 kynta, ki ban wan, ka jinghap lap, kan long kaba malu lane kaba kham jur, ha ka nongbah Shillong, katba ha ka jylla baroh kawei, kan long kaba jur bad kaba jur bha, ha ki bynta jong ka jylla bad kan don ka jingkhie eriong bad ka jingtied pyrthat ruh, ha ki jaka jaka.
Mynta bad lashai ka sngi, kan don ka  jinghap slap, kaba jur bad kaba jur bha, ha ki bynta jong ka jylla, katba ha ka 24, 25 bad 26tarik Jylliew 2023, kan don ka jinghap slap, kaba jur bad kaba kham jur, ha ki katto katne ki bynta jong ka jylla.
Ka jinghap slap, ha ki 24 kynta ba ladep, ha  Shella – 94.0,Khliehrait – 120.4, Sohra 104.8, Tura – 128.0, Mawphlang – 79.8, Tikrilla – 113.8, Mawkyrwat -314.0, Mawsynram – 293.8, Pynursula – 194.0, Nongstoin – 135.
Shillong:"Ka jingwan jongnga ban ïatrei lang sha ka Liang synshar hapoh KHA DC ka long ban ïohi ba u CEM ba thymmai u Bah Pynïaid Sing Syiem u la kular ban leit jngoh ïa kiba shong ha khappud ka Kon stitwensi jong nga, watla kum u MDC nga la jingpyrshang ban kren ïa ki mat, kham tam u pud u sam bad bunsien nga la rah, hynrei nga sngewdiaw ba la kular hapoh ka House ha kine ki saw snem ba la leit, ban kyrpad ba kin leit jngoh ïa ki nongshong shnong kiba sah ha u pud u sam, hynrei ha kine ki 4 snem ba la leit ym don kiba wan bad neh tang ha ki jingkular.
Kumta nga la rung hapoh ka EC naba la kular ba 2 taïew hadien ba la thaw ïa ka EC yn leit ban jngoh ïa ki jaka u pud u sam," ong u Deputy Chairman ba thymmai ka KHADC u Bah Charles Marngar haba kren bad ki nongthoh khubor.
U la ong ba lada kane ka jingkular kan urlong shisha kan long ka khubor sha ki paidbah ba la dei u MDC uba kmen tam ha ka samoi treikam jong u.
“Ngi don hangne ban ïada ïa ka khyndew ka shyiap, ki riti distur bad khamtam mynta hapoh ka Liang synshar ki don ki dkhot kiba la ih bha.
Nga dei uwei na ki dkhot ka Regional Committee ïa pynbeit pud ka ban long ha ka 23 tarik mynta u bnai, kumba la pyntip da u Bah Prestone Tynsong.
Nga ngan don beit bad u paidbah bad ngin ym ailad ban duh ïa ka khyndew ka shyiap ban ïeng bad ka Synjuk ki Rangbah Shnong," u la ong.
Haba kylli la ka seng Congress Kan leh kumno halor kane ka jingïatreilang hapoh KHADC u Bah Charles u la ong, “Kan sa don beit ka jingïakynduh bad kan don ka jingïapynbeit bad ka seng Congress namar ngi ïatreilang hapoh ka EC bad kan sa don beit ka jingshim rai, namar ka rukom treikam hapoh KHADC bad ha jylla ka ïapher.
".
Balei ki Israel kim pat ioh Temple? Naduh u snem 70 AD, haduh mynta ki Israel kim don Temple satia.
lada khein ka long kumba 1953 snem ki Jiw kim don Temple shuh ha Jerusalem.
Kaei ka daw? Ka daw kaba nyngkong ka long ban pyndep ia kaba u Jisu u la ong ha ka Nongsamaria – “Ko ka briew, to ngeit ia nga, ba ka por ka jia, haba phin ym mane ia u kpa (Blei) halor une u lum, lymne ha Jerusalem" Ioanis 4:21.
Kumta naduh u 70 AD haduh mynta ki Israel kim pat ioh ban mane ia u Blei ha Temple Mount ha Jerusalem, namar ba kata ka ktien ba u Jisu u la kren kam pat kut ka por.
Te lano pat kata ka por kan jia ba ki Jiw ne Israel kin ioh ban pynieng Temple? Ym don ba tip namar ka bor bad ka por ka shong ha u Blei.
Haba shu peit i kumba ka la jan namar ki Jiw ki la khihwin ban ioh pynieng noh ia ka Temple kaba Lai.
Hooid ki Jiw ki donkam palat ia ka Temple, hynrei u Blei u dang ap ia ka por, u dang sngap jar mynta namar u dang ap ia ki briew baroh ban wan sha ka jingkylla bamut.
"U Blei namarkata u leh kum bym khmih ia ki aiom ka jingbym tip, hynrei mynta u hukum ia ki briew baroh kylleng la kylleng ban kylla kaba mut (to repent)" Ki kam ki Apostol 17:30.
U Blei u kwah ba ki briew kin kylla ba mut shwa ha shwa ba un shah ia ki Israel ban pynieng Temple.
Namar kata ka Temple kaba yn sa pynieng ka hukum kan wan na u ksuid bad u soitan.
U Blei u khlem hukum shuh ia ki Israel ban pynieng Temple.
Namar tang shu pynieng ia ka Temple kaba lai halor Temple Mount ha Jerusalem, kan long noh ka por kaba khadduh.
Ka por jong ki 7 snem ne ka Shitaiew ba khadduh ba la ong ha u Daniel 9:27.
“Bad shitaiew un (soitan) un pyllong ia ka jutang bad kiba bun.
Hamar kaba shiteng kata ka Taiew (3 ½ snem) yn pynduh noh ia ka jingknia (stop the sacrifices) bad ka jingainguh bam (jong ki Israel)" Daniel 9:27.
Kaba mut ba ki Jiw kin ioh ban mane Blei da ki jingknia tang lai snem shiteng.
Ha ka lai snem shiteng kaba AR pat une u Mradkhlaw un leit shong ma u ha kata ka Temple ha Jerusalem.
“Uta uba ialeh pyrshah (u ksuid) bad u la pynsarong ialade pyrshah ia baroh bad ba la khot Blei ialade (Lucifer) lane ba ju mane: KAT HADUH BA U SHONG HA KA TEMPLE U BLEI, U DA LEH BLEI IALADE" 2 Thessaloni 2:4.
U Ksuid bad u soitan u shong ha kata ka Temple kaba lai ne Third Temple, un leh ialade kum u Blei, namar la slem bah u kwah long Blei ialade.
Isaiah 14:13-14.
Te kan long ka por kaba shitom – “Naba hangta ka kordit bah kan long, kat kaba ym pat ju long na myndang long ka pyrthei haduh mynta em, lymne kan ym long shuh ruh" Mathaios 24:21.
Ka por ba jynjar “Kordit ia ka khyndew bad ia ka duriaw naba uta u ksuid u la leit hiar ha phi uba don ka jingbitar kaba khraw, naba u tip ba u don sa tang khyndiat ka por" Jingpynpaw 12:12.
U soitan u bitar shla ha ki lai snem shiteng bad 30 sngi, Daniel 9:27/ Daniel 12:12.
Namar hadien kane yn sa khum 1000 snem ia u.
Jingpynpaw 20:2 bad bret ia u hadien ka 1000 sha ka pung ka ding.
Kata ka por kam slem shuh.
ki Israel ki la donkam Temple palat.
Ka por ka la jan ba kin ioh.
“Ko khun hep, ka long ka por kaba khadduh" shithi nyngkong u Ioanis 2:18 “Suk uta uba pule bad kita kiba iohsngew ia ki ktien jong kane ka jingiathuhlypa kiba sumar ia kita kiei kiei ruh ba la thoh ha ka" Jingpynpaw 1:3.
Shillong:U President ka MPCC u bah Vincent H Pala u la kyrshan ia ka rai jong ki MDC ka Congress ban iatreilang bad ka NPP ha KHA DC, namar ba ka District Council bad ka sorkar jylla ki iapher bak ly bak.
Haba kren mynhynnin ka sngi, sha ki lad pathai khubor, hadien ba la wai ka jingialang, u bah Pala u la ong bunsien ki briew ki iakhleh milai ia ka sorkar bad ki district council, hynrei ha ka jingshisha kam dei kumta.
“Ngim don byn ta ban pynkhyllem ia ka Executive Commit tee ha KHADC hynrei dei para maki (UDP, NPP).
Hynrei ka jingiashrut ka jingiakynnoh para maki, ki pynhap bad hadien kata, ki sa khot ia ngi (Congress)", la ong u bah Pala.
U la bynrap, “Ha ka por u bah Pynshngain N Syiem kum u CEM ka KHA DC, u ialeh pyrshah ia u Dr.Mukul Sangma kum u Myntri Rang bah na kajuh ka parti Congress, bad u la leit shaduh Supreme Cou rt.
Ka District Council bad ka sorkar jylla ka iapher lada dei kajuh ka parti ruh namar ba ha District Council kam don ka ain ban teh ia ki MDC bad u MDC ka Mairang ruh u leit kyrshan ia ka EC bym dei Congress hynrei ka parti kam beh namar ba ka ain ka shah".
U la ong ba ka Congress kam don jingkhang ban iatreilang badno badno, hynrei lait noh tang bad ka BJP.“Na bynta ka jingbit jingbiang jong u paidbah, ka Council, mar ia ong ba ki la khot ban iatreilang, ngi la iathir bad ngi shem ba ka jingpynkylla ia ka 6th Schedule kin rah 6 tarik Kyllalyngkot 2019 bad kila aiti ia kaiphod ha ka 6 tarik Lber 2020 bad mynta ka BJP kan wanrah ia ka jingpynkylla ia ka 6th Schedule ha Parliament bad shwa ba kin wanrah, ki donkam ia ka jingai jingmut jong District Council, ka sorkar jylla bad kin sa pdiang ne kyntait ia ka kaiphod.
Watla ngim tip, hynrei kum ka parti, ngi la pyrkhat ba ngi dei ban klet ia ki jingiapher", la ong u bah Pala.
U la ong ba ka Congress ka la rai ban klet ia ka jingiapher hynrei na bynta ka jingpynkylla ia ka 6th Schedule yn hap nguid ban klet ia kiei kiei, khnang ban ioh ia ka lad ban don bynta ban ong eiei.
“Ngi la iathir kan bha ban iadon bynta ha madan ha Khyndai Lad, Motphran, ban leit sha Delhi ban pyrshah ia ka BJP lane ba ngin rung ha ka district council ba ngin ai ia ki jingai jingmut khnang ba kaei kaei kaba ngi don ha ka parti, ngi lah ban ai jingmut.
Te, ban ia kaba leit sha surok ban iakhih kaban pynduh jingmyntoi ia ki nongrep, ka bha ba ngin rung ha District Council ban iatreilang ban pynkylla ia ka 6th Schedule", la ong u bah Pala.
U la ong ba ka la don ka jingma ba ha kane ka jingpynkylla ia ka 6th schedule, ki Rangbah Shnong, ki Syiem kin ym don bor shuh.
“Ka jingpynkylla ia ka 6th Schedule kan pynduh bor ia ki Rangbah Shnong bad ki Syiem ha kaba yn wanrah noh da ka Election Commission ka jylla ha kaba lada don ka elekshon ha Shnong, yn pyniaid da ka elekshon ha kaba ki Syiem kim lah ban pyniaid ia ka elekshon, bad kane kan wanrah bun ka jingiakajia", u la ong.
U la ong ha kaba iadei bad ka jingioh pisa, kin pynbiang jingkhein katkum ka ain bad kam don shuh ka riti dustur bad ka la don ka jingkylla noh.
“Kaba lah ban iadon bynta hangne, ka dei ban don ha District Council bad na ka jingphiel ka UDP bad ka NPP, kila khot ia ngi (Congress) bad na kata ka daw, ngi sa iasoh", la bynrap.
Shillong:Ka jingtohkit ka ban khlieh da u majistor, la dep ban thung haba iadei bad ka jingtwa noh jong ka kynroh ba dang shu tei thymmai ha madan ialehkai ba la tip kum ka PA Sangma Stadium ha Tura, West Garo Hills District kaba la khyllem ha ka step jong ka sngi palei, hadien ka jingjur jong u slap ha ka jylla ha kine ki khyndiat sngi.
Na ka liang jong u Deputy Commissioner jong ka West Garo Hills District, u Jagdish Chelani, haba ïathuh ia kane ka jingjia u la ong ba ka long kaba kloi palat ban kren eiei, haba iadei bad kane ka bynta.
Haba ïathuh pat ia ka jingtei ba la khyllem la ka dei na ki tiar ba pyndonkam ne na u contractor, u la ong ba ka jingpynshitom kan sa ngat hadien ba la dep ban tohkit.
U Chelani u la ïathuh ruh ba u Assistant Commissioner un tohkit, haba iadei bad kane ka bynta.
U la ong ruh ba ka jing pynshitom kan long beit, hadien ba la dep ban phah ia ka jing tohkit sha ka sorkar.
Haba ïathuh pat ia ka bynta ba nyngkong, hadien ba la khyllem ka long beit ban pynkhuid shwa ia ka khyndew ka shyiap kaba la twa na katei ka jaka.
U la pynpaw ruh ka jing sngewkmen ba kam shym la don satia kano kano ka mynsiem briew kaba la duh noh ha kane ka jingjia.
U la pynpaw ruh ba ka plan ka long ban tei thymmai biang ia ka kynroh kloi, katba lah da kiba kham skhem bad kiba neh, wat la jur u slap ruh.
Shillong:U nongialam ka National People Party (NPP) uba dei ruh u MDC ka Rambrai, u bah Bajop Pyngrope u la kawang maw tlam ia ka Voice of the People Party (VPP) ba kan ym lah ban neh slem namar ba sa tang katto katne por ki nongialam kin iapynkulmar para ma ki.
“Mynta da peit te, katkum ka jinglong ka pyrthei, ki VPP kin sa pynkulmar jingmut shwa ki nongialam para maki, namar ba ka politik kaba iaid ka VPP ngim lah ban pdiang namar ba ban long synshar donbor hi, kiba bun kiba lang kim lah ban pdiang bad kam lah ban neh slem bad ban wanrah ia ka jingpyniapher jaitbynriew, ki paidbah ka jylla kim lah ban pdiang", la ong u nongialam ka NPP.U bah Bajop u la ong ba ruh baroh shi katta, ka Voice of the People Party ka ialehkai marwei khlem don briew bad ki thep kol katba mon hynrei shen ka NPP ka la pynkhreh ban sa mih madan ban pynshai sha u paidbah halor ki prokram bapher bapher jong ka sorkar MDA-2.
“Baroh shi katta hadien ba la dep elekshon, u VPP u ialehkai kynjatbol marwei ha madan khlem don briew, u thep kol katba mon bad na kata ka daw, ngi na ka NPP, ngi long kiba khreh ba ma ngi ruh mynta ngin mih ban iaid ban pynsngewthuh ia ki paidbah, kiei ki prokram ka sorkar MDA-II ka leh na bynta u paidbah jong ngi", u la bynrap.
U la kyntait ia ka jingong ba ka NPP kam pat lah ban suhthied ha Khasi bad Jaintia Hills tang namar ba ka jop duna ki MLA.“Ha 2018 ka NPP ka ioh 18000 na Khliehriat, ha Sohiong ngi rem elekshon hynrei ngi ioh 13000 vote, ban ong ba kam suhthied ym lah ban pdiang bad ka NPP ka dei ka parti kaba ioh bun tam ki vote ha ka jylla ban ia kiwei katkum ka rekod ka election commission", u la ong.
Ha kajuh ka por, u la ong ba ki samla kim dei ban shu shaniah tang ha ki kam sorkar namar ba ha ka shi snem ki kam sorkar ki lait tang kumba 2000 eiei hynrei ki samla ki dei ban shim kabu na ki prokram ba la wanrah ka sorkar ban ieng ha la kijong ki kjat jongki.
“Hooid, ka khih ka pyrthei na ka Reservation Policy hynrei ka jingshisha, ki khun samla kim pat iohi haduh mynta, katno tylli ki kam sorkar ba ka sorkar ka lah ban ai ia ki samla, ka MPSC, DSC katno tylli ki kam kiba lait ha ka shi snem, bad ha ka shisnem ki kam ba lait ki don 2000 tylli eiei baroh ki tnad sorkar.
Hynrei u Myntri Rangbah u Conrad K Sangma u la wanrah bun ki prokram ban ai jingmyntoi ia ki samla, ym ban shu ap tang ia ki kam sorkar", u la ong u bah Bajop.
Ka NPYF kaba iashong jingialang mynta ka sngi kala iakren iathir ban bishar ia ka elekshon kaba la dep ban ioh ia ki jingai jingmut ha ki jaka ba ka rem bad la ioh ban iakren bun ki mat, bad la ioh bun ki jingai jingmut kumno ban pynkhlain shuh ia ka party.
ha nga marwei te nga sngew ymdei kumta… ha ki por ba la leit ktno snem nga ioh ban mad ia u soh jong ka sarkar npp, ngm shem ba u dei u ba thiang haduh ktta2,namar ktta bun hi ki briew kiba kwah ban kheit ia u soh jong ka vpp pat u long kmno ioh u dei shisha u soh bathing jong ki rilum… lada ngim ailad ia kiwei ki party kmno kein ngin tip kiba shynshar mynta ki long kiba seisoh ne kim lerkam eiei ne…Mem tip Bajop ne Barem ka NPP ka la beh kam ia ki pli ki 1200 ngut ki Nonghikai govt LP Skul…hato ka NPP ka shun thlong mluh thlong syieng ia kine ki pli ki Nonghikai???Nga te da lei2 ngam shaniah ia me Bajop ne barem ruh, kiwei te ngam tip, don bok ba men rem noh.
Baroh2 ha u Pran lng katba long jia katba jia ha u PRAH beit.
Teng² nga I ka politic ha Meghalaya lah I long kamkai hateng² ,namar balei? ba la jur ka jingrhah bor rhah burom.
teng²  ïaroh teng² kynnoh,,iano keiñ ngin shaniah?ka era lane kata raibi Jong ka jing shet kylla(betray)imat kam pat kut ka dang hiar pateng (Inherit)haduh mnta mynne…nga shu ai suggestions ia ki nongthaw ain (legislator) ba la elect  da ngi ki paitbah: makes the law to build  the interest of the people of the state not to makes law  to throw the mud to anybody, it’s not good at all….
Shillong:U Chief Executive Member barim ka Khasi Hills Autonmous District Council (KHADC), u bah Titosstarwell Chyne u la kynnoh ba ki don katto katne ngut ki MLA kiba la angnud ban pynhap ia u na ka shuki CEM namar ki sngewthuh ba ka jingdon jong jong u kum u CEM, ka dei ka jingma ia ki.
Haba kren mynta ka sngi Balang, u Bah Titosstarwell uba kylla long mynta u nongialam ka Liang Pyrshah ha KHADC, u la ong ba na ki dak ki shin ka don ka jingbthah na ki nongialam ka NPP ban pynhap noh ia u na ka shuki CEM.“Ki don ki MLA kiba buh kyndon ba dei ban pynhap shuki ia nga", la kam u bah Titosstarwell.
U la ong shuh shuh ba ki don ki MLA ba mynta hashwa ban rung ha ka NPP ruh ka kyndon kaba nyngkong ba ki buh kadei ban pynhap ia u na ka kam CEM, ha kaba u la ong ruh ba kane ka jingpynhap ia u na ka kam CEM kam dei ka jingduhnong ia u, hynrei ka jingduhnong kadei ia ka district council.
U Bah Titosstarwell u la ong ba ki don ki MLA kiba sheptieng ia ka jinglong CEM jong u, bad um tip balei ki tieng namar haba u shong ha ka shuki CEM kam dei ba un pyntieng briew, hynrei ban trei ban wanrah ia ki ain ba iadei bad ka riti ka dustur.
Ha kajuh ka por, u bah Titosstarwell u la shah ithuh ha u Chairman ka KHADC mynta ka sngi kum u Nongialam Liangpyrshah.
Shillong:U MDC ka Congress na Mawhati u bah Charles Marngar, u la ong ba ka jingleit iatreilang ka Congress bad ka NPP ha Khasi Hills Autonomous District Council (KHADC) ka long ban pynurlong ia ki jingdawa hadien ba u la shong ha ka liangpyrshah bun snem ki khlem urlong satia.
“Ka jinglong MDC jong nga, ka la long saw snem tam eiei bad sa tang 8 bnai eiei ka la kut ka jinglong MDC bad ka jinglong MDC jong nga ha kine ki saw snem eiei, ki paidbah kila sakhi iaka jingkren jong nga ia ki mat ha dorbar khamtam halor u pud u sam", la ong u Charles.
Hynrei kaba sngew bynniaw ka long ba bunsien ka bun ka por kaba u mad ia ka jingsngewsih ia u namar ba ki mat ba u kren ha dorbar kim ju long kam.
“La bunsien nga wanrah ia ka mat jingpynbeit pud jingiapynbeit sam ha ka dorbar, hynrei tang kawei ka long nga kwah ban pynkynmaw ba watla bunsien nga wanrah, hynrei don ka por ba nga sngew diaw bad kaba kmen hynrei kaba kham bun ka dei ka jingsngew diaw.
Ka don ka jingshisha ba la kular ia nga hapoh dorbar bunsien da ki nongialam ha ka dorbar badonburom jong ngi, ban wan ban jngoh ia u pud u sam, ia ki nongshong shnong jong ngi kiba don hapoh khappud hynrei ka long kaei kaei kaba sngewsih ba ha kine ki saw snem shiteng, ym don iwei ruh ba wan jngoh", la ong u Deputy Chairman ka Council.
U la ong ba um kwah ban kdew kti iano iano hynrei ki jingkular ki khlem urlong.
“Dei halor kane ka nongrim ba nga la rai ban don noh ha ka liangsynshar, watla ka don sa 8 bnai, bad ha kine ki 6 bnai, ngan ioh ban iakren ia u CEM, ia ka EC ba ka dei ban shim khia ia kane ka kam.
Bad naduh ka sngi ba nyngkong, u CEM bah Pyniaid Sing Syiem u la kular ba hadien ar taiew, yn leit jngoh ia ki paidbah bad u pud u sam ha khappud", la bynrap u bah Charles.
U bah Charles u la ong ba lada un shongthait kum u MDC ynda la wan ka jingpynkylla ia ka Sixth Schedule, lehse kan ym shah shuh ban iakhun MLA bad MDC bad kan pynsahnud ia u bym lah ban leh eiei kum u MDC, bad dei ruh halor kane ka nongrim ula rai ban don ha ka liangsynshar.
Nongpoh: Namar ka jingbym treikam kumba la angnud da u paidbah ba shong ba sah ha ka thian Mawhati ha Ri Bhoi, ki nongialam ka RBYF Mawhati Circle, ki la byrngem syndon ban leit khang tala noh ia ka Umsohlait Police Station, kaba la plie paidbah naduh u snem 2017 ha ka por ba u Bah Julias K.Dorphang u dang long kum u MLA ka Mawhati Constituency.
Haba iadei bad katei ka jingbyrngem ban khang tala noh ia katei ka Police Station kaba don ha Umsohlait, u Bah Reynold Dkhar, President ka RBYF Mawhati Circle, u la ong ba halor katei ka Police Station, ka seng ka la dep phah da ka jingthoh sha ka sorkar lyngba ka Deputy Commissioner ka Ri Bhoi ba la dei ban pynbit pynbiang ïa baroh ki jingdonkam hapoh katei ka Police Station bad phewseh haduh mynta kane ka jingai jingthoh ka seng kam shym la sei soh.
U la ong ruh ba ka seng ka sngewkhia ba bun ki kam kiba eh la hap wan naduh na Umsning Police Outpost katba ka sorkar ka ai pat ïa ka kyrdan Police Station da kaba pyntreikam tang ha ki 3 kamra jong ka building ka VEC Umsohlait bad kaba sngewlyngngoh haduh kine ki sngi ka sorkar kam shym la shna ne tei da kata ka kyrdan Police Station ba pura.
Shuh shuh, u la ong ruh ba ka seng ka sngewlyngngoh ba kumno kat ka kyrdan Police Station la hap ban pyntreikam ha ki Building ka shnong katba kiwei ki Police Outpost tang ha Ri Bhoi ki don la ki jong ki Building ban treikam bad wat ki Quarter ruh ki la pynkhreh na ka bynta ki Pulit khnang ban pynsuk ha ka jingïatreikam bad lada phai pat sha kane ka Umsohlait Police Station la shu pyntreikam tang ha ka kyrdan Police Station bad ka jingïatreikam kam ïa hap satia kum kata ka kyrdan Police Station.
Shillong:Katkum ka khubor ba la pyllait da Commissioner bad Secretary jong ka tnat District Council Affairs ka Sorkar jylla R Lyngdoh, IAS la ong ba katkum ka bor ba la bynshet hapoh ki kyndon ka riti synshar ka District Council bad halor ka jingai jingmut jong u CEM ka KHADC, ka tnat DCA ka la pyllait ïa ka thup kyrteng ki EM thymmai hapoh ka kynhun ka Khasi Hills Democractic Front (KHDF).
Katkum ka kyrwoh la ong ba na ka liang u Lat u la pynskhem mynhynnin ka Sngi ïa ka kyrteng jong u Deputy CEM bad ki EM ba thymmai kaba long ruh katkum ka jingai jingmut jong u CEM ba thymmai ka KHADC.Ki kyrteng ki long, Deputy CEM u Bah P N Syiem, ki Executive Member (EM) ki long Bah Gigur Myrthong, Kong Grace Mary Kharpuri, Kong Macdalyn Sawkmie Mawlong, Bah Rangkynsai Kharbuki, Bah Victor Ranee.
Nangta u Bah Teibor Pathaw, Bah Alvin Khyriem Sawkmie, Bah Fantin Joseph Lakadong bad u Bah Carness Sohshang.
Hynnin ka sngi, U Chief Executive Members (CEM) ba thymmai jong ka Khasi Hills Autonomous District Council (KHADC), u bah Pyniaidsing Syiem, u la phah ia ka kyrteng jong ki 9 ngut ki MDC ban long ki Executive Members (EM) ha ka Executive Committee (EC) ba thymmai sha u Lat jong ka jylla, u Phagu Chauhan.
Ki MDC ki ban long ki Executive Member, ba thymmai ha ka Executive committee (EC,) ha ka jingialam jong u bah Pyniaidsing Syiem kum u CEM, ki long u Bah Pynshngaiñ N Syiem Deputy CEM bad u bah Carnes Sohshang kiba dei na ka parti Congress.
Katba kiwei pat ki EM ki dei na ka parti NPP, ha kaba hynriew ngut na ki EM ha ka Executive Committee barim kin bteng biang kum ki EM ha kane ka excutive committee (EC) kaba thymmai, kata ki kynthup ia u bah Gigur Myrthong, Kong Grace Mary Kharpuri, kong Macdylene Sawkmie Mawlong, Bah Rangkynsai Kharbuki, bah Teiborlang Pathaw bad bah Victor Ranee.
Kiba dang shah pynrung thymmai kum ki Executive Member, ha ka Executive Committee kaba thymmai pat ki long u bah Alvin Sawkmie, uba la iehnoh ia ka kam kum u Deputy Chairman bad u bah Fantin J Lakadong, kiba dei na ka parti NPP.Shillong:Ban pynthikna ba ka bhah thungkam thungjam kan long kaba biang, u Myntri Rangbah jong ka jylla Meghalaya u Conrad Kongkal Sangma, ha ka sngi balang u la ong ba ka sorkar ka dang ït bad wad ia ki riewshemphang na bynta ka Expert Committee, ha kaba kine ki briew ki dei ban long ki bym ia shah liang, hynrei kiba long pdeng.
Haba iakren bad ki lad pathai khubor, u myntri rangbah u la pynpaw ia ka jingthmu ban thaw ia ka komiti ka ban bat ia ka jingiaryngkat lang bad kynthup lang.
U la batai ruh ba ka long kaba donkam bha ban sngewthuh ia jing donkam ka bhah kam bad ban ioh ia kane, ka sorkar ka la wad ia ki riewshimet kiba la shemphang, ha kane ka kam bad kiba sngewthuh ruh ia kiba bun ki bynta.
U Myntri Rangbah jong ka jylla, u la iathuh ruh ba ki riewshemphang ki ban kynthup ha ka expert committee kin ym dei satia tang napoh ka jylla Meghalaya, hynrei ka sorkar ka sngewdei ba wat na shabar jong ka jylla ruh, kiba lah ban sngewthuh ia ki mat kiba don ha ki kti jong ki.
Ka expert committee kan peit bad bishar bniah ia ka reservation policy, kaba la don lypa bad phah pat ia ka jingtyrwa sha ka sorkar jylla, ban pynbha bad pynjanai.
Khlem ka jingiashah liang, ka thong jong ka komiti ka long ban pynshai ia ki katto katne ki bynta ha ka reservation policy kaba la don lypa, ban pyntikna ba kan bteng ba ka jingiaryngkat lang ha ha imlang sahlang bad ka lad ba mar katjuh ia ki nong shong shnong jong ka jylla.
Ki nia kai suda…lada ia ki briew ka expect committee yn dang hap ban jied hi da ka sorkar, yn ym lah hi ban ong ba kin dei ki briew ki ban ym iai shah Liang, khamtam ia ki briew kiba na bar.
Shillong:Ka Voice of the People’s Party (VPP) mynhynnin ka sngi, ka la pynbna ïa ka kyrteng u Dr.Ricky A.J Syngkon ban long u kyrtong ka Party na ka bynta ban ïakhun ha ka ilekshon MP, ka Shillong Seat, 2024.
Ïa kane la pynbna da u Dr.Kara Chen u badei ruh u Vice President ka VPP bad ula ong ba ka Party kan ïakhun marwei bad kan nym ïatreilang bad kiwei kiwei ki Party ne ki seng rilum.
U Dr.Kara ula ïathuh ba kane ka jingpynbna kloi ïa ka kyrteng jong u Dr.Ricky A.J Syngkon kadei na ka bynta ban pynkhreh ïa ki jingdonkam ban ïakhun ïa ka MP ilekshon 2024.
“Ka party ka la ïoh pdiang 2 ngut ki kyrteng ban ïakhun ha ka MP ilekshon hynrei na ka liang ka Party ka la ibit ïa u Dr.Ricky A.J Syngkon ban ïakhun ha ka MP ilekshon 2024 namar u (Dr.Ricky A.J Syngkon) udei ruh uwei u ba don bynta ban seng ia ka VPP.“Kum ka state elekshon committee ka VPP ka la ïakynduh ha ka 16 tarik mynta u bnai ban rai ïa kane ka kam ilekshon MP na Shillong Lok Sabha Seat," ong u Dr Kara haba ïakren bad ki nongthoh khubor.
U la ong shisien ba la rung ha ka rynsan ban ïakhun ïa ka ilekshon khlem pep ka seng ka shaniah ban ïoh jingjop.
“Ngin ïakhun ïa ka ilekshon bad ngim donkam ïa ka jingkyrshan jong kiwei pat ki political party.
Ki don shibun ki mat bad ki kam kum ka Reservation Policy, ka ILP bad kiwei kiba yn ïasaid hapoh Parliament," ong u Dr.Kara.
U la ïathuh ba la don arngut kiba pan tiket, kawei dei ka Dr.Bahunlang Tron, Prof NEHU bad u Bah Lakhon Kma, nalor ki katto katne kiwei pat.
“U Bah Syngkon u dei u nongseng ka VPP, u General secretary, u nonghikai NEHU.Lada u ïakhun na ka party un jop," u la bynrap.
Ha kaba ïadei pat bad ka MDC ilekshon u Dr Kara u la ong ba ka dang long kaba eh ban pynbna kyrteng kyrtong kloi namar ka seng ka dang hap ban bishar ïa ki kyrtong kiba lah dep pan tiket naba ki la bun palat, ha kaba tang na kawei ka Konstitwensi ki don kumba 7 haduh 8 ngut kiba pan tiket.
Haba kylli pat ba balei u President ka seng u Bah Ardent Miller Basaïawmoit um ïeng hi dalade ban ïakhun ïa ka ilekshon MP, u Dr Kara Chen uba long ruh u Vice President, u la ong ba ka seng ka sngewdei ba un pynleit jingmut shwa hapoh ka Saiñ pyrthei ne saiñ hima sima jong ka jylla.
He shall cross that bridge when he comes to itLong live vpp.
Shillong: Ka network jong ka Airtel, ka la jah mynta la shitaiew kynthih ha ka shnong Mawkajem, ong ka lad khubor.
La kyrpad da ki nongshong shnong, ba ki bor pyniaid jong katei ka mobile network, ba kin shim khia, na ka bynta ban pynioh noh ia ka network, ha katei ka shnong.
Ka jingshah pynhap noh u Bah Titos kum u CEM ym dei na ki daw ne ki jingiatrei kam ha KHADC.Ki MDC ha KHADC laitnoh katto katne ngut ki kmen ia ka EC u Bah Titos.
Ki daw ki dei na shabar ka KHADC.Kine ki dei ki daw :-tbit rukom batai.
Shillong: Ka Employment Exchange Model Career Centre (MCC), Shillong, ka khot ia kito kiba kwah wad kam ha  East Khasi Hills District, ba kin thep kyrteng ha ka  Employment Exchange Career Centre (MCC), Shillong, na bynta ki lad ioh kam bapher, kiba kynthup ia ka  Skill Building Training, Employment Opportunities lane Job Fairs.
Ki kandidet, kin leit hi dalade sha  Employment Exchange, Shillong ha: 4th Floor, Divisional Employment Exchange, Directorate of Employment & Craftsmen Training Building, Grove Site, Keating Road, Shillong-793001, or visit website:  kiba na East khasi hillskiba la dep register ruh hap leit biang ne kumno.
Kiba bun ki nongtrei (contractual employees) kim tip satia ia ka hok ba ka Sorkar India ka la buh na ka bynta jong ki.
Ki dei ban tip ba kat kum ka Employees’ State Insurance Act, 1948 [Act No.34 of 1948] 19th April, 1948 ka don ka Employees’ State Insurance Corporation (ESIC) bad ha Shillong, kane ka ophis/hospital ka don ha Lachumiere.
Lyngba kane ka skhim kin ioh bun ki jingmyntoi ha ka por ba pang ba shitom, ba kha khyllung bad lada mynsaw (accident) bad kiwei kiwei.
Bad kiba ap ja kpoh na ki ruh kin ioh kumjuh.
Ki nongtrei ki dei ban buh 0.75% bad ki nongaikam kin buh 3.25% na ka tulop sha ka ESI.Ka treikam ha ka Ri India baroh kawei ym tang ha ki ophis sorkar kmie, sorkar jylla, hynrei baroh ki jait kam jong ki riew shimet kum ki karkhana, ki hotel, ki skul, ki dukan, ki jaka peit phlim, ki jaka rep, kiba trei ha khlaw, ki nongbylla, ki jaka sumar bad kumta ter ter (shisien ba la don palat 10 ngut ki nongtrei (20 ka shong kat kum ki kam), ki nongaikam ki hap ban pynrung kyrteng ia ki nongtrei jong ki ha katai ka ophis).
Nangta, kat kum ka Employees’ Provident Fund & Miscellaneous Provision Act, 1952 [Act No.19 of 1952] 4th March, 1952, ka don ka Employees’ Provident Fund Organisation, bad ha Shillong, kane ka ophis ka don ha ka BSNL komplek (Lady Hydari Park).
Kane kan peit bniah bad pyrkhing ba baroh ki dei ban bud ia katei ka Act ha ka liang kumno ban kynshew pisa na ka bynta jong baroh ki nongtrei.
Ki nongtrei ki dei ban buh 12% na ka tulop bad ki nongaikam (sorkar kmie ne sorkar jylla /corporation/karkhana… etc) kin hah buh 3.67% sha ka EPF bad 8.33% sha ka Employee Pension Scheme (EPS).
Na ka bynta u snem 2022-23.
ka sut (interest) ka dei 8.15% shi snem.
Baroh ki dei ban tip katno ka Basic Pay bad katno ka Variable Dearness Allowance (VDA).
Kumba ioh ki nongtrei sorkar, kine ki nongtrei ki don ka hok ban pan jingkhein kumno la shna ia ka tulop (monthly pay particulars).
Lada ym ioh ki lah ban khein kumne: Ha ka jingioh kaba Rs.15,000/- shibnai, ot noh 12.75 % (0.75% ka ESI bad 12% ka EPF) ka tulop kan long (15000-1912.50) = Rs.13,087.50 ym don ba lah ban ot wat tang shi paisa ruh.
Nangta ki nong ai kam ki dei ban thep 3.25% = Rs.487.50 sha ka ESI, 3.67% = Rs.550.50 sha ka EPF bad 8.33% = Rs.1249.50 sha ka EPS.Ka jingkynshew pisa baroh kan long (Nongtrei Rs.1912.50 + Nongaikam Rs.2287.50) = Rs.4200/- ha ka shibnai.
Baroh ki dei ban don Aadhaar bad ban pyniasoh bad ka EPF Account khnang ban beit ka rukom them pisa ha u Universal Account Number (UAN).
Man la u snem ki dei ban ioh ka EPF Statement.
Baroh ki ophis ka Sorkar Kmie haba ki donkam cleaner, security guard etc., ki hap beit ban pan na kita ki Service Provider kiba la ioh ia ka tender, namar ka ain kam shah ban shu ai ne thung kam katba mon.
Namar hangne ka Sorkar ka ioh lum khajna (GST).
Kito kiba pynkhein ain, kin shah pynshitom namar ki nongtrei jongki, kin duh noh ia ki jingmyntoi, kaba ka Sorkar India ka lah bhah lyngba ka ESI bad EPF.Kitei ki khyndiat jingtip ki long kiba kham kongsan, dang don bun bah kiwei pat kiba ym lah ban thoh lut hangne.
Google ban ioh jingtip kham bniah, namar hateng haneng, ka Sorkar India, ka ju pynkylla ia ki kyndoh.
Don bun kum kine ki nongtrei, kiba lah nang lah stad, bad kin sngewbha ban ia peit lem na ka bynta kito kiba kham duna ka jingtip, khnang ba kan ym don kano kano ka jing bakla.
Shillong:U Chief Executive Member ka Khasi Hills Autono mous District Council, u bah Pyniaid Sing Syiem, u la kyntait ba ka jinghap shuki CEM u bah Titosstarwell Chyne ka dei namar ba u la pynlong ia ka jingkhynra ia ka Trading License ha kine ki sngi.
Haba kren mynta ka sngi sha ki lad pathai khubor, u bah Pyniaid u la ong ba ym lah ban pynshong nongrim ba ka jinghap shuki CEM, ka dei na ka jingkhynra ia ka Trading License bad u la ong ba kito ki briew kiba nabar ki bym dei ki Khasi, kim lah ban leh kam khaïi jongki khlem ki License.
Lah ban kdew ba ka EC kaba ialam u Bah Titsosstarwell, ka la pynlong ia ka jingkhynra ia ka Trading License bad kumjuh ia ka Labour License ia ki bar jylla ha ka kylleng ka nongbah dang shen bad ka la kurup ruh bun hajar kiba la shu trei bylla niah kali khlem License na ka Council.
“Kata te ngim lah ban pynshong nongrim ha kata, namar ba ki bar jylla ki bym dei Khasi, ngim lah ban mab ba kin pyniaid ia ki kam khaïi khaba khlem ki License", la ong u bah Pyniaid.
U la ong ba la shna khnang ka ain Trading By Non-Tribals Regulation Act ka long ban tehlakam ia ki briew kiba nabar kiba wan seng kam seng jam ha kane ka jaka, bad ka Executive Committee thymmai kan ym ailad ba kin leh ia ki kam khaïi laitluid bad kan khang wat ia kiba dei ban khang.
“La don khnang ka ain Trading By Non-Tribals Regulation Act ban tehlakam ia kata.
Ka jingthmu hi ka long ba ki nongseng jong kane ka Ain, ka long kumno ba ki briew jong ngi kiba la lah ban seng kam seng jam, kin ioh ban treikam.
Kumba ka long mynta, kiba bun kiba la wan ban iakren ia ka Trading License ban ai ia ka aplikeshon ban pynthymmai, ngin sa tip hadien katto katne por namar ba ngi dang shu shimti shen", la ong u bah Pyniaid.
Ha kajuh ka por, u la maham ia kito ki bar jylla, ba kane ka Executive Committee kan ym ailad ia kiba iaid pyrshah ia ka ain.
“Kawei ka khubor kaba nga kwah ban ai sha ki bar jylla kiba khaïi, wat mut ba kin ioh lad ban khaïi laitluid ha kane ka EC, wat nym sngew shngain, ia ka kamram kaba ai bor ha ngi ban khynra, ban talasi, ngin iaid beit bad ia kito ki bym ithuh ia ka KHADC, lada ka dei ka lynti ban khang ia kita ki kam khaïi jongki, ngin hap khang.
Te, lada kiba wan ban aplai da ka lynti kaba dei, kata ka shong ha ka EC ban ai ne ban pynduh.
Namarkata ka daw, ngi don ha ka Council, kane ka tnad ka long kaba donkam haduh katta katta, bad ngin iatreilang ban pyndep ia ki kam", la ong u CEM.Shillong:Ka Executive Committee (EC) kaba thymmai kaba ialam u Chief Executive Mem ber ha Khasi Hills Autonomous District Council u bah Pyniaid Sing Syiem, ka la buh thong ban buddien ia ki mat ba kongsan kynthup ka jingia khun ban pynrung ia ka ktien Khasi ha ka khyrnit ba phra ka riti synshar ka ri.
Haba kren sha ki lad pathai khubor mynhynnin ka sngi, mar iashong ha ka shuki CEM ha ophis ka Council, u bah Pyniaid uba dei u MDC na Sohryngkham, u la ong ba ka EC kan buddien ruh halor ka jingpynbeit ia u pud u sam hapdeng ka jylla Meghalaya bad ka Assam kaba dang iaid mynta ha ka kylla kaba ar.
Ka jingpynkylla ia ka Sixth Schedule kat kum ka artikil 125th Amendment ruh ka dei kaba kongsan bha ha kaba kane ka kam, ka dang sah ha ka Parlia ment ba kan pyndep bad ka Council kan buddien halor kane.
“Ngi la buddien bha ia kane ka kam, ha kaba ngi la ioh ruh ban iashim bynta ha ka Parliamentary Standing Committee ha New Delhi, ha kaba la khlieh da u Anand Sharma, MP ka Congress bad ngi la ioh ban ai jingmut shibun, la ong u CEM.U la bynrap, “Kane ka EC kan buddien ha ka sorkar jylla bad ka sorkar pdeng ban tip haduh katno ka la iaid kane ka kam, bad ban ai jingmut shuh ban nang pynbha shuh ia ka".
U CEM ula ong ruh ba kawei pat ka mat ka dei ka tulop ia ki nongtrei ka Council ha kaba ka EC kan pynthikna ba kan ym don kano kano ka jingpynduh ne pynsah tulop ia ki nongtrei kiba don kumba 800 ngut.
“Ka jinglut ban siew tulop ia ki nongtrei ka Council kiba don kumba 800 ngut ka long T.4 klur eiei ha ka shi bnai bad kumba 50 klur tyngka ha ka shi snem", la ong u CEM.Ha kajuh ka por, u la ong ba ka EC kan ym shongkli kti hynrei kan buddien ia ki ainrew kiba ka Council ka la phah sha ka sorkar khnang ba kin ioh ia ka jingmynjur kaba kloi na u Lat ka jylla.
“Ka sorkar jylla lyngba ka District Council Affairs (DCA) ka la thaw ia ka Expert Committee ban pule ia ki ainrew ba phah ki District Council ban ioh ia ka jingmut na u Lat", u la ong.
Ka jingshit tasam ha kine ki sngi, ka la pyniap ia bun bah ki briew ha Ara District jong ka jylla Bihar bad katei ka jingbun bah ki nongiap, ka la buh jingeh ruh, ba kin ioh dieng ban thang ia kitei ki met iap.
Ha Mahuli Ganga Ghat, kaba don ha  Baddhra Block jong ka Ara, ka la pynkynmaw ia kiba bun, ia ka jingkyrduh dieng iap, kumba ka la jia ha ki por jong ka khlam covid bad ki nongdie dieng, ki iathuh ba ka jur bha ka jingdonkam dieng iap, ha kine ki khyndiat sngi ba ladep.
Ki bor district, ki kam, ba ki don tang 5ngut kiba iap, na ka jingshit jur, ha kine ki sngi, hynrei ki riew paidbah, ki iathuh ba ki don bun bah kiba iap ha ki hospital, kiba leit shah sumar bad ka jingduna dieng thang, ka pyni, ba ki don bun bha kiba iap, ha ki khyndiat sngi ba ladep.
Ka jingshit ha kine ki sngi, ka poi sha ka  45 degree Celsius ha  Bhojpur.
U Dr Rishi, u doktor ha  Ara Sadar Hospital, u iathuh ba ki don kumba 15 haduh 20ngut ki briew kiba iap ha ka shisngi shingi  bad la iathuh ba kiba pang shit, ki poi sha ka 40 haduh 50ngut kiba leit shah sumar ialade ha  Sadar Hospital.
Ha Saraiya Bazaar, kaba dei ka jaka, ba ki ju thied dieng, ha shwa ban thang ia ki met iap harud ka Wah Ganga, ki nongdie diengiap, ki iathuh ba ki briew, ki ieng ha u lain uba jrong, ban ap ia la ka jong ka pali ban thied dieng iap bad la iathuh ba ka jingdonkam diengiap, ka long 5 kwintal, ban thang tang ia kawei ka met iap jong u briew.
ki nongshongshnong ka Bihar ki la dei ban peit nuksa na ka khnap thang briew kaba don ha jowai meghalaya…kane ka rukom thang briew da kane ka khnap ka pynduna ban donkam dieng haduh katta katta…Lah dei ban ai jingmut ban thang noh da ka electric kum ha Meghalaya.
Shillong: Ka Hynniewtrep Youths’ Council HYC West khasi Hills District, mynhynnin ka sngi, ka 19tarik Jylliew 2023 hapoh ka jing ialam U samla Lumlang Kharsyiemlieh President bad Samla Wanteibok Lyngdoh General Secretary, ka la leit ai jingthoh bad ia kynduh ia U Senior Superintendent of Post Office Shillong,Meghalaya ban pyrshah ia ka jingwan trei ne sam shithi da kita ki Gramin Dak Sewak(GDS) kiba don kumba 6 ngut ki bar jylla hapoh West Khasi hills, kata ha ki Shnong Byrki,Jaidoh,Mawlieh, Nongtynniaw,Nongkasen bad Shyrkon.
Na ka liang ka seng, ka la pynpaw ba kam sngewtynnad ia kane ka jingiohkam da ki bar Jylla hapoh ki Shnong ki thaw ha West Khasi Hills District bad pynrem jur ia ka Sorkar Kmie kaba khlem ailad ia ki khun samla trai jylla ba kin iohlad lem ha kum kine ki kam.
Ka Seng ka maham jur ia ki bar jylla ba kim dei ban khein shngain ba tang namar ba ki lah ban ioh ia ki NOC na ki Shnong, ba ki la lah ban wan trei bad rung hapoh ki Shnong ha ka Distrik, hynrei na ka liang ka seng kan nym ailad satia ban wan trei hapoh ka Distrik bad ka dawa ruh ia kito ki shnong kiba lah ai NOC ba ki dei ban weng noh mardor.
Ka seng ka dawa na ka Sorkar Kmie ba ka dei ban dei ban thung da ki trai Shnong khamtam namar kadei ka kam hapoh ki Nongkyndong bad kyntu jur ia ka Sorkar Jylla ba ka dei ban tuklar lem ia kane ka kam namar kane ruh kan dei kawei na ki lad aikam aijam ia ki khun samla jong ka Jylla.
Ka Seng hadien ka jong ka jingiakynduh ia utei u Ophisar ka Post Office ha Shillong, ka lah pynpaw da kaba shai ba ka Seng kan ieng ha ka nongrim ban ym ailad ban kin wantrei bad utei u Ophisar ula kular un phah ia kane ka jingdawa jong ka Seng ha ki bor ba halor, ong ka kyrwoh, na U bah Wanteibok Lyngdoh, General Secretary, HYC- WKHD.Ko HYC, to tip ka kyntien ‘YOUTHS’ kam ju don ha ka ktien English!Nai batai stad than ma meYm leilei re.
Ka kam ka kren kham jam ban ia kyrteng.
Ka jingujor jong ki ka ia hap bha.
Ngi dei ban peitngor bha bad buh jingdawa kum kine.
Imphal:Ki paidbah jong ka jylla Manipur, ki la pynpaw ia ka jing pyrshah bad bitar ia ka jing sngap kuman jong u Myntri Rang bah duh ka ri u Narendra Modi, haba iadei bad ka jing ia umsnam ba la pluh ha ka jylla jong ka thaiñ shatei lammihngi.
Ha ka sngi u Blei, ka 18 tarik Jylliew, ki paidbah ha ki bynta bapher bapher jong ka jylla Manipur ki la lympat ia ki transistor, katba ka jingkren jong u Myntri Rangbah duh ka ri kaba la tip kum ka prokram Maan ki Baat ka dang iaid.
Kane ka jing lympat jong ki paidbah ia ki transistor ha ka prokram Maan Ki Baat radio ba shisien shitaiew jong u Myntri Rangbah Duh jong ka ri, ban pynpaw ka jing pyrshah ia ka jing sngap jar jong u Narendra Modi haba iadei bad ka jing-iaumsnam ha jylla Manipur.
Ki nong iakhih pyrshah ki la pyrta ia ki slogan, pyrshah ia u myntri rangbah duh jong ka ri bad ia ka sorkar manipur kum ka jing pyrshah halor kane ka jing ia umsnam ba dang shu jia.
Ha ka jingkren lyngba ka Maan ki Baat u Modi u khlem pynmih satia tang shi kyntien ruh ia ka jingjia ha jylla Manipur.
Na ka liang jong u president jong ka parti Congress u Mallikarju Kharge u la kynthoh ia u myntri rangbah duh jong ka ri haba iadei bad ka jingsngap jar jong ban kren ia ka jing ia umsnam ha jylla Manipur.
Na ka liang u Kharge u la ong ba u ka prokram jong u Myntri Rangbah duh ka Maan ki Baat ka dei ban kynthup ia ka Manipur ki baat, namar ba ka jing jia ha katei ka jylla ka pyntieng pynsyier.
U President jong ka Congress, u la ong ruh ba u Modi u khlem kren tang shilyntien ruh,u khlem khot ia ka jingialang jong baroh ki parti saiñhima sima bad tang kawei ka jingialang ruh.
Ka sorkar pdeng ha ka jingialam u Modi ka dang ioh thiah katba ka jylla Manipur pat ka la ingkhong.
Ka sorkar jong u Modi imat ka khlem kheiñ satia ba ka jylla Manipur kum ka jaka ba hap ha ki bynta jong ka ri india bad kane ka dei ka bymlah satia ban pdiang.
U Myntri Rangbah duh u kam ia ka jinglah jong ka ri india ban tehlakam ia ki jinglynshop jong ki bor mariang, balei pat ia ka jingiakulmar ha jylla Manipur ka ba dei ka jingleh jong u briew,la ong u RameshKam don satia ka jing kyrpad na u myntri rangbah duh, kam don satia ka audit ia ka mang tyngka ne ka PM fund, hato u Myntri Rangbah duh jong ka ri, u sngewkhia ia ka jylla Manipur.
Ka jylla Manipur naduh ka 3 tarik jymmang ka la sdang ka jing kulmar bad huri hura pher jaitbynriew ba shyrkhei, kaba la shim ia ka jingim jong palat 100 ngut ki briew bad kaba la pyn sakma ia ki hajar ngut kiwei pat, kane ka jing iaumsnam pher jaitbynriew ka la neh ruh la palat 45 sngi.
Shillong:Ka myntri ka tnad ka koit ka khiah ka jylla ka kong Ampareen Lyngdoh, mynhynnin ka sngi ka la ong ba kam don kano kano ka jingpynslem ia ka jingpyntreikam ia ka Shillong Medical College.
“Kam dei, ha ka jiingshisha, ka jing pynslem ban pyniaid ia ka Shillong Medical College.
Ia mynta ngi la pyn khreh ban leit rah sha ka jingialang ka kyn hun myntri, ban wad kiei ki lynti kiba biang tam ban pyntreikam ia kane ka College, kaba dang sah teng haduh mynta", la ong ka kong Ampareen.
Ka la ong ba ka sorkar ka dang pynkhreh ia ka mat ban leit rah sha ka kynhun myntri kumno ban pyniaid ia kaneka college, kaba lah ban long da ka Public Private Partnership (PPP) mode ne ban iatreilang bad ki hospital sorkar kum ka Civil Hospital kum ka Medical College ne ban iatreilang bad ki skulbah kiba la treikam pura.
“La don katto katne tylli ki jingai jingmut, ki don ar tylli ki jingai jingmut, kawei ka dei ban pyntreikam pura da ka Public Private Partnership (PPP) bad kawei pat, la ka long ne em ban pyniasyrdoh bad ki jaka sumar kiba la don lypa kum ka Civil Hospital, Ganesh Das Hospital ne Reich Chest Hospital ban pynlong kum ki Medical College bad kawei pat ban iatreilang bad ki skulbah kiba don ha ka jylla kum ha Ri-Bhoi", la ong ka myntri ka tnad ka koit ka khiah.
Katba ia ka Medical College ha Tura kala iaid bha ki kam bad kan leit jngoh ban pynsted ia katei ka college.
Ka sorkar ka la trei tyngeh ban pynthikna ba kane ka college kan treikam noh kloi kloi bad ka kyrmen ba ka Meghalaya kan jam shakhmat wat ia ka jylla Assam.
“Ka Meghalaya kan iabeh bad ka jylla Assam ha kane ka bynta.
Peit ha ka jylla Assam, nga la ioh ban iathir bad u myntri rangbah ka Assam dang shen, ha kaba nga la iakren bad u, kiei ki rukom treikam ka sorkar Assam halor ki Medical College.
La iathuh ba ka Assam ka la pyntreikam ha baroh ki District Hospital bad kila pynlong kum ki Medical College da kaba pynbiang ia ki jingdonkam katkum ki Medical College.
Lada ka Assam ka lah, balei ka Meghalaya kam lah, ka Meghalaya kan iabeh bad ka Assam halor kane", la ong ka Kong Ampareen.
Shillong:Ka UDP ka la pynpaw ia ka jing lyngngoh halor ka jing phet syndet ka NPP na ka shatri ka UDA ha KHADC, haduh ba ka EC ka la khyllem noh mynhynin ka sngi.
Ka jingialang kyrkieh ka UDP kaba iashong mynhynnin ka sngi, ka la pynpaw ia ka jingsngew lyngngoh, namar ba kam tip bha ia ki daw ba ka NPP ka la mih syndet ban leit iatreilang bad ka Congress ha KHADC.Haba kren sha ki lad pathai khubor, u president ka UDP u bah Metbah Lyngdoh, u la ong ba haduh mynta ki sngew lyngngoh ha kano ka rukom kila iapynbeit ha KHADC.“Ka jingiapynbeit ba ka party naduh ba sdang,ka don ka jingiasngewthuh jingmut haduh ki nongialam ka party naduh u 2019.
Hynrei ka jingwanrah ia ka jingbym shaniah shuh mynta ka sngi, ngim shym la tip ban don kaba kum kata, la shu wanrah kynsan kynsan ha ka dorbar sdang ka jong ka dorbar lyiur mang tyngka", la ong u bah Metbah.
U la ong ba ka parti kan iakren bad u Myntri Rangbah halor kane ka jingkylla syndet ha KHADC.“Ngin pynsngew sha u Myntri Rangbah ha kaba iadei bad kane ka jingjia, te hynrei kane ka dei ka kam jong ki MDC ha KHADC, barabor ngi ieh ha ka jingstad jongki MDC, namar ba dei ma ki hi, ki ban iashim ia kano kano ka rai namar ba ki dei ki nongmihkhmat ba la jied u paidbah", la ong u bah Metbah.
U la ong ba ha ka jingiatreikam, ka lah ban don ka jingduna hangne hangtai hynrei kam long ban shu ban iapynkhyllem.
“Ha ka jingiatreikam ka lah ban don hangne hangtai, kaba bha kam long ban shu iapynkhih ban iapynkhyllem ia ka EC man ka sngi, hynrei ka donkam ka jingiakren ka jingiatai ka jingiasngewthuh jingmut kaba shai hapdeng jongki seng sain pyrthei kiba iadon lang ha ka kynhun.
Kumba ka long mynta ka EC ka long jai jai kam don kano kano ka jingjia kaban wanrah haduh une u pud ban rah ia ka jingbym shaniah shuh hynrei mynta ka sngi, shu kynsan kynsan, ngim lah ban sngewthuh kaei ka jingthmu", la bynrap u President ka UDP.Ha kajuh ka por, u la kyntait ba kan don kano kano ka jingktah ia ka jingiatreilang ha ka sorkar jylla, wat la ka don ka jingiaphoi ha KHADC.“Ha kaba iadei bad ka sorkar jylla, kam don eiei ka jingiapyrkhat da kumwei, na ka liang u Myntri Rangbah ruh um ong eiei ba kam don shuh kata ka jingiatreilang ha ka sorkar", la ong u bah Metbah.
Lah ban kdew ba ka NPP kaba iadon lang ha ka EC ha KHADC ka la mih noh na ka UDA bad thaw da ka KHDF hadien ba ka la pynkhyllem ia ka EC ba ialam ka UDP.Shillong:Ka myntri sorkar jylla kaba dei ruh ka nongaiktien ka sorkar, ka kong Am pareen Lyngdoh myn ta ka sngi ka la ong ba ka sorkar kam shym la khang ban bam dohkha, hynrei ka la bthah ba ki paidbah ki dei ban husiar hadien ba la lap ia ka dawai formalin ba ka ktah ia ka jingkoit jingkhiah bad kane kam mut ban khang ia kam jongno jongno.
“Ka jingmana ban bam ia ki katto katne ki jait jingbam ba ngi ju bam ha ka jaitbynriew jong ngi.
Ka dohkha, haba ong ngi lap ia kita ki bynta jong ka dawai ba kim long kiba bit ia ki paidbah ban bam, kam mut ba ngi kwah ban khang ia kano kano kam jongno jongno hynrei ngi pyntip sha ki paidbah ba tad haduh ba la lap ka dohkha ka la long kaba bit ban bam u paidbah, te ngin sa ong ia ki, bad ngi la ai por khadsan sngi eiei, ngin sa test biang ia ki dohkha bad ngi kyrmen ba kane ka jingpyntip sha u paidbah kam dei ka jingmana ne khang ia ka kam jongno jongno hynrei ka shu dei beit ba ka sorkar ka don hok ban pyntip sha u paidbah", ka la ong.
Halor ka doh sniang bad doh masi, ki don ki khniang jingpang kiba la shem ka sorkar bad ka dei ka kamram ka sorkar ban pyntip sha ki paidbah haba don kano kano ka jingpang khnang ban ym don kano kano ka jingjia ba sngewsih.
U la ong ba kam long kaba bha ban pynkylla politik ia kane ka kam.
“Halor ka jingbam ia ki doh masi, doh sniang, ha kane ka por ki don kita ki khniang jingpang kiba la shem da ki tnad sorkar ba don kum kita ki jait jingpang.
Ngi na ka sorkar, ngi ong, sngewbha shim khia ia kane namar ba lada don kano kano ka jingwit ne ka jingma ha ka jingbam, kum ka sorkar ka dei ban pyntip sha u paidbah khnang ban ym don kano kano ka jingjia ba sngewsih ha ka imlang sahlang", ka la ong ka kong Ampareen.
Lah ban kdew ba ka sorkar, ka la khang ban wanrah dohkha nabar jylla haduh 15 sngi kaba sdang naduh ka 8 tarik mynta u bnai haduh ka 23 tarik hadien ba ka la lap ba ki dohkha ki don ba khleh da ka dawai formalin kaba don jingma ia ka jingkoit jingkhiah jong u paidbah.
Katba ia ka doh masi, doh sniang ka la pynmih ia ka jingmana ban long kiba husiar namarba ki la don jingpang ha kine ki sngi ha kylleng ki jaka jong ka jylla.
Nongpoh:Da ki phew ngut ki bar jylla khlem kot khlem sla bad kiba la thmu ban rungtuh sha ka jylla Meghalaya, khlem da don ki kot ki sla kiba biang, hynnin ka miet ki la shah bat noh ha ki dkhot jong ka KSU bad RBYO ha Umling.
Ia kitei ki bar jylla kiba la thmu ban rungtuh sha ka jylla, kitei ki nongialam bad ki dkhot ka KSU bad RBYO, ki la iohbat ia ki na kawei ka trok kaba don ia u number ML-10A-7798, ha kaba hadien jong katei ka Trok la thep da kitei ki bar jylla suda bad kiba ym don ia ki kot ki sla kiba biang.
Ka jingiohbat da kitei ki kynhun seng ia kitei ki bar jylla, ka dei hadien ba ki la ioh jingtip, ba la don kawei ka trok kaba la kit ia kitei ki bar jylla bad kiba la thmu ban rungtuh sha ka jylla, khlem ki kot ki sla kiba biang bad kumta haba ki la pynapshrip ha katei ka jaka, ki la iohbat shisha ia kitei ki bar jylla.
Kitei ki nongialam seng, haba ki la iohbat ia kitei ki bar jylla bad hadien ba ki la lap ba kim don ia ki kot ki sla kiba ba biang, ki la pynphai dientrai noh ia kitei ki bar jylla.
Haba iadei bad katei ka jingiohbat bar jylla khlem kot khlem sla da kitei ki kynhun sengbhalang, na ka liang ki Pulit kiba don ha Infiltration Check Byrnihat, ki la ong ba kim don jingtip eiei halor ka jinglait jong kita ki bar jylla bad hadien ba kitei ki kynhun seng, ki la bat ia kitei ki bar jylla, kim shym la leit pyntip ne leit aiti ia kitei ki bar jylla sha ki Pulit ka tnat Infiltration kaba don ha Byrnihat.
wat khuslai ynda lah kylla refugee hi u khasi hangman un sa sngewthuh iaka jing kordor ka Jylla lajong.
Piet mynta ka Manipur hapoh manipur kaei ka jingjia.
Iap 100 tam,ki iing shah thang daki hajar bad ki lah kylla phetwir bad bun ki lah poi shsne.
Kane ka sorkar ka lehkai bad ka jingim ka jaidbynriew.
nongialam khasi pnar ki kwah tang ban biang ialade.
Boeder kim nud kum ki mizo,naga.
biang ba wan kine dang lait im na u dkhar.
Shillong:U nongïalam ka Congress uba long ruh u MDC napoh na Mylliem Konstitwensi u Bah R V Lyngdoh, u la ong ba ka jingkren jong u CEM barim u Bah Titosstarwell Chyne ba u long ar maloi (Double Stan dard) ka long kaba khlem nongrim.
U la ong ruh ba ka jingkynnoh u Bah Titosstarwell Chyne ba ha jylla, u long u nongïalam liang pyr shah bad ha KHA DC pat ka Congress ka ïatreilang bad ka NPP, ka dei kaba shu kren khlem nongrim, naba na ka jingïakhun dual post u Bah P N Syiem ka la paw shai lypa kumno ka rukom trei kam hapoh KHADC ka long bad kumno hapoh ka sorkar jylla ka long.
U la ong ruh ba ka jingïatreilang hapoh KHADC, ka long namar ba ka don ka jingthmu ban pynkylla ïa ka khyrnit kaba 6 ka riti synshar ka ri India kaba long ka ïap ka im ka jaitbynriew, kumta lada ym ïatreilang kan wan ka synshar u Lat ha KHADC.“Ka jingïatreilang ka Congress hapoh KHADC ka la wan long hadien ka jingïalang jong ka Congress, bad ngim kwah ban wan ka Governor’s rule, bad namar kan don ka amendment ïa ka 6th schedule kumta donkam ïa ka jingkitkhlieh, namar lada ka wan ka synshar U Lat ka Sorkar Pdeng kan sa pynkylla katba mon ïa ka khyrnit ba 6 kumta ka jingduh ïa ka khyndew ka shyiap, ki jaka puta ne jinglong trai ïa ka nongkynti kan sa kut noh kumta hap ban ïatreilang lang," ong u Bah RV Lyngdoh haba ïakren bad ki lad pathai khubor.
Ha kaba ïadei bad ka bhah kam Executive Member hapoh ka EC ba thymmai na ka liang u Bah Lyngdoh u la ong, “Ka jingai bhah EM ka shong ha u CEM bathymmai, bad ka thong ka Congress kadei ka kam ïap kam im ka jaitbynriew kum ka khyndew ka shyiap, longtrai khyndew bad kiwei, namar ki kam hapoh KHADC bad hapoh ka Sorkar jylla ki ïapher bak- ly-bak, namar hapoh District Council ngi long laitluid ne Autonomous.
".
Shillong:Ka National Peoples’ Party (NPP) bad ka Indian National Congress (INC), ki la thaw ïa ka kynhun Khasi Hills Democratic Front (KHDF) ka ban thaw ïa ka Executive Committee ba thymmai hapoh Khasi Hills Autonomous District Council (KHADC).
Ha kajuh ka por, kane ka kynhun ka la tyrwa ïa ka kyrteng u MDC ka NPP na Sohryngkham u Bah Pynïaid Sing Syiem ban long u kyrtong sha ka shuki Chief Executive Member (CEM) ha ka ilekshon ka ban long lashai ka 20 tarik Jylliew.
Kat haduh ba thoh ia kane ka khubor, ki kyrtong kiba la thep kyrteng ban ïakhun ïa ka ilekshon ki dei tang u Bah Pynïaid Sing Syiem marwei, kaba mut ba u Bah Pyniaid Sing Syiem, ula jop khlem ka jingïaleh pyrshah ban long u CEM ba thymmai jong ka Council.
Kane ka jingthaw kynhun thymmai, ka la mih hadien ka jingkhyllem noh ka Executive Committee jong ka United Democratic Alliance (UDA) ba ïalam da ka United Democratic Party (UDP) hapoh ka jingïalam u MDC ka Sohra Bah Titosstarwell Chyne.
Ka EC jong ka UDA ka la khyllem lyngba ka No-Confidence Motion (NCM) ba la wanrah da u MDC ka NPP na Rambrai-Jyrngam Bah Bajop Pynrope, uba la pynpaw ïa ka jingbym shaniah shuh ïa u CEM Bah Titosstarwell namar ka jingshim rai hi dalade ïa kiba bun ki kam khlem da kynjoh ktien lem ïa ki dkhot ka Executive Committee (EC) bad UDA.Kumba long mynta, ka kynhun KHDF jong ka NPP bad INC ka don haduh 18 ngut ki MDC kaba kynthup ïa 12 ngut na ka NPP bad 6 ngut na ka INC.Haba ïakren bad ki nongthoh khubor, hadien ba dep thep kyrteng, u Bah Pynïaid ula pyntip ba ula thep ar thup ki kyrteng (nomination) kawei ba la tyrwa da u Bah Bajop Pyngrope bad kyrshan da u MDC ka Congress na Mawkyrwat u Bah Carnes Sohshang bad kawei pat ba la tyrwa CEM ïa u da u MDC ka Congress na Mairang u Bah Batskhem Ryntathiang bad kyrshan da u MDC ka Malki-Laitumkhrah, Bah Fantin J Lakadong.
U ïathuh ba katkum ka jingtip ba u ïohlum, ym shym la don satia mano mano ruh ba thep kyrteng ban ïakhun ïa kane ka ilekshon CEM ka ban long lashai ka sngi.
Haba pynshai ïa ki jingkynnoh u CEM barim u Bah Titosstarwell u Bah Pynïaid, u la ong ba ka jingkynnoh shet kylla kam don nongrim, namar kim ïadon ha kajuh ka party bad ladep ïatreilang ruh bad u CEM barim la 4 snem bad da dei ba thew ïa ki number lah dei ban shimti lah slem bha.
“Ngim dei ba ngi don ha kajuh ka party kumta ban ong ba ka don ka jingshet kylla ym lah ban pdiang namar ngi la ïatrei lang bad u CEM barim la lai snem tam da dei ba ngi thew ïa ka number lah slem bha lah dei ban shimti hynrei ngi kwah ban ailad.4 snem lah ïalam da ka UDP ailem ïangi mynta ngi khlem shah direct ne shah control ha ka high command hynrei ngin trei na ka bynta ki paidbah bad ka bha ka miat jong u paidbah," u la ong.
U la bynrap ruh da kaba ong, “Lada ngi ïoh tang khyndiat bnai hynrei ngi trei bha ban rah ïa ka KHADC baroh kawei shajrong, baroh ki 18 ngut ki MDC ngi don ka jingkitkhlieh bad kam don ka jingbthah na ki high command ne party, namar ka kam ka state ka ïaid la ka jong bad MDC la ka jong.
".
Ki la don shibun ki jingkren bad ki jingthoh shaphang ki trai shnong kiba im ba sah ha Meghalaya, kiba bun na kita ki jingthoh ki batai ba ha Meghalaya don lai tylli ki indigenous tribe, kata ki Garo, ki Khasi bad ki Jaiňtia, dang shen haka Dorbar Meghalaya Legislative Assembly ba 11 (Khat-wei) la don kawei ka jingkren kaba sngew kumba ki Khasi bad Jaiňtia kim dei kajuh ka Jaidbynriew.
Haba nga la poi shathie sha rithor India la don ba kylli ȉa nga phi dei naei? Nga la jubab na Meghalaya, u nongkylli u la ȉathuh ba u la pule bad u tip ba don lai tylli ki indigenious tribe ha Meghalaya kata ki Garo, Khasi bad Jaiňtia.
Une bapli u la ȉoh ban pule ia kiba kum kita ki jingbatai kiba pyniakhlad ia ngi hapdeng u Khasi bad Jaiňtia.
Katno ka pyrthei kala ȉoh ka jingtip kaba bakla shaphang jong ngi.
Ka jingkylli kaba mih hangne bad kaba nga ju kylli ȉalade ka long hato u Khasi bad u Jaiňtia ki long shisha la ka jong? ne ki long kawei ka jaidbynriew? ne hangno ngin pruid ȉa u laiň ban pynȉapher hapdeng ki Khasi bad Jaiňtia?Haduh mynta ki nongwad bniah ki tih bad ki thew naei ka Jaitbynriew Khasi ka wan, watla ym pat don ba lah ban pynkut ȉa kane ka phang hynrei kawei kaba paw ka long ba ki Khasi kiba sah ha Jaińtia Hills District, Khasi Hills District bad Ri-Bhoi District ki don kajuh ka khana shaphang ka jingsdang ka Jaidbynriew kata ka khana shaphang u Lumsohpet Bneng bad ka Diengȉei, lada bishar na kane ngi lah ban ong ba ngi wan na kajuh ka thymmei bad ngi long kawei ka Jaitbynriew.
Lada phai pat sha ka ktien ba ngi kren kane ruh ka kdew bad pynphalang ba ngi long kawei ka Jaidbynriew namar ka ktien kaba ngi kren ka long na kajuh ka thymmei, watla don shibun ki jingȉapher ha ki ktien shnong hynrei ki ne ki ktien ki wan na kajuh ka tynrai ktien kaba ki khot Austro-Asiatic hapoh ka shnat Mon-Khmer.
Ki don shibun ki rukom khot ia ki Khasi kum ka kyrteng Khynriam, Pnar, Bhoi, War bad kumta ter ter, kine ki kyrteng ki long katkum ki phang ba u Khasi u shong u sah lane lah ban ong ba kine ki long ki kyrteng phang lane geographical name bala khot katkum ki phang ne jaka kaba u Khasi u shong u sah.
Ka kyrteng Maram bad Jaińtia pat kadei ka kyrteng kaba iasnoh bad ka synshar hima mynshwa namar kane ka kyrteng ka kham thew ia kito kiba shong hapoh ka Hima Maharam bad Hima Jaiňtia.
Ka kyrteng War ka wan na ka kyntien pad-war kaba thew ȉa ka trai riat (bad la ju don ong ruh ha ka ktien kynnoh u War u Riat), kumta ȉa ki breiw kiba sah sha ki jaka rithem shaphang shathie marjan bad ka Bangladesh la ju khot ki War bad ka kyntien Khynriam pat ka kham thew ȉa ki briew kiba sah shaphang shatei sepngi na ka Wah Umngot, ki War Jaiňtia haduh mynta ȉa ki briew sha shiliang Umngot shaphang sepngi ki ju khot u Hynriam.
Katba ka kyrteng Maram ka thew iaki khun ki hajar ka Hima Maharam, ka kyrteng Jaiňtia pat ka thew ȉa ka jaka, ȉa ki khun ki hajar ka Hima Jaiňtia ba mynnor la ju khot ruh ki Jaiňtia, ym baroh ki nongshongshnong ka Hima Jaińtia ki dei ki Khasi, ki Jaiňtia ki kynthup ia ki Khasi, ki siloti, ki Mikir ne Karbi bad kiwei de ki jaidbynriew, ȉa ki Khasi kiba sah shaphang shatei ka Hima Jaiňtia la ju khot ki Pnar bad kiba sah shaphang shathie namar ki sah sha trai riat la ju khot ki War, kyllum lang ȉa ki Pnar bad ki War jong ka Hima Jaiňtia ba mynnor la ju khot ruh da ka kyrteng Synteng.
Ȉa ka imlang sahlang jong u Khasi la seng nongrim ha ka jingdon jong ki Kur (Clans), na ka Kur lah ban tip bad sngewthuh la u ne ka briew ki dei ki Khasi ne kiwei pat ki Jaitbynriew.
Kam shym don kano kano ka dak ban pruid ba lah ban pynȉapher ne ban ong kane kane ka kur ki dei u Khynriam lane kata kata ka Kur ki dei u Pnar lane kita kita ki Kur ki dei ki War, ban shu ring nuksa ȉa kane ngin shem ba u Nongrum ne kiwei de ki kur ki ba sah ha ki jaka War la khot u War, u juh biang u Kur Nongrum lane kiwei de ki Kur ki ba sah shaphang Khynriam la khot ki Khynriam bad ngin shem ruh ba u Nongrum war u dei shikur bad u Nongrum Khynriam watla ki sah ha ki phang bapher bapher jong ka Ri Khasi ne la khot iaki da ki kyrteng katkum ki phang ba ki sah.
Ki kur kum ki Shylla ngin shem ba ki don ha Jaiňtia Hills bad sha ki thaiň Shella, kumjuh ki Kur Sutnga, Shullai ki la don ha ki thaiň Nongskhen naduh barim bajah.
Haoid lehse ki don ki Kur kiba kham bun paid ha kawei ka bynta ne phang jong ka Ri-Khasi hynrei ka kur ka tehsong ȉa ngi da ka jingiadei kur watla ngi sah ha kino kino ki phang jong ka Ri-Khasi.
Watla ȉa ki Khasi la khot da kiba bun ki kyrteng katkum ki phang ba ki shong ki sah, ngim lah pat ban ong ba kine ki kyrteng ba la kdew haneng ki dei ki sub-tribe.
U Khasi um don sub- tribe hynrei ngi long tang kawei ka Jaidbynriew.
Ki don katto katne ki Jaitbynriew riewlum ha North East India kiba don sub-tribe.
Ka jinglong sub-tribe ka kham wan dur bad paw eh hapdeng ki Naga, ha kaba ki don ȉa ki sub-tribe kum ki Angami, Ao, Sema, Sumi, Konyak, Rengma, Zeliang, Lotha, Phom, Chakesang, Chang, Kiamungan bad kiwei de.
Lada ngin peit bniah ngin shem ba la bynta ȉa ki Naga sub-tribe ha ki Kur (Clans).
Ki sub-tribe Chang-Naga ki dei kiba naka Kur (Clan) Kangshua, Ong, Hongang bad Lamou.
Katba ki Ao-Naga ki kynthup ȉa ki kur (Clan) Pongen, Longkumer, Jamir, Imchen, Walling, Longchar, bad kiwei kiwei ki naga sub-tribe ki don la ki Kur (Clans).
Watla ki Naga ki sah ha ki District bapher bapher jong ka jylla Nagaland, Manipur, Assam bad Arunachal Pradesh hynrei na ka Kur (Clan) jong ki, ngi lah ban sngewthuh ba u ne ka briew ki dei ki Chang Naga ne Ao Naga ne kiwei kiwei ki Naga sub-tribe.
Katba hapdeng u Khasi pat, watla ngi dei na kajuh ka Kur hynrei la khot ȉa ngi katkum ki phang ba ngi shong.
U A.Nongrum u dei u War namar u sah ha ki jaka war katba u B.Nongrum u dei u Khynriam namar u sah ha ki jaka Khynriam bad u K.Nongrum pat u dei u Bhoi namar ba u shong u sah ha ka jaka ba ki khot Ri-Bhoi bad kawei kaba pyntylli pat ȉa ngi ka long ba u Nongrum na War bad u Nongrum na Khynriam bad u Nongrum na Ri-Bhoi ki dei shikur.
Kumta na kane lah ban ring ne pynwan dur ba hapdeng u Khasi ym don sub-tribe.
Ha u Khasi hi la u sah ha kano kano ka bynta jong ka Ri Khasi ne shabar jong ka, lada ngi dei na kajuh ka Kur mut ngi sngewthuh ba ngi mih na ka juh ka tynrai bad bym bit ban shongkha hapdeng kajuh ka Kur (exagamous) namar ngi hiar na kajuh ka thymmei kaba u Khasi u khot ka sob ksiar (Womb) jong ka ȉawbei.
Kum ka nuksa; u Nonglamin ha Jowai u thikna bha ba u dei shikur ne kajuh ka thymmei bad u Nonglamin ha Nongtalang ne bad u Nonglamin ha Pynursla ne u Nonglamin ha Nongpoh, kiwei de ki Kur ruh ki thikna bha ȉa kane kampher lada uwei u dei na Mawkyrwat bad u wei pat na Khliehriat lane wat lada ki ia jngai da ki bun pateng ruh hynrei ki ȉa long shikur khlem jingartatien.
Ka jingȉakam kur ka don ym tang hapdeng kawei ka Kur, ngi lap kynrei ki nongmuna kiba ka jingȉakamkur ka long hapdeng kawei ka kur bad kawei pat ka kur ne hapdeng kawei ka kur bad kiwei pat ki kur.
Kane ka jingȉakam kur hapdeng kawei ka kur bad kawei pat ka long namar ba kita ki kur ba ȉakam ki mih na kajuh ka thymmei ne ka ȉawbei ne ba la ȉateh jutang ȉa ki ha ka niam.
Kane ka jingȉakam kur kam long sbiak (confine) tang hapdeng ki Khynriam para Khynriam lane War para War lane Pnar para Pnar bad kumta ter ter hynrei ka jingȉadei shikur ka ksam (intersect) ȉa kitei ki phang jaka shong bad kane ka jingȉakam ka pynkhraw ȉa ka pyrkhat ba u Khasi um don sub-tribe hynrei u long kawei ka Jaitbynriew.
Ngi shem ba ki kur kum ki Laloo, Pyrbot (kine ki kham bun sha ki bynta shatei ka Jaintia Hills), ki Amkoi, Amdep, Pohlynjar, Pohrmen, Pohsnem, Rymbui (kine ki kham bun ki sah shaphang shathie ka Jaińtia Hills), nangta ki Marngar, Marong Pariong, ki Diengdoh nalor kiwei pat ki kur kiba ka thymmei jong ki ka long na ka ȉaw Shibedi, kine baroh ki kur shakhmat ki ȉalong shikur wat la ki sah ha ki bynta bapher bapher jong ka ri khasi ne watla la tip ȉa ki katkum ki phang ba ki sah, (ki Pnar, ki War ki Khynriam ne ki Bhoi).
Ki kur Shabong, Khyriem, Mukhim bad ki Shallam ki ȉalong shikur watla ki don napdeng kine ki Kur kiba ki dkhot jong ki ki kham bun ha Jaiňtia bad kiwei pat ha Khasi Hills.
Ki Passah ngi shem ba ki bun ha Jaiňtia Hills hynrei ka kur Passah ka don ki hymmen ki para jong ka na ka kur Nongkynrih, Nongbri, Shadap (nalor kiwei pat) bad kine ki hymen ki para jong ka kur Passah ki kham bun ha Khasi Hills District.
Ki Slong, Shylla kiba ngi shem ba ki kham bun ha Jaiňtia Hills ki iakam Kur bad ki Thangkhiew kiba ngi shem ba ki kham bun ha Khasi Hills.
Ka Kur Ryngksai kaba ki dkhot jong ka ki bun ha Jaiňtia Hills ki iakam Kur bad ki Khongsni, Jaktung kiba ki dkhot jong kine ki Kur ki bun ha Khasi Hills.
Kumjuh ruh ki Sun bad ki Lamare ki kam ba ki wan na kajuh ka thymmei bad ki ȉadei shikur.
Ka jingiakam Kur hapdeng u Khasi ka long kaei kaei kaba phylla bad kaba kham ňiar ban shem, na kane ka rukom kam Kur ngi lah ban sngewthuh bad pynthikna ba ngi wan na kajuh ka thymmei bad ngi long kawei ka Jaidbynriew bad yn nym lah ban ong ba u Khasi bad u Jaiňtia (Pnar bad War) ki long la kajong ka Jaitbynriew kumba ka paw ha kiba bun ki jingthoh.
Nalor ka jingȉakam shikur jong ki Kur kiba don ha Khasi Hills bad Jaiňtia Hills District, ngin shem ruh ba haka ancient history ka la don ka jingleit buhai shnong da ki briew kiba na Jaiňtia Hills sha ki phang pdeng bad phang sepngi ka ri Khasi kum sha Hima Shyllong, Hima Sohra, Hima Nongkhlaw bad kiwei ki Hima ha Ri-Khasi.
Ka shnong Nongblai kham haneng Pynursla (Khasi Hills) la ȉathuh ba la seng shnong ȉaka da kawei ka briew kaba la wan iaid wir na Jaiňtia bad ynda haba ka la shem jinghun ha kata ka jaka ba ka shong ka sah ka sa khot kyrteng ȉa kata ka jaka da ka Nongblai ne ka shnong u Blai (Blei).
Ki Syiem Nongkhlaw kiba dei na ka Kur Syiemlieh la ong ba ka tynrai jong ki ka dei na Hima Jaiňtia ne Hima Sutnga bad ki wan na ka longȉing ki Syiem Jaiňtia.
U Shahjer u la long u Syiem ba nyngkong jong ka Hima Nongkhlaw uba wan na Hima Jaiňtia na ka longȉing ki Syiem Sutnga, une u la wan buhai shnong sha Nongkhlaw lem bad ka para jong u, ka Shaphlong.
Kumta haduh mynta ka don ka jingiakam Kur hapdeng ki Syiemlieh Nongkhlaw bad ki Syiem Sutnga.
Ki Syiem Sohra ruh la ong ba ka tynrai jong ki ka long na Sumer (Jaiňtia), ki khana ki ȉathuh ba la don saw ngut shipara kata u Buhsing, u Sadiang, ka Shan bad ka Jah, kine saw ngut kila ȉaidwir sha Swer na Sumer (Jaiňtia), kine ki la ioh jaka riehtngen na u Basan Swer (Basan Khad-ar shnong bad Khad-ar Blang) bad hadien ki la kylla long ki Syiem Sohra.
Ka kur Pohlong pat kaba ngi shem ba ki kham bun ha Jaiňtia Hills hynrei la ong ba kane ka kur ka mih na lum Shyllong bad nangne ki sdang ban roi kylleng kylleng bad mynta ki dkhot jong kane ka kur ki kham bun sha ki bynta shathie ka Jaiňtia Hills.
Shuh-shuh lada ngi phai sha ki Riti Dustur ba dei ia ka synshar khaddar, ngin shem ba ka rukom synshar tynrai hapdeng ki Khasi kiba sah ha Khasi Hills bad ka Jaiñtia Hills ki ia long hi kumjuh.
Lada peit ia ka rukom synshar ha baroh ar kine ki kyntoit ka Rilum Khasi, ki ia long hi mar kumjuh khamtam eh ha shwa ba yn kha ia kita ki District Council.
Ha ki Hima Khasi ba don la ki kyrteng bapher bad hapoh ka Hima Jaiñtia ia ka rukom synshar la phiah ha ki lai tylli ki jylli, kata; ha ki Hima la synshar hi da u Syiem ne u Lyngdoh bad kiba khraw, ia ki Raid/Raij la peit la khmih da ki Sordar (ba ki ju khot ha thain Ri-War) lane ki Lyngdoh Raid (ba ki khot ha ki katto-katne ki kyntoit) lane ki Syiem Raid (ba ki khot ha them Ri-Bhoi) ne da ki Dalloi (ba ki khot ha thain Ri-Pnar) bad khatduh eh ia ki Shnong ki thaw la peit la khmih da Rangbah Shnong ne u Sordar Shnong ne u Matabor lane u Myntri Shnong lane da Waheh Shnong.
Haoid kum kawei ka jait bynriew ba bun la ki ktien Shnong ktien thain (local dilect) ngi don ka jingiapher ha ka rukom khot , ngim lah ban len pat ba wat lada don ka jingiapher ha ki rukom khot ia ki kyrteng, hynrei ka bor ka iktiar jong ki ka long kumjuh.
Kumjuh ruh ha man la kitei ki jylli synshar, ngi don ruh ia kita Dorbar kum ka nongshim rai bad nongsaindur ba hakhlieh duh bad ha baroh kawei ka Ri-Khasi (Hangne Ri-Khasi kamut Riwar, Ri-Pnar, Ri-Bhoi,) ngi ia khot kyllum lang salonsar hi kum ki Dorbar.
Lada ngi ianujor ia kine ki riti dustur jong ngi ki Khasi (Khynriam, Pnar, Bhoi, War) bad ki Garo ngin shem ba kane ka la pher hi bak lbak wat lada baroh ar u Khasi bad u Garo ki dei ki jaidbynriew kiba ai jaid sha ka kmie.
Ki Nokma jong ki Garo ki la iapher bak lbak na ki Rangbah shnong/Waheh Shnong jong ngi ki Khasi bad ki Garo kim ju don ia kita ki Syiem ha ki Hima, ki Sordar/Dalloi etc.ha ki Raid kumba don ma ngi ki Khasi.
Da kane ngi lah hi ban ringdur shai kdar ba u Khasi ha Khasi bad Jaiñtia Hills ki dei kawei ka jaidbynriew.
Kumba la kdew shakhmat ba la seng nongrim ȉaka imlang sahlang u Khasi da ka jingdon jong ki kur bad kumba la pyni nongmuna shakhmat ȉa ka jingiakam kur kaba ksam lyngba ȉa ki phang jaka sah (geoghaphical name), kumta ka jingpyrshang (da ka jingthmu khnang ne da ka jingbymtip) ban pyniapher ȉa u Khasi bad u Jaiňtia kan lam ruh sha ka ka jingpynpharia ȉa ka jingȉalong shitylli ki kur kiba mih na kajuh ka thymmei.
Kaba kum kane kan wanlam pat hadien habud sa ȉaka jingkulmar kaba khraw namar la seng nongrim ȉa u Khasi ha ka Kur.
Kumta kine ki jingkdew khyndiat ki pynkhraw ia ka phalang ba ki Jaiňtia (Pnar bad War) bad ki Khasi ki long kawei ka Jaidbynriew, ym kumba la ong da ka Riti Synshar ka India, ym kumba la thoh ha ki kot bad batai da ki katto katne ban ong ba ka Meghalaya ka don lai tylli ki major tribe, ki Garo, Khasi bad Jaiňtia.
Hynrei lada ȉapeit na ka jingbuhai shnong bad ka jingȉakam Kur, u Khasi bad u Jaiňtia (Pnar bad War) ki long kawei ka Jaitbynriew.
Kumta ka por ka ia ka la ih ba dei ban pynbeit noh mardor ia ki jingbakla ba don ha ka Riti Synshar ka India (Constitutional wrong) bad ha ka Presidential (Scheduled Tribes) Orders 1950 khang ba ki pateng ban wan kin ym kulmar jingmut bad kin ym shah ialam bakla hadien habud.
Shwa ban pynkut ngi don ar tylli kiba ngi sahnud bad kiba pynsyier ȉa ka jinglong shitylli ka Jaitbynriew kita ki long (i) ka jingȉalam bakla ba ka Meghalaya ka don lai tylli ki major tribe (ii) ka jingȉai pyndonkam ȉa ka kynteng Khasi-Jaiňtia ha ka jaka jong ka kyrteng Khasi.
Ngi iehnoh ha ki riewshymphang bad ki riew ieid ri ieid jaidbynriew ka Ri-Khasi ban nang pynȉar ȉa kane ka bynta.
Ngi kyrmen ba ine i jingpyrshang barit in long i ba phoida ha kaba tehsong ȉaka jingȉalong shitylli kawei ka jaitbynriew.
Kine ki artylli ki thuk thuk ki dei kiba don ia u number As 02-G0343 kaba la ñiah da u wei u briew ba la 25 snem ka karta bala tip kum u Jahangir, u khun jong u Abdul Hailim Sheik u ba shong ba sah ha Uttar samarali jong ka jylla Assam ba hap hapoh Sukchar police station jong ka Salmapara bad u wei pat u Minarul Islam 26 snem ka karta na Dhubri Assam, kiba dang thmu ban leit sha ki bynta jong ka Garobadha.
Shillong:Ha ka nohphai sngi jong ka sngi nyngkong ha ka por kumba 1baje, ki ar tylli ki thuk thuk ki la ia tyngkhuh ha ka jingkieng Chimesengre.
Katba kawei pat ka thuk thuk ka dang hiar na ki bynta jong ka Garobadha kaba la ñiah da u Dengchrang T Sangma, kaba don ia u number ML 14 8862, uba dang 23 snem karta khun jong u Karben A Sangma, u ba shong ba sah ha Dengnakpara, hadien ba baroh kine ki nongñiah ki la poi ha ki bynta jong ka jingkieng Chimisengre ki la ia tyngkhuh.
Baroh kine ki nongñiah thuk thuk ki la mynsawjur, ha kaba mar kumta la pynkit noh ia kine baroh da ka kali Ambulance 108.
Hadien ba la peit ia kine kiba mynsaw la lap ba u Dengchrang T Sangma, u la khlad noh.
Katba ki ar ngut kiwei pat kiba la mynsaw la pynkit noh sha Tura Community Health Centre na bynta ka jing sumar.
Katba ia utei uba la khlad la leit rah noh sha ka jaka buh metiap ha Ampati DM&HO.“Phi ioh shisha ban kren ki kyntien kiba dei sbiak khlem jingbakla shuh.
Imat dei shisha kumba ong maphi ba sa long kumne ruh.
Kane ka paw tyngkrein ha kiba bun bah ki khun samla jong ngi.
Lada ki samla ki long kumne, mutdur sa ki khun jong ki lei tip ka ban long kumno shuh" ong ka paralok“Ka nuksa ki kmie ki kpa, ka nuksa ki samla ka phalang lypa la kaba bha ne kaba sniew.
Dei hangne ba ka shong synjor ka imlang ka sahlang lada kaba sniew ka khlain.
Lada iai kren kin mih shi mih bad kaba shongnia tam ka dei kumno yn saindur ia ka ban sa wan lada ym lah pynshongnia hangta khlempep ka jingdukha bad jingsohsat kan pynkynting mawria ia ka jingim ba kordor" ong ka paralok.
“Kumba da thew phi kren.
Ka dei palat" ai jingiaroh ka kmie u samla“To kata ngan leit noh shwa ho" ong ka paralok bad ka mih noh artatKa aiom synrai ka la leit bad la wan sa ka aiom tlang.
Kane ka aiom ka dei kaba bun bha ki jingsgewbha.
Ki briew kiba don baem ki la da pynmang lypa ban thied kane katai lane ban pynitynnad ia ka iing ka sem.
La kiba bun ki paramarjan ki wan pynshngain bad kren ai mynsiem ia kane ka longkmie hynrei ha la marwei ka pait ka dohnud namar ki jingeh kiba ka mad bad ba ban sa ka jingduk.
Kane ka kmie jong u khun tamsneng ka ju buh jingkylli ba lano un lait noh na along.
Ki rangbah na ka balang ba ka don ki ju wan iasyllok bad ka man ka por.
Ka tngen ka mynsiem bad kam ju klet ban phah duwai kyrpang ha kita ki khmat balang.
“To kong wat nym sngewsih than ka por kan sa poi ba un lait" la pyntngen u nongkitkam balang ba la kham tymmen“Tang ia kata hi kein ba nga kwah bad angnud eh" la ong ka menkmie“Phi tip kong ma ngi ki nongialam balang ngi khia ki jingmut jingpyrkhat ia ka jingroi bad ka jingkiew stet kum une u jait jingdih ba shyrkhei ha ka imlang ka sahlang jong ngi.
Ym tip shuh ba balei ki leit liat haba la tip pyllein pyllein ba u dei uba shyrkhei haduh katta katta ruh" ong uwei u nongialam uba kham samla rangbah“Don haei ka jinglait bad don haei ka jingtam ha ka jinghikai ym tip shuh" ong ka longkmie“Ha man la ki jingiaseng sngi u Blei la ka dei ka Sunday School ne jingiaseng paidbah ki nongkren ki kren beit ia ka jingshisha katkum ka ktien u Blei" pynphai ktien u rangbah ba la kham metiaw“Tangba mynta, nga la ioh jingtip ba bun bah ki briew kiba lapmiet eh ha ki social media, naduh ki hep barit, ba dang khie samla, samla, ki rangbah wat kiba la noh ka rta ruh ki don hi katto katne" la ban ktien biang uba kham dang samla.
“Hooid, ka dei kein phi" mynjur ka longkmie“Mynta ha jingiaseng da slem shi kynta shiteng ne ar kynta duh ki la ai signal da kaba saham leh sya, ki jyrhoh hynrei ha la pneh ka social media ki lah ban shong da ki bun bun kynta.
Tip ka bor aiu sha kum kane?" kren bynniaw uba la kham tymmen“Ka jingiamareh thong ki briew ban thied mobai ‘touch screen’ la ima shisha wat kita kiba kam Khristan ruh" dain phalup tyngeh uba kham tymmen“Haba kren ia ka jingshisha mynta ym ithuh shuh uei u Khristan bad uei u bym pat long Khristan namar i kumba ki ia tyllun lang hajuh.
Imat dei nangne ba kharoi ka jingsniew namar na kane ka social media ki tip buit ki tip rukom khamtam eh ia kaba sniew.
Toi, ka jingbha ruh ka don, hynrei bun kiba tuid sha ki bym tei ia ka jinglong jingim babha.
Da bishar sani bha phin lap ba ki nong view (nongpeit) ki duna bha lada dei ia ka ban saindur ia kaba bha hynrei ia kaba ym iahap dur ki nongpeit wow haduh lak? Ka phalang aiu kane? Ka jingsniew ka jingsniew ka la kah syrngiew bad iuh ia kaba bha" niew tang uba kham rangbah.
“Da pynshongnia ia kine kiei kiei ka lam sheptieng ioh ba ka jinghikai babha kam rung shuh bad hangta yn sa jyllei da ki kam bymman suda kiba pynkthang naduh iing haduh bar.
Nga nga sngew ba la dei ka por ba ka Balang kan nym shong kli ban iai pynsngewthuh ia ka jingktah ka social media" la ban ktien biang uba dang kham samla“Ka dei.
To ngin ia dihsha shwa" ong ka kmie u tamsneng.
Hadien ba la dep dihsha ki khmat Balang ki dang bteng ka jingiakren shaphang ka jingktah bad ka bor ki social media.
Ki kren da ka jingsngewkhia ba ki Khristan mynta ki lip rong noh ha ka jingshah tyllep noh ha ka bor ka social media.
Ki kren artatien ruh ba imat kiba pule Bible ki don sa khyndiat eh namar ki tang shu lait kti lait kjat ki da kloi noh ban kner la ka mobai ban peit ia la ki jingkwah jong ki.
Ki da kren khia ba lada ka ktien u Blei kam don jaka shuh ha dohnud ki Khristan bad ia ka dohnud ba thylli jong ki yn pyndap noh da kiwei pat ki jinghikai kiba u Blei um sngewbha.
Lada lah poi haduh uta u pud ki briew kim sngewthuh shuh ialade bad ki kloi ban leh kano kano ka kam kaba long pyrshah ia ka imlang sahlang.
Dei hangne kein ba ka imlang sahlang la byrsieh da kiei kiei ki bym sngewtynnad kiba mih na ka dohnud ba pyut jong ki briew kiba long pynban ki atiar u bymman.
“Kong shuwa ba ngin leit noh, ngin pynlong jingduwai shuwa mo" la ong uba rangbah tam“Hooid, dei kata kaba nga da kwah eh" ong ka longkmie.
U Bah Donaldson Pyngrope, President jong ka HNYM, u pynrem jur halor ka jingkynthoh ba la mih ha kawei ka online news portal, ha ka 16-06-2023, ba la kynthoh da ka seng HNYF, ba la kynnoh ia ki Pulit khlem shong nongrim satia, naba ki Pulit ha katei ka miet ki leit ban peit mano kita kiba khang lynti ia ki truck kitmaw, hadien ba na ka liang jong ka HNYM Pynursla Zone, ka la ioh ia ka phone call na ki paidbah nongshong shnong jong ka thaiñ Umsyiem, Sohlong, Mawriang ba don ka jingdheng kali kaba jur, namar kata u President jong ka HNYM ula phone marmar sha ki bor badei peit ia katei ka kam ban leit jurip mano kita kiba leh be-aiñ khlem da pyrkhat lem shuh ia ka imlang sahlang jong ka thaiñ kaba wanrah ia ka dheng kali kaba jur ha kata ka miet 7tarik bad ki Pulit bad u Magistrate kila leit ban peit bniah ka katei ka miet bad na ka daw bym pyllait ia ki truck ha katei ka miet ka jia ka jingdheng kali haduh ar sngi lynter naduh ka miet 7tarik 8-9 tarik jylliew, 2023 mynsngi bad kumba ka paw dei tang ka jingkput suda ia ki para thaiñ jong ngi na kano kano ka daw, ba kaba lyngngoh ba ka seng HNYF ka tuklar sha ka area Pynursla katba sha ki phang jong ka area War Jaiñtia kam shym la nud satia ban leit pyrshah ia ka jingkit palat pud jong ki truck kiba iaid lyngba ka Amsarin Weigh bridge kane hi ka paw shai ba shaba don jingioh nong, ym donkam ban tuklar bad sha bym ioh ei ei pat dei ban kput.
Kumta na ka liang ka HNYM ka la maham jur ba la da dang don kano kano ka jingpyndik ia ki paidbah jong ka thaiñ kam banse ban pyni da ka bor.
U diengdumbur.
Haba ka tnad jong u ka la khielung, bad sei sla, phi tip ba ka lyiur ka la jan.
Mathaios 24:32.
U diengdumbur u dei u jait dieng uba lyngkot ym kum ki diengbah.
U dei u diengrit (shrubs) u jrong tang kumba 7-10 meters bad u don ki sla kiba heh.
U soh jong u dieng Dumbur u long uba shngiam (delicious).
Kine ki jait dieng ki don ha Middle East khamtam ha ka ri Israel.
Une u diengdumbur u shait khielung ha shwa jong ka lyiur kaba mut tang shu kut ka pyrem.
U Jisu u ai nuksa shaphang ki ia kaba kut da kaba ong- “To nang te ia ka pharshi u Diengdumbur: Haba ka tnat jong u ka la khielung bad sei sla, phi tip ba ka lyiur ka la jan".
U Jisu u kren pharshi shaphang ka ri Israel: Ka Israel ka long kum uta u diengdumbur uba ka pyrthei baroh ka lah ban iohi ia ka jingkhie lung jong ka bad ia ki soh ki sla ba don ha ka.
Kaba mut ba u Jisu u kren ia kata ka por ha kaba ki Israel kum ka jaid bynriew kaba la sakma kylleng ka pyrthei, kan sa long pat ka ri kaba im, kaba donbor, ki jaidbynriew jong ka ki wan na kylleng ka pyrthei ban pyllong pat sa shisien ka ri Khrawbor u Blei.
U Blei u la dep iathuh lypa naduh ki por jong ki Prophet kum u Esekial.
Haba u Blei u la kren ha u Esekial – “Kumne, u ong u Trai u Blei: Ko ki briew jong nga, ha khmih ngan plie ia ki jingtep jong phi bad ngan pynmih noh ia phi na ki jingtep jong phi: Bad ngan wallam ia phi sha ka ri Israel" Esekial 37: 11-12.
La pyndep ia kane ka jingiathuhlypa u Esekial.
La wallam pat ia ki Israel (Jiw) sha ka ri Israel.
Mynta ka Israel kum uta u diengdumbur uba la khie lung, ka la mih ka la khielung naduh u snem 1948 A.D.Mynta ka Israel ka la khielung la kumba 75 snem, ka la long kawei ka rta briew hi.
Ka Israel ka la seisoh ha ki liang baroh.
Naduh ka jingbun briew haduh ka jingnang jingstad ha ki liang science and technology lah ban ong ba ka la tam ia kiwei pat ki ri.
Ki jingthung jingtep ki soh ki pai, ka dud ka ngap ka don byllai ha ri Israel mynta.
Kane ka dak shaphang ka Israel, u Jisu u ong – Ynda phin iohi ia kine kiei kiei.
To tip ka LYIUR ka la jan.
Kaei ka Lyiur? Ngi tip ka lyiur ka dei ka aiom slap ka por ka jingshlei ka por ki wah bah ki umsaw kiba rat naphang, ka long ka por ba shitom kein.
Ka lyiur ka thew ia ki por jingjynjar kein ym tang ia ka Israel hynrei ia ka pyrthei hi baroh kawei.
U Jisu haba u kren shaphang ka lyiur u thew ia kata ka por ha kaba u Mrad khlaw un synshar na Jerusalem na Israel.
Ia kane ka jingiathuhlypa yn sa pyndep katkum na u Daniel, kaba ong – “Bad shi taiew (7 snem) yn pyllong ka jutang bad kiba bun: bad hamar kaba shiteng jong kata ka taiew (3 ½ snem) un pynduh noh ia kata ka jingknia bad jingainguh bam (Stop the sacrifices)" Daniel 9:27.
Ka Israel ka ap mynta ia kata ka por (Ka Lyiur).
Kane kam ktah tang ia ka Israel hynrei ia ka pyrthei baroh kawei.
Ha shwa ia kata ka Lyiur, ki Israel kin ioh hukum ban pynieng noh ia ka Temple kaba Lai (Third Temple) ha Jerusalem halor ka Temple Mount.
Hangne kin sacrifices ne ai jingknia ia u Blei kum ki kpa tymmen hyndai hapoh Lai snem shiteng (3 ½ snem).
Ha ka lai snem shiteng kaba AR, u Mrad Khlaw ne 666 un shong ma u ha kata ka Temple ki Jiw.
Un hukum ia ki Jiw bad ia ka pyrthei ba kin mane ia u, uba long u Lucifer u ksuid bad u soitan.
Kane kein ka dei kata ka LYIUR.“Hangta ka kordit bah kan long ka bym pat ju long na myn dang long ka pyrthei ….
bad kan ym long shuh ruh" Mathaios 24:21.
Mynta ngi la jam sha kata ka pateng bad ngi long kata ka pateng kaba iohi ia ka jingkhie lung u Dieng Dumbur bad ia kata ka lyiur kaba hajan eh.
Shillong: Ka jinghap slap, hynnin ka sngi, ha Sohra, ka poi sha ka 226.0mm, katba mynta ka sngi, ka jinghap slap, ka long 94.2mm.
Ka Shillong, ka ioh slap, 13.8mm, hynnin ka sngi, katba mynta ka ioh 17.2mm, katba ka Umiam, hynnin ka sngi 12.2 mm bad mynta ka ioh 8.2mm.
Na bynta ki 24 kynta, ki ban wan, ka jinghap slap, kan long kaba malu mala, lane kaba kham jur, ha ka nongbah Shillong bad ki jaka ba marjan.
Kan don ka jingtied pyrthat bad khie eriong, ha ki bynta jong ka jylla bad kan don ruh ka jinghap slap, kaba jur bad kaba  jur bha.
Ka jinghap slap, ha kiwei ki jaka, ka long Mawsynram-258.2, Sohra- 226.0, Pynursla-182.1, Shella-133.3, Mawkyrwat-123.0, Khliehriat-88.0, Ratacherra-75.4.
Ka tnat peit mariang, ka maham ba mynta bad lashai ka sngi, kan don ka jinghap slap kaba jur bad kaba jur bha ha ki bynta jong ka jylla.
Ka jingjur slap, kan dang iai bteng, ha ka 21 bad 22tarik Jylliew, ong ka khubor.
Shillong, 19 Jylliew: Ka Executive Committee kaba ialam u Chief Executive Member u bah Titosstarwell Chyne ha Khasi Hills Autonomous District Council ka la khyllem noh mynta ka sngi hadien ba ka la duh ia ka jingbun paid.
Shwa ban sdang ka dorbar lyiur mang tyngka ka Council, ia ka mat bym shaniah shuh ia ka EC la wanrah u MDC ka NPP na Rambrai u bah Bajop Pyngrope bad la kyrshan 17 ngut ki MDC kynthup na ka NPP bad ka Congress.
Ha ka jingshisha ka NPP bad ka UDP ki iadon lang ha ka EC hapoh ka lama ka United Democratic Alliance (UDA) ha kine ki saw snem hapoh ka jingialam ka UDP.Haba wanrah ia ka jingbym shaniah shuh ia ka EC ba ialam u bah Titosstarwell, u bah Bajop ula ong ba ki 17 ngut ki MDC kim don shuh ka jingshaniah ia ka EC ba ialam u CEM bah Titosstarwell namar ka rukom treikam jong u, kam iahap shuh kumba ka dei ban long, ha kaba ula shu leh hi marwei ia ki kam ka Council.
Hynrei haba jubab halor kane, u bah Titosstarwell ula ong ba kam don kum kata ka jingleh marwei bad kano kano ka kam jong ka Council la leh da ka jingiarai bad jingiatip lang.
Ula pynpaw ia ka jingbitar da kaba tied miej, ba ka long kaba sngewsih ban shah shet ha ki paralok ba iatreilang.
“Ki la dung ia nga bad lada hangne ngi don tang 30 ngut ngi iashet kylla, katno sien kin shet ia ki paidbah lei", la ong u bah Titosstarwell.
Na ka liang u Chairman u bah Lamphrang Blah ula pynbna ba ka EC ba ialam u bah Titosstarwell kala duh ia ka jingbun paidbah bad ka jingjied ia u CEM thymmai kan long lashai ka sngi.
Haduh ka por ba la buh ban thep kyrteng mynta ka sngi na bynta ka shuki CEM, la ioh pdiang tang ia ka kyrteng u bah Pyniaid Sing Syiem na ka NPP ba kyrshan lang ka Congress.
Lada kam don da kumwei pat, ka shuki CEM kan leit sha u bah Pyniaid uba dei u MDC na Sohryngkham.
Ka NPP bad ka Congress kila thaw ruh ia ka Khasi Hills Democratic Front ban ialam ia ka EC thymmai.
Shillong:Ka khyndew kala hap ha surok bah NH40 Shillong-Dawki harum Laitlyngkot ha kine ki sngi bad haduh mynta ka sngi u Blei, la shu pyllait salit ban iaid ki kali shiliang.
Ha ka jingdei iaid lynti u nongthoh khubor, la sakhi ba ka jinghap ka khyndew ka long kat u lum heh kaba la tap lut ia ka surok baroh bad la shu pynlait salit tang ban iaid ki kali shiliang.
La iathuh ba kane ka khyndew ka la hap ha kine ki sngi ba la thep u slap tangba ha ka dei ha ka bor bym don ba iaid ba ieng, kam don kano kano ka jingjia.
Ka jingling jingman ka surok bah Shillong sha Pynursla, Dawki naduh Laitlyng kot sharum ka la long kaba ima bha ha kine ki sngi na ka jingther u slap namar ba kiba bun ki jaka, kila la hap khyndew bad ki maw kumba la jia ha Rngain dang shen, bad ki nongleit nongwan kila syier mynsiem namar ba kam long shngain bha.
Ha ka por ba iaid mynta ha ka por 11 baje eiei, la iohi ba ki maw bad khyndew ki hap brop shi brop ha katei ka jaka harum Laitlyngkot bad kane kala buh jingma ia ki leit ka wan.
Ki bor ba dei peit ki dei ban peitngor bha ha katei ka thain ban shim ki lad ki lynti ban pyllait na kano kano ka jingma ia ki nongleit nongwan namar ba kiba bun ki jaka, la I kumba kumba kin hap najrong sha surok na ka jingang ki maw, ki synjor ka khyndew.
Shillong:Ka jingshna pynheh ia ka surok bah Shillong -Pynursla – Dawki (NH40) ha ka jingmang pisa kaba T.970 klur (lait noh ka 4laning na Umshyrpi sha Baniun) la buh ban pyndep ha u Ia iong 2024, kata sa shi snem.
Ha ka por ba u myntri ka tnad Road, Transport bad High ways ka ri u Nitin Gad kari u la wan ialep elekshon ha Baghmara bad ha Ranikor ha u bnai Rymphang mynta u snem, u la ong ba ia kane ka surok yn pyndep ha u Iaiong 2024 hynrei haba peit ia ka jingtrei ia kane ka surok nalor ki kynrum kynram kiba mih, la I eh ba kan lah ban pyndep.
“Kane kan pynsuk ia ka leit ka wan jong ki nongwankai kiba kwah ban leit peit kai ia ka wah Umngot kaba shaid kdiar kdiar", la ong u myntri ha katei ka por.
Ka surokbah Shillong-Dawki ka dei kaba ju mad bha ia ka jingtwa man ka por khamtam tang shu jur u slap kaba la ju wan rah ia ka jingsahkut kali wat ka jingmyn saw ha kiba bun ki khep.
Ka jingshna pynheh ia ka surok bah NH-40 Shillong-Pynursla-Dawki mynta ka dang sangeh hadien ba ki kompeni ba shna kila iehnoh shiteng, bad don ba ka sorkar ka la weng noh kum ka kompeni ARSS bad ka surok ka la kylla sniew lut.
Ka kompeni na ri Japan ka Japan International Cooperation Agency (JICA) ka la bei pisa ia kane ka surok lyngba ka BOT (Build-Operate-Transfer), kaba mut kan shna ia ka surok bad kan sa lum pisa da kaba khrong na ki kali ba iaid haduh ban kut ka por kumba iateh soskular.
Shillong:Ka Pradhan Mantri Kisan Samman Nidhi (PM-KISAN) ka dei ka skhim Sorkar Pdeng ha kaba ka jingpynbiang pisa ka long 100% na ka Sor kar India.
Hapoh kane ka skhim, ka jing ai jingkyrshan kaba T.6,000 ha ka shi snem ha ka rukom ai jing siew kaba lai bynta ka dei kaba la pyn biang ia baroh ki longiing nongrep kiba don la ka jong ka jaka bad kane ka ai jing shngain ia ki ha ka ioh ka kot bad ka imlang sahlang.
Ia kane ka pisa la phah sha ki bank account jong kito kiba dei ban ioh jingmyntoi khlem da don mano mano ba mushlia, bad namar kane ka long kawei na ki skhim Direct Benefit Transfer (DBT) ba heh tam ha ka pyrthei.
Haduh mynta, palat T.2.42 lak klur ka dei kaba la pynbiang ia palat 11 klur ngut ki nongrep.
Shuh shuh, la pynpoi T.1.86 lak klur naduh ka jingpakhang dam namar ka khlam Covid-19.
Lah ban shu kdew hangne ba palat T.57,628 klur ka dei kaba la ioh da 3 klur ngut ki nongioh jingmyntoi kiba long ki longkmie, bad kane ka pyni ia ka jingmyntoi ba kane ka skhim ka ai ha ka jingpynkupbor ia ki longkmie.
Katkum ka jingwadbniah da ka International Food Policy Research Institute (IFPRI), ka PM-KISAN ka la wanrah shibun ki jingmyntoi ia ki nongrep bad ki kam rep.
Ka la pynbeit ia ka jingduna pisa ki longiing jong ki nongrep bad kane ka la plie lad ia ka jingthied ia ki tiar ba ki donkam.
Kane ka skhim ka kyntiew ia ka jingpdiang ia ki rukom rep kiba katkum ka juk mynta lyngba ki Krishi Vigyan Kendra.
Ka jingphah pisa sha ki nongrep ka kyntiew ia ka ioh ka kot jong ki bad ka kyntiew ruh ia ka jinglah jong ki ban iaid shaphrang khlem ka jingartatien bad kane ka ialam sha ki jingbei tyngka kiba wanrah jingmyntoi.
Ka PM-KISAN ka la pynkupbor ia ki Annadata (nongrep) da kaba kyntiew ia ka jingbei tyngka ha ki kam rep, ka jingpynbeit ia ka jingduna pisa bad ka jingkyntiew ia ka ioh ka kot ha ki jaka nongkyndong.
Kumta, ki nongrep ki la ioh lad ban bei tyngka ha ki jaka rep jong ki da kaba thied ia ki symbai, ki dawai sboh bad ki tiar ba ki donkam bad kane ka kyntiew ia ki jingmih jong ki mar rep.
tang ki nongbah ki ioh, katba ngi u nongkyndong pat shi tyngka ruh ym ioh ei, bad ngi ioh beit tang naka umsyep lajong.
Shillong:Ka seng ACHIK ka la pynlong ia ka jingiakhih ban dawa ban rah ia ka nongbah ka jylla ha ka por tlang sha Tura.
U President ka ACHIK Krima Council u Thomas M Marak, u la ong ba ka long kaba sngewsih ba watla ki nongialeh ia ka jylla Meghalaya, ki la mynjur ban pynlong ia ka Tura kum ka nongbah ba ar jong ka Meghalaya, hynrei kam shym la urlong haduh kine ki sngi wat hadien ba la iaid 51 snem ka jingioh jylla.
Katba u Mack lawrence M Sangma, Working President ka ACHIK Krima Coun cil, ula mait phang ba ha kine ki phew snem, ki seng bhalang na rilum Garo kila ju pynsngew ia kane ka mat man ka por.
U nongialam barim ka GSU uba dei u CEM barim ka GHADC, u Purno K Sangma uba iashim bynta ha ka jingiakhih, ula ong ba ka jingwanrah ia ka nongbah tlang ha Tura ka dei ka hok jong ki jaitbynriew Garo, kumba la mynjur ki nongialam ha ka por ba pynlong ia ka jingiakhih ban ioh ia ka jylla bad u la ong ba ka jinglong jylla ka Meghalaya, kam long kaba pura khlem pynlong ia ka Tura kum ka Nongbah Tlang.
Katba ka Bernita R.Marak, General Secretary, ACHIK Krima Council ka la ong ba ki tnat treikam kum ka Legislative, Executive bad ka Judiciary kin treikam, hynriew bnai shisien ba la pynlong ia ka Tura kum ka Nongbah Tlang.
Katba u Laben Ch.
Marak, u ophisar MCS bad MPS barim, u la ong ba ka jingiakhih kam dei ban pynklet ia ka Reservation Roster, namar ba ki paidbah Garo ki la ap khmih lynti ia kine ki mat kum ki hok jong ki Achik bad ka Reservation Roster bad ka Nongbah Tlang ki dei ki hok jong ki paidbah Garo.
Kiwei pat kiba kren ki long u general secretary na ka GSU (CEC) Interim Body, Garo Hills State Movement Committee (GSMC), Vice President ka FKJGP – Garo Hills, President ka TGCSU, A·chik Mahindra Pik Up Union bad kiwei.
La pynwai ia ka jingialang da ka jingbam smai ban leit pynshai sha man ki jaka ban pynlong ia ka Nongbah Tlang ia ka Tura.
Shillong:Ha kawei ka jingjia ba sngewtriem, katto katne ngut ki khynnah kila lap ïa ka metïap jong I Khun lung ba la thang hajan ka Lum Jingthang briew ha Malki Shil long, ha ka janmied sngi Saitjaiñ.
U Secretary ka Seng Samla Malki, u Bah Junestar Khar buli ula ïathuh ba katto katne ngut ki khynnah na Lum paring, ki la leit ïajngi shajan kane ka jaka bad ki la lap ïa kane ka metïap ba la thang jong I Khun lung.
Ha dien kane, ki la pyntip mar mar sha ka Seng Kynthei Lumparing hynrei hadien la shem ba kane ka jaka ba lap ïa ka metïap ka dei kaba dang hab ha Malki.
U Bah Junestar u ïathuh ba wat la ka met ka la ing ding, hynrei dang lap ban ïohi ïa u sai sohpet.
Kum kane ka kam ka long kaba ishyrkhei," ula bynrap.
Hadien kane, ka Dorbar Shnong ka la pyntip noh ïa kane ka jingjia sha ki Pulit kiba la wan shimti ïa ka met bad pynkitnoh sha Civil Hospital, Shillong ban leh post mortem.
Nongpoh:Ki la don kum ba 58 ngut eiei ki briew na ka jaidbynriew Kuki na ka jylla Manipur, ki la wan ban sah ne riehtngen shi por hapoh ka shnong Maikhuli lem bad ha ka thain Pillangkata, kiba dei ki shnong khappud ha Ri Bhoi.
Katei ka jingwan sah jong kitei ki jaidbynriew Kuki ha kitei ki shnong, ka dei na ka jingiakynad hapdeng ki jaid bynriew Meitei bad Kuki ha Manipur bad kaba dang neh kat haduh kine ki sngi, kaba la pynlong ia kitei ki jaid bynriew Kuki, ba kin wan phetrieh sha Ri Bhoi District tang ban ioh rieh tngen shipor, na ka bynta ban ioh ia ka shongsuk shongshngain.
Ki Pulit Ri Bhoi, ki la iathuh ba kitei ki jaidbynriew Kuki, ha ka por ba ki wan riehtngen shipor ha katei ka shnong ki la wan pyntip shuwa sha ki bor Pulit bad wat sha ki bor shnong ryngkat kiba haïing hasem jong ki.
La ong ruh ba ki bor pulit ka Ri Bhoi ruh hadien ba la wan ban pyntip sha ki bor pulit ki la phikir bad peitngor ba kan nym don kano kano ka huri hura ha katei ka thaiñ bad kum ki bor pulit ruh kin dang peitngor halor kane ka jingwan riehtngen shipor ha kitei ki shnong, ka dei ba ki kwah ia ka shongsuk shongsain bad kaba lait na ki huri hura.
Shillong:U Bah Nikistar Nongrang, President ka seng ka ‘Bri Hynñiewtrep Exporter and Importer Associa tion (BHEIA) u la ong ba naduh ba ka SDO jong ka Pynursla Civil Sub Division ka la ai jing bit, kiewdor ka bai sha lan maw na ka T.2200/- tyngka sha ka T.4000/- tyngka na ka bynta san ton.
Haba kren ha ki lad pathai khubor, u Bah Nikistar ha ka jingïadon lang ki dkhot ka seng ula ong ba ka SDO ka la pynmih ïa katei ka jingai jingbit ha ka 29 tarik u Jymmang 2023 bad mar ïa mih katei ka hukum kiew dor kynsan ka shallan maw.
Kum ka seng ki nongkhaïi kala ïa kynduh ïa ka SDO ha ka 10/6/2023 ban ïakren ïa kane ka jingeh ba kiba bun kim ïoh ïa ka slip kwari ban thied maw, ha katei ka jingïakren kim pyrshah ïa kata ka jingai ïa ka slip kwari hynrei kaei kaba ki pyrshah ka long ba ïa ka slip kwari la ai tang sha kiba ki kwah.
Kaei kaba jia ka long ba kito kiba don ïa ka slip kwari ki ai tang ïa kaba ki mon, kane ka paw ba don kiba ïoh ban kit maw man ka sngi, katba don kiba ïoh tang ar ne lai sien ha ka shibnai, ka jingkwah jong ki ka long ba dei ban ai lang solansar ïa baroh kane ka slip kwari.
Ha ka jingshisha ban phah ïa u maw sha Bangladesh donkam tang ïa ka shalan ba la ai na ka ophis jong ka DMR bad ka LC kaba la ïa da u importer na Bangladesh, hynrei hapdeng kata la mih bun ki slip, kum ka COVID Slip, Parking Slip, bad mynta sa ka slip kwari kaba kim lah shuh ban sngewthuh.
Nongpoh:Ka jingthmu jong ka shnong Borbhuin ban jied Rangbah shnong bad ban pynthymmai noh ia baroh ki nongialam shnong, kaba la thmu ban pynlong mynsngi saitjain, ka la pulom noh bad kata ka dei hadien ba bun na ki nong shong shnong kim wan ban iashimbynta ha katei ka jingiajied nongkitkam shnong.
Ha katei ka sngi ba ka shnong Borbhuin Byrnihat, ka la thmu ban thmu ban pynthymmai ia ki nongialam shnong, ka dei ruh hadien ka jing khlad noh u Rangbah shnong ha u snem ba la dep.
Lah ruh ban kdew hangne, ba naduh ka jingkhlad u rangbah shnong ba rim, ia ki kam shnong kam thaw la pyniaid da u Acting rangbah shnong bad dei halor kata ka nongrim ba na ka liang ka ophis ka Hima Mylliem, ka la bthah ia ka ophis u Syiem ka Raid Marwet, ba ki dei ban pynlong noh ia ka jingpynthymmai ia ki nongialam shnong hapoh katei ka shnong.
Haba iadei bad katei ka jingpynsangeh noh ia katei ka jingjied nongialam shnong, u Ken Syiem, Syiem ka Raid Marwet, u la ong ba katei ka jingthmu ban jied thymmai ia ki nongialam shnong, ka dei katkum ka jingbthah na ka ophis u Syiem ka Hima Mylliem, hynrei haba ka shnong ka la phah ia ka jingthoh na katei ka shnong ba kin pynsangeh noh ia katei ka jingjied nongialam shnong bad ruh ba duna ki paidbah kiba wan ban iashimbynta, kaba la pynlong ia ka ophis u Syiem ka Raid Marwet ban pynsangeh noh bad ba ki la rai ba kin sa pynlong noh ha kawei pat ka sngi.
Ha jingshisha phi hap iathuh bad ka daw keiñ ba balei ki paidbah Kim ia wan shim bynta kumta, ioh ba ki kwah direct da u acting.
Shillong: Ka iew die doh masi ha iewduh ka la nanghiar, katba dang mih ki sngi bad ki dukan ruh ki la kylluid, namar ka jingsangeh ki nongdie doh masi ban die, hynrei ki don pat katto kattne kiba dang shong ban die ia ki doh masi haduh mynta.
Ha ka jingiakren bad ki nongdie doh masi, hynnin ka sngi ka 17 tarik jylliew 2023, ki la ong ba naduh ba mih khubor ba ki don khñiang ha ki doh masi haduh mynta ki nongthied ki tieng ban wan thied doh masi.
Kumta ka iew ka la hiar sha ba palat, ym shuh kum ha ki por ba la dep.
Shuh shuh ki ong ba kim ju die ia ki doh kiba sniew, hynrei ki ot bad die ia ki doh kiba bha ban bam bad lada jia ba die ia ki doh kiba sniew ka jingiap kan wan lypa ia ki nongdie ban ia ki ba wan thied.
Ki la bynrap ruh ba ym ba ki doh masi kin don khñiang lut, hynrei ki don bun pat kiba bha bad bym don khñiang.
Naduh ba mih ka khubor ba don khñiang ha ka doh masi ka iew ka la hiar bad ha ka jing ioh jingkheiñ mynta ki nongdie doh masi ha iewduh ki don tang kumba 3 tylli ki dukan bad baroh ki la sangeh lut, namar ka jingduna ki nong wan thied.
Ha ki por ba la dep ki nong shong die doh masi ki iathuh ba ki dukan ha kane ka jaka ki bun kiba die ia ki doh masi bad ki don palat 10 tylli eiei ki dukan, hynrei mynta la plie tang 3 tylli ki dukan.
U Bhagwant Mann, myntri rangbah ka Punjab, ula shah wohnia man ka por, ba u dei uba dih bhor bha bad ha ka jingiakren ha ka prokram television, ha ki khyndiat sngi ba ladep, ula iathuh ba ha ki 12 snem ba ladep, ula shah kynnoh, ba u dei uba im beit, da kaba dih miet bad la bad sngi.
“Hato u briew, u dang lah ban im, lada u iai bteng ban im bad sngi bad miet, la 12 snem kynthih?" bad u la ong “Em.
Hato u dohnud jongnga, u dei uba la thaw da ka nar seh?" ong U Mann.
“Haba ki liang pyrshah, kim don eiei ban kynthoh, ki shu ai daw, ba nga dei uba dih iap.
Nga khie thiah, ha ka por 6baje mynstep bad mar kumta, nga la sdang ban shim ia ki file bad kumta, nga pyndep, ia la ki jong ki kam, la 1.5 snem ha Punjab" ong u myntri rangbah katei ka jylla.
Don kiba kynnoh, ba ha U Nailur jong u snem ba ladep, ba U  Bhagwant Mann, ula shah pynhiar na liengsuin, ha ka por, ba u wan na Germany ban wan phai sha India, namar ba ula buaid jawsheh, hynrei ka seng AAP, ka kyntait ia katei ka jingkynnoh.
La don kiba kynnoh ba U Mann, u la leit ruh sha Parliament, ha ka por, ba ula buaid bad wat ha Gurdwara ruh.
Shillong: Ka India Meteorological Department (IMD), ka pyntip, ba hynnin ka sngi, ka Sohra, ka ioh slap haduh 171.2mm.
Mynta ka sngi pat ka la duna slap bha, ha kaba ka ioh tang 11.0mm.
Ka Shillong, hynnin ka sngi, ka ioh 5.2mm, katba mynta ka sngi, ka ioh 4.6mm, katba ka Umiam, hynnin ka sngi, ka ioh 11.2mm bad mynta ka sngi, ka ioh 4.0mm.
Lashai ka sngi, kan don ka jinghap slap, kaba malu mala lane kaba kham jur, ha ka nongbah Shillong bad ki shnong ba marjan ruh kumjuh.
Ha kajuh ka por, katei ka tnat, ka ai jingmaham, ba kan don ka jingtied pyrthat bad khie eriong lem bad ka jinghap slap, kaba jur bad kaba jur bha, ha ki bynta jong ka jylla, ha ki 24 kynta ban sa wan.
Ka jinghap slap, ha ki 24 kynta ba ladep ha  Sohra – 171.2, Mawkyrwat – 147.0, Mawsynram – 118.2, Ratacherra – 85.4, Pynursla – 79.0, Tura – 75.4.
Mynta ka sngi, ka 18tarik Jylliew bad lashai ka 19  bad ha ka 20tarik Jylliew 2023, kan don ka jinghap slap, kaba jur bad kaba jur bha ha ki bynta jong ka jylla.
Kumjuh, kan don ruh ka jinghap slap kaba jur bha, ha ka 21 bad 22tarik Jylliew 2023.
Ka jingwad khubor, kaba la pynmih ha ki khyndiat sngi ba ladep, ka iathuh ba kito ki briew, kiba thiah miet bad khie sngi, ki don ia ka jinglong mlien jongki, haba la ju tip, ba ki dei ki dkhoh peit miet bad kitei ki lah ban iap kham kloi, namar ba ki don ia katei ka jingmlien kaba sniew.
“La iathuh ruh ba kito kiba ju thiah miet, ki dei kiba ju kyrni bha ban dih kyiad bad ban dih sikret, katba kiba khie step, kim long satia kumta" ong u nongbuddien bad u nongthoh, U Christer Hublin, uba dei u stad jong ka  Finnish Institute of Occupational Health ha Helsinki.
Katei ka jinglap, la pynmih paidbah ha ka  Chronobiology International bad ka dei kaba la buddien ia kaei kaba la lap ha u snem 2002, da ka  Finnish Twin Cohort.
Kane ka jinglap, kaba mynta, ka la tohkit ia ki  24,000 ngut ki briew, hapdeng ki snem 1981 haduh u snem 2018 bad la kylli ia ki briew, kiba ju khie thiah step, kiba ju peit miet bad na kitei, la lap ba 10 percent, ki dei kiba ju peit miet bad 33 percent, kiba thiah miet bha bad sa 29percent kiba khie step bad sa 27.7 percent, kiba ju sngewtynnad ban khie step.
Na kitei, la iathuh ba ki don 8,728 ngut kiba iap noh bad haba khein, ia kiba iap, na kitei kiba la dep iakren ha ki phew snem ba ladep, ki kynthup ia kito kiba iap na ka dih kyiad, ka dih sikret, ka por thiah jongki bad haba ia bynta, la lap ba 9percent, ki kham bun kiba iap, na kaba thiah miet bha, haba ia nujor na kito kiba khie step.
U Dr Bhanu Prakash Kolla, uba pule bniah ia katei ka jinglong jingman jong ki briew, ha ka  Center for Sleep Medicine ha ka Mayo Clinic in Rochester, Minnesota, u dei u bym don satia, ha katei ka jingpule, hynrei, u ong ba ka jingiapher jong ka jingiap, da 9 percent, ka dei na ka bynta kito kiba ju mlien bha ban peit miet ialade.
Nga ngam sngewthuh bha phi kane ka jing batai hangneBatai stad bha kine ki research.
U bym dih sikret ruh bun uba thiah mied katkum ki kam bad uba dih sikret ruh bun uba thiah kloi bad khie step.
Da survey bha wat batai kulmar moThud ka beit ka ak nang imat ka la lamwir ba la leh research palat.
Ki ehrang ISIS, ki la pyniap bein ia 39ngut ki khynnah skul bad arngut ki rangbah, ha ka skul ha Uganda.
Kiba bun na kitei ki khynnah skul, ki la shah thang im, ha ki jaka thiah jongki bad don ruh kiba la shah dung da ki tukri kiba kiba nep har har, ha katei ka jingleit hiar thma ki ehrang ISIS, ha ka miet jong ka sngi thohdieng.
Kiba iap, ha katei ka jingjia ba sngewsih, ki don baroh 41ngut, ha ka jingjia, ha  Lhubiriha secondary school, kaba don ha Mpondwe, ha west Uganda.
Ki bor sorkar, ki kynthup ia ka kynhun Allied Democratic Forces, kaba dei ka kynhun, kaba don bynta lang bad ki ehrang  ISIS, kaba don ia ka ktem ha ka Ri ba marjan, ha  Democratic Republic of Congo.
La iathuh ba ki don 5ngut ki ehrang, kiba leit hiar thma ia katei ka skul bad kitei, ki la siat naphang ia baroh ki khynnah skul, kiba don ha ki jingthiah jongki, ha ka por 11.30 mynmiet  jong ka sngi thohdieng.
U Sylvester Mapozi, u mayor ka Mpondwe-Lhubiriha, u pynthikna, ba ki don 39ngut ki khynnah skul, kiba la shah pyniap bad 20ngut na ki, ha kaba 20ngut na ki, ki la shah pom bad shah dung bad sa 17ngut, ki dei kiba la shah thang im.
U Mumbere Edgar Dido, u khynnah rit, uba dang 16 snem ka rta, u iathuh ba kitei ki ehrang ISIS, ki la siat briew naphang, ha shwa, ba kin rung sha ki kamra thiah jong ki khynnah bad hadien kata, ki sa ther da ki bom bad ka ding, ka la pur ha katei ka jaka sah ki khynnah skul.
Imphal: U Yumnam Joykumar Singh, symbud myntri rangbah barim jong ka Manipur bad uba dei ruh U Director General of Police (DGP), ba la shongthait jong katei hi ka jylla, u iathuh ha ka India Today, hynnin ka sngi, ba ka seng National People’s Party (NPP), kan hap ban pyrkhat biang ia ka jingiadei jongka bad ka seng BJP, ha ki khyndiat sngi ban sa wan, lada ka suk ka sain, kam wan phai noh, ha ka jylla.
“Ka NPP, kan hap ban pyrkhat, ia ka jing iatehlok jongka bad kane ka seng rong sawbthuh.
Ngin nym lah ban shu long, ki nongpeitkai" ong U National Vice President jong ka seng NPP.“Ka don ka article 355, kumta ka dei ka kamram jong ka sorkar jylla bad ka sorkar India, ban ai ia ka jingshngain ia ki nongshong shnong.
Hynrei, ka buit treikam kaba biang kam don satia" ula ong shuh shuh bad u ong ruh ba ka jinglong ka suk ka sain, ka nangsniew nang sniew.
“Ngam iohi, ia ka jingsuk, ba kan wan ha ka jylla, hynrei, kumba kan nang sniew, namar, ba wat ka iing jong myntri ka sorkar India, U RK Ranjan ruh ka la shah thang" ong shuh U Singh.
Shillong: Ka jingjia kaba la pynpangnud bha ka la jia ia ki ar ngut shipara, ha kaba kine ki khynnahrit ki la shah tap im ha ka jingtwa khyndew ha nongstoiñ ha ka step jong ka sngi saitjaiñ.
Kine ki ar ngut ki khynnah kynthei ki ba la shah tap khyndew ki dei ki shipara,ha kaba ka karta jong ki ka dei 10 Snem bad 15 Snem.
Kane ka jingtwa khyndew ka la jia katba baroh ki dang iohthiah lyngngai.
Kane ka jingjia ka jia ha Shnong Pyndengrei Nongstoiñ na ka jingjur jong u slap.
Kine ki arngut ki khynnahrit kiba la duh, ia ka ka jingim ki dei ki khun jong u bah Alexander Lyngdoh Nonglait bad ka kong Beautiful Nongsiej.
Na ka liang ki pulit jong ka West Khasi Hills District ki la buh ka jingkyrpad ia ki paidbah ba kin kiar na ki jaka ne surok kiba don jingma, ha Nongstoiñ na ka jingwan jong ka umsaw ha ki por ba jur slap.
Kine ki jaka ki long kum ka Nondeiñ sha Mawiaban ha kaba la shlei um ha Pampor, Nondeneiñ, District council sha St Joseph Hospital.
Patna: U nongialam ba paw khmat jong ka parti BJP ha jylla Bihar, uba long ruh u dkhot jong ka Bihar Legeslative Council, u Dilip Kumar u la kynnoh ba palat 17 ngut na ki ophisar ba rangbah jong ka sorkar Nagaland, ki don ha ka jingtohkit jong ka tnat Enforcement Directorate (ED).
Haba kren sha ki lad pathai khubor, U Jaiswal u ba bat ruh kum u shabuk rangbah jong ka liang pyrshah bad u nongpeit ia ka BJP ha jylla Sikkim, u ïathuh ba ka sorkar pdeng ka la phah ia ki notis, ha ba iadei bad ka bamsap bampong ha jylla Nagaland.
U la ïathuh ruh ba ia ka mukotduma la sdang da ka kynhun enforcement Directorate, pyrshah ia kine ki ophisar bamsap bad kine ki heh ophisar kin sa shah pynshitom ha ki bor ki ban sa wan.
Wat la ka parti BJP, ka don bynta lang bad ka sorkar jylla ha Nagaland, hynrei na ka liang jong u Jaiswal u la ïathuh ba u kren ia ki jingshisha, ha kaba u la ong ruh ba ka bamsap ha ka jylla ka long kum ka khlam ia ka jylla bad ka la ktah ruh ia ki ophisar kum ka jingpang bampong.
U la kam ruh ba ki jingleh ban bamsap ki la buhrieh noh ia ka jingkiew jong ka jylla Nagaland, ha kaba u la kdew ruh ba lada ymdei na ki heh ophisar bamsap ka jylla Nagaland kan dei kawei na ki jylla ba kiew bha ha ka ri.
U Jaiswal u kwah ruh ba ka sorkar kan da kaba tyngeh ban pynduhjait ia ka bamsap bad kyrpad ruh ia kito kiba bamsap ba kin pyrkhat bha ia ka jingleh jong ki na bynta ka roi ka par jong ka jylla.
U Jaiswal u la ong ruh ba ka jing synshar jong ka parti Congress la 60 Snem, ka long kum ka kolshor ia ki ophisar ban bam sap.
Haba iadei bad ki jutang elekshon jong ka parti BJP ha jylla Nagaland, na ka liang jong u Jaiswal u la pyntikna ba ka parti kan leh katba lah ban pyntikna bad pyndep noh ia ki jingkular.
Imphal: Ka jingia umsnam ha jylla Manipur ka la bteng biang, ha ka step jong ka sngi saitjaiñ ha Churachanpur bad Bishnupur district, ha kaba da ki tiar kiba khlaiñ la pyndonkam ban pynpra ia ki jingtei.
Katkum ki tyllong khubor kiba bun, ki la ïathuh ba ka jingpynjot pynpra, ka jingtuh jingthiem ka la sdang naduh ka miet jong ka sngi thohdieng bad kut pat haduh ka sngi saitjaiñ.
Kane ka ka kam sniew ka la jia ha Kikwata ba hap ha Bishnupur district bad ha Kangvai jong ka Churachanpur district.
Ka jylla Manipur ha ka 16 tarik Jylliew, ka la sakhi ruh ia ka jingmih jong ka huri hura hapdeng ki kynhun shipai pahara bad ki paidbah ba iakhih pyrshah ha ki jaka jong ka Kwakta bad Kangvai.
Ka jingiather kuli ba markylliang kaba la neh ruh da ki kynta ha kine ki jaka ka la jia.
Ka jingiather kuli ba la sdang naduh ka por 9.15 baje mynmiet, hapdeng ki bor pahara bad ki paidbah ba la kieng atiar bha, ha kaba kumba 400-500 tylli ki kuli, la synreit da ki paidbah ia ki bor pahara.
Ka jingiather kuli ba markylliang ka la jem noh ha ki khyndiat por, hynrei ha ka por kumba 9.45 baje mynmiet ka jingiather kuli ka la nang kham jur.
Ha kawei pat ka jingjia, ki paidbah ba ia don kumba 300 ngut, ki la pyrshang ban pynpra ia ka ïingsah jong ka Sharda Devi, President ka parti BJP Women jong ka jylla Manipur, ha Porampet jong ka Nongbah Imphal West.
Hynrei, na ka jinglah jong ki bor pahara ban tehlakam, ki la lah ban pynsaphred noh ia ki paidbah bad iada ia kum kine ki jingjia.
Ka jinglum briew ha kiba bun ki jaka ha jylla Manipur bad ka jing pynpra ia ki jingtei kiba dei trai da ki ophisar sorkar, ka la jia ha kylleng ki bynta jong ka jylla.
Ki tyllong khubor ki la ïathuh ruh ba ka la don ka jing ialum briew ba palat 1000 ngut ha khmat jong ka Palace Compound, mar syndah bad ka Advance hospital ha ka por 6 baje janmiet, ha kaba ka la don ruh ka jingpyrshang ban leit tuh.
Ban iada ia kane ka jing shah tuh, ka kynhun shipai Rapid Action Force, ki la pynbthei ia ki tyndong lyer pynsatkhmat, siat ia ki paidbah da ki kuli jri, ha kaba katto katne ki paidbah ki la mynsaw.
Ki tyllong khubor ki la ïathuh ruh ba kumba 300 ngut ki paidbah, ki la ia lum khrui ha khmat ka Manipur University kiba dang pyrshang ban leit tuh na Iringbam Police station ha Imphal West distrik.
Imphal:Ka jingia kulmar ba dang shu jia shen hapdeng ka kynhun shipai Rapid Action Force(RAP) bad ki paidbah ka la jia biang ha Nongbah imphal jong ka jylla Manipur, ha ka janmiet jong ka sngi thohdieng, ha kaba kawei ka ïing dara ka la shah thang ha ki paidbah.
Ki shipai kiba la don ha kane ka jaka ki la leit kloi ban tehlakam ia ka jingkulmar bad siat ruh ia ka tear gas ban pynpra ia ki paidbah bad iada ia ka jing shah pynpra jong ki ïing ki sem.
Ki Pulit pynlip ding jong ka jylla Manipur ki la leit wut sha katei ka jaka bad tem noh ia ka ding ba la klang.
Ka jinglah jong ki pulit pynlip ding ban tem ia ka ding ba la klang bha ka la iada ia ka jingpur jong ka ding sha kiwei pat ki bynta.
Katkum ki tyllong khubor, kane ka ïing la long trai da u wei u heh ophisar IAS ba la shongthait na kawei ka kynhun jaitbynriew ha Manipur.
Ha ka janmiet sngi palei, ka ïingsah jong u Myntri jong ka sorkar pdeng u RK Ranjan Singh, ka la shah wiangding ha kongba Imphal, Manipur ha kaba la wiang ding da ki paidbah.
Ki paidbah ki la rung jubor sha ka ïingsah jong u Singh bad ki la wiangding.
