Kine kiba khlad sa 9 ngut ki dei na EKH: 07, RBD: 01 bad WJH: 01 Kat kum ka jingpyntip ka Tnad ka Koit ka Khiah, sa 497 ngut ki briew kila ïabit thymmai ïa kane ka jingpangkhlam bad kiba dang shitom ne ki active case kala hiar sha ka 5797 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 17 (Others), EJH: 13 (Others), EKH: 204 (Armed Force/Paramilitary Force —13, Others-191), NGH: 05 (Others), RBD: 49 (Others), SGH: 05 (Others), SWGH: 36 (Others), SWKH: 24 (Others), WGH: 102 (Others), WJH: 34 (Others) bad WKH: 08 (Others).
Ki nongpang kiba la ioh pat iaka jingkoit ki don haduh 801 ngut.
Kine ki kynthup na EGH: 26 (Others), EJH: 33 (Others), EKH: 309 (Armed Force/Paramilitary Force —02, Others-307), RBD: 118 (Others), NGH: 30 (Others), SGH: 07 (Others), SWGH: 24 (Others), SWKH: 33 (Others), WGH: 129 (Armed Force/Paramilitary Force —03, Others-126), WJH: 66 (Others) bad WKH: 26 (Others).
Ka jingdon jong ki briew bala ïabit ïa kane ka jingpang khlam ha Jylla kala kiew sha ka 38230 ngut bad napdeng kine 31781 ngut kila ïoh ïa ka jingkoit bad 652 ngut kiba ïap nalor ki briew ba dang shitom.
District Wise Distribution of COVID-19 Cases, Meghalaya.
Ka Jaintia Students Union – War Jaintia circle haka sngi Thohdieng haka jingialam u President ka War Jaintia Circle u Eddy Kery Pohtam, u General Secretary Kerrydiam Lamin bad u Assistant General Secretary u Dewan Bareh kum ka dak ban pynpaw ka jingpyrshah ia ka jingmynthi ka sorkar ia ka jingdawa ka seng, ka la sieh da ka lama iong ha khmat ka Nongtalang CHC khnang ban pynbor ia ka sorkar ban wanrah biang iaka kali kit nongpang 108 EMRI ha Amlarem Subdivision ban shakri ia u paidbah ban iarap pynpoi ia ki nongpang sha ki hospital ryngkat ka jingdon ki Paramedics ne nongtrei ban pynioh lad jingsumar.
Ka JSU hadien ba la kut ka por shitaiew ba ka aipor ia ka sorkar ban wanrah biang ia ka 108 naduh ba la pynduh ia ka ha u snem 2014.
Kane ka jingsieh lama iong ka dei ban pynpaw ia ka jingpyrshah ka JSU kala byrthen ruh ba kan sdang syndon da ki jingiakhih haduh ban ioh syndon ia kane ka Ambulance 108 service hapoh ka thain.
Ka JSU kala buh jingkylli ruh ia ka sorkar bad kynnoh ba kala lehshiliang khmat ia ka War Jaintia.
Ka JSU kala ong hato tang ha Shillong bad Garo Hills mo kiba shah ktah haka ka jingpang Coronavirus.
Ka JSU kala kynthoh ruh iaka sorkar MDA namar ba kine ki kali108 ki don sha baroh ki district, katba ha War Jaintia ym shym la buh ia kane ka kali.
Ka JSU kala kam ba bun ki mynsiem briew kila duh ei naduh bala sangeh jingai jingshakri ka kali 108 ha katei ka thain, bad kala dawa na ka sorkar ban wanrah biang ia kane ka kali 108 ha ka thain War Jaintia.
Ka Meghalaya Bharat Scouts & Guides West Jaintia Hills District kum shibynta ka jingrakhe pyndonburom iaka World Environment Day (WED), haka sngi Thohdieng kala sdang ia ka prokram kyrpang ba shitaiew lynter ba la tip kum ka World Environment week bad ka ban kut ha 10 tarik jong une hi u bnai.
Haba sdang ia kane ka prokram ladon ka jingialang ba lyngkot ha kaba la iadonlang  ki nongkitkam ka Meghalaya Bharat Scouts & Guides, West Jaintia Hills ba kynthup ia u District Secretary ma Ohiwot Laloo,  Jt.
District Secretary Adiam u Bthuh, District Organiser Scouts ma Elvis Dkhar bad District Organiser Guides kong S.Shylla.
U Ohiwot Laloo, District Secretary MBS&G, West Jaintia Hills haba kren, u la iathuh ba ka jingpynlong ia kane ka prokram mynta u snem ka long kaba khampher namar ba kim iohlad shuh ban pynlong ki prokram kum ha kip or mynshwa, hynrei wat la kata ruh u khmih lynti ba ka jingshim ia kane ka sienjam kan long ka nuksa babha ia kiwei ki nongshnongshnong ba kin iashimbynta shitrhem ha la ki jong ki jong ki iing ki sem ban rakhe ia ka World Environment Day da kaba thung ia kino kino ki jait jingthung kat kum ki rukom ba ki lah ban leh ha la I jong I jong I bor I barit eh.
Ka Hynniewtrep Youths’ Council (HYC) War Jaintia Padu Unit haka 2 tarik Jylliew kala ujor sha u MLA ka thaiñ u ma Lahkmen Rymbui bad sha Deputy Commissioner West Jaintia Hills bad sha u SDO Amlarem (Civil) Sub-Division haba ïadei bad ka jingduh bording jong ka shnong Padu.
Kane ka jingduh bording ha katei ka shnong ka dei na duh u transformer bording naduh ka 27 tarik Jymmang.
Ki kyntoit jong ka shnong jong ka Padu kiba shong khlem bording ki kynthup ka Padu Mawjyllang, Padu Mawsku, Padu Shnongpdeng bad Padu Nongthymmai.
Ha kaba ïadei bad kane jingduh bording ka HYC ka la kyntu ïa u MLA bad ka bor synshar district ban leh eiei khnang ba kan ym wanrah jingeh ïaki paidbah nongshong shnong, ki khynnah skul bad samla pule kumjuh ïaka Padu Dispensary namar ïaki dawai inject Covid-19 hap ban buh hapoh Refrigerator khnang ba kin nymsepei.
Ka Jaintia Students’ Union (JSU), Laskein block circle haka sngi Thohdieng kala leit ban jurip ia ka Laskein CHC halor ka jingpynkhreh iaka khlam COVID-19 La ialam da u Dapmain Suchiang president JSU Laskein, Franky Shylla general secretary JSU Laskein bad kiwei kiwei.
Ka jingpynkhreh jong ka Laskein CHC kala iaid shakhmat bad ki dawai ki dashin ban sumar ia ka jingpang COVID-19 ki bym jur eh (mild symptoms) bad ka oxygen dang ioh tang kumba 5 tyndong ryngkat bad ki sut ki but PPE.Ka JSU kala ong ba kane ka Laskein CHC kaba peit da ki phew tylli ki shnong, ka don tang kawei ka jingthiah ba kyrpang (isolation ward) bad kala kyntu iaka tnad ka koit ka khiah bad phai khmat sha katei ka jaka sumar bad ban pynbiang iaki jingdonkam baroh ban iakhun iaka khlam COVID-19.
Ha kaba iadei bad kiwei kiwei ki jingeh kane ka CHC, ka JSU kala kam ba bun na ki paidbah kiba shah sumar ha kane ka jaka sumar kila ong ba ka bodring ha kane ka jaka sumar ba kam biang bad ka lip khah.
Kane ka jaka sumar kam don ruh iaka Generator ban ai jingshai ia kane ka CHC haba thud ka bording.
ka JSU kala ong ba kane ka buh jingeh iaki doktor bad bunsien wa ki doktor ki hap ban pyndonkam da ka torch light bad kane kala wanrah jingsyier iaki nongpang khamta ki longkmie ba pun ba kha.
Ka JSU kala dawa na ka tnad ka koit ka khiah ban pynbiang mar mar iaki jongdonkam khnang ba ka jingdon kane ka CHC kan ai jingmyntoi iaka thain baroh kawei.
Ka Ramakrishna Mission, Sohra haka jingïalam u Swami Anuragananda uba long u Secretary jong ka Maharaj Ramakrishna Mission Ashrama, Sohra, East Khasi Hills District kala kner la kti jingïarap da kaba pynïoh mar bam kum u khaw bad dai sha ki 30 tylli ki longïing baduk ka shnong Ialong.
Ïa u khaw bad u dai ka Ramakrishna Mission kala synniang mar 25 kilo shi longiing bad ïa u dai la sam mar 4 kilo shi longïing kiba shah ktah na ka jingkhang dam ban iakhun pyrshah khlam COVID-19.
Ka Dorbar Shnong Ialong lyngba u waheh shnong T Ram Phawa kala pynpaw iaka jingsngewnguh bad ai khublei ïaka Ramakrishna Mission, Sohra kaba la kner iaki jingiarap sha kine longïing.
Ka Dorbar shnong ka la kitbok kitrwiang ïaka Ramakrishna Mission, Sohra ba kan nanglah ban ai jingshakri khambha ïaka ri bad jaitbynriew.
U District Magistrate, East Jaintia Hills District haka sngi Thohdieng ula pynmih iaka hukum ban pynbna ba la ailad ban plie iaki iew lai sngi ha ka taiew ban wan kata haka 7 tarik, 9 tarik bad 11 tarik une u bnai Jylliew.
Kine ki iew kiba shah ban plie ki kynthup iaka Khliehriat East & West, baroh ka iew Ladrymbai, Umpleng, Chiehruphi, Lumshnong.
Sohkymphor, Sookilo, Saipung, Samasi, Jalaphet, Rymbai, Wapung, Sutnga, Batwa and Umkiang bad ki dukan shnong kiba pyniaid da ki Dorbar Shnong ne Market Committee.
Ia kine ki iew la shah ban plie naduh ka por 9 baje mynstep haduh 3 baje nohphaisngi.
Nalor kata tang 50 ercent la shah ban plie iaki dukan mar bam, hardware, electrical kaba kynthup iaki dukan mobile, spare parts, dukan die jain hapoh ka jingpeit ki bor shnong.
Shuh shuh ki dukan hapoh shnong kin plie naduh ka por 2 Pm haduh 6 pm.
Baroh ki ban hapoh ka district kin plie naduh ka sngi Nyngkong haduh Thohdieng da kaba pynduna iaki nongtrei.
Katba ki Post Office tang la shah ban plie tang haka 7 tarik, 9 tarik bad 11 tarik u bnai Jylliew.
Ka jingpyrkhing ban iaid ban ieng na kawei ka district sha kawei ka district ka dang neh nalor kiwei kiwei ki jingpyrkhing kiba la dep pynbna.
Ka Jylla Meghalaya kala kynjoh haduh 643 ngut haka jingdon jong ki briew ba ïap pang COVID-19 da ka jingkhlad biang sa 18 ngut haka sngi Thohdieng.
Kine kiba khlad sa 18 ngut ki dei na EKH: 09, RBD: 01, SWGH: 01, WGH: 02, WJH: 04 bad WKH: 01 Katkum ka jingpyntip ka Tnad ka Koit ka Khiah, sa 584 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ki don 6110 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 13 (Others), EJH: 42 (Others), EKH: 240 (Armed Force/Paramilitary Force –01, Others–239), NGH: 08 (Others), RBD: 43 (Armed Force/Paramilitary Force –03, Others–40), SGH: 08 (Others), SWGH: 16 (Others), SWKH: 27 (Others), WGH: 55 (Armed Force/Paramilitary Force –01, Others–54), WJH: 111 (Others) bad WKH: 21 (Others).
Ki nongpang kiba la ioh pat iaka jingkoit ki don haduh 808 ngut.
Kine ki kynthup na EGH: 19 (Others) EJH: 41 (Others), EKH: 433 (Armed Force / Paramilitary Force –11, Others–422), RBD: 69 (Others), NGH: 07 (Others), SGH: 15 (Others), SWGH: 88 (Others), WGH: 85 (Others), WJH: 29 (Others) bad WKH: 22 (Others).
Ka jingdon jong ki briew bala ïabit ïa kane ka jingpang khlam ha Jylla kala kiew sha ka 37733 ngut bad napdeng kine 30980 ngut kila ïoh ïa ka jingkoit bad 643 ngut kiba ïap nalor ki briew ba dang shitom.
District Wise Distribution of COVID-19 Cases, Meghalaya.
Kawei ka longkmie kaba na shnong Moodop Nartiang kala mih shakhmat ban kner jingïarap sha ki longïing kiba kyrduh bad shem jingjynjar ban pyndap pynbiang iaki jingdonkam ha ki ïing ki sem jong ki naka jingkhangdam ban iakhun pyrshah iaka jingpur sted ka khlam COVID-19 bad kala synniang da ka pisa T.1000 shi ïing sha ki 50 tylli ki longïing ha Moodop Nartiang haka sngi Thohdieng.
Kane ka longkmie ka dei kaba trei haka tnad PWD kaba la tip kum ka kong Wanpyntngen Pale.
La aiti ïa kane ka pisa haka jingialang lyngkot kaba pyniaid da u Hamkom Khynriam chairman shnong Moodop, haka jingiadon Lang u ma Dawioo Dkhar waheh shnong, Edressly Pale secretary shnong bad kiwei kiwei.
U waheh shnong Moodop ma Dawioo Dkhar ula pynpaw ka jingsngewnguh ia kane ka longkmie kaba kum ka riew kynthei wat la haka jingtrei kaba rit kala iohi iaka jingeh jingjynar kine ki longïing kiba la shah ktah shisha na ka jingwan lyngshop ka khlam COVID-19.
Kiwei ruh ki dei ban bud iaka nuksa kane ka longkmie kaba don ia kata ka mynsiem ban ai ban iarap iaki para briew ha kum kane ka por ka saw ka sian na ka jingwan lyngshop ka khlam, la ong u waheh shnong.
Ka Moodop ka dei kaba shnong kaba la shah ktah haka khlam bad kila don ruh katto katne ngut kiba la duh iaka jingim na ka jingpang COVID.Ka Khasi Students’ Union (KSU) Namdong Area Unit kala kner iaki kti jongiarap jong ka da kaba synniang da ki PPE bad ki Mask sha ka jaka ai jingsumar jong ki Sister of Charity Convent kaba don ha Namdong haka sngi Palei.
La leit ai ia kine ki tiar da u Chanbor War president KSU, Juhhi Tariang general secretary bad ha ka jingdon lang u organizing secretary KSU JHDU u Liningnard Tariang lem bad ki dkhot ka CEC Ka KSU kala synniang da kine ki tiar sha ka Sister of Charity Convent ba kin ioh iaki lad jingiada haba ki ai ka jingshakri sha u paidbah ka thain.
Ka KSU ka la khublei ruh ia ki sister ba trei hangne namar ka jingdon jong ki ka ai jing iarap shibun ia ki para doh para snam ha kane ka thain ban iakhun iaka khlam COVID-19.
Ngi ki ba ha ïing ha sem jong I Kong (L) Byeless Phawa ba shong ba sah ha Moopyllaitsyiar Khliehtyrshi I ba trei ha Dr.Norman Tunnel Hospital, Jowai I ba la khlad noh sha la U Trai ha ka 30th May 2021.
Ngi dap da ka jingsngewnguh ïa ki Doctor ki nurse bad ki Staff ka Woodland Hospital, Shillong kiba la ïaleh shitom ban sumar pynkoit ïa I, hynrei u lyoh ba dum u wan kah kynsan ïa ka ing ka sem jong ngi.
Kane baroh kadei ka jingpynïaid ba stad U Blei hi U ba la khot noh ïa I sha lade hi.
Ngi pynpaw ruh ka jingsngewnguh ia U Local MLA, Local MDC, BDO Thadlaskeiñ, Health Department, Rangbah Shnong, VDP dong Moopylaitysiar bad ka Balang Presbyterian Khliehtyshi kiba la ïarap ia ngi ha kum kane ka por ban pynbiang ïaki jingdonkam jong ngi kum ka ing ban pyndep ïa ka met ba sah jong I.Ngi pynpaw ruh ïa ka jingsngewnguh ïaki paralok parajor ki ba don sha jan bad sha jngai, ki kur, ki kha ki man, ki Staff jong ka Dr.Norman Tunnel Hospital ki ba la ai ïa ki khubor sngewlem jong phi ban pyntngen ïa ngi kum ka ïing ka sem ha kum kane ka por wat lada phim lah ban iadon lang bad ngi ruh.
To U Blei ka jingsuk un don ryngkat bad phi baroh, un ai ruh ia phi ka met ba koit ba khiah ha ki ïing ki sem jong phi ha ki sngi ki por ba dang wan.
Ki ba burom ia phi Jingbha Rymbai (Lok), Puralangki Phawa (khun), Bandamiki Phawa (khun), Chisaddonki Phawa (khun), Dachange mi Phawa (khun), Rainbow B Phawa (khun), Dathmu Phawa (khun), ki Khunruit, ki khun ksiew, ki pyrsa kurim bad na kiba haïng hasem baroh.
Ka seng Kur Lamin Dawki Unit kala kner jingïarap da u khaw bad kiwei ki mar bam sha ki spah tylli ki longïing jong ki para kur kiba shem jingeh hakum kane ka por ba ki duh ïaka bylla sngi namar ka jingkhang khyrdep ban ïakhun ïaka jingpang khlam COVID-19.
Ïa u khaw bad mar bam la leit ban sam haka sngi Palei ha shnong Bakur haka jingïadonlang ki rangbah ka Kur Lamin ba kynthup u President Eraldus Lamin bad Wespar Lamin nalor kiwei kiwei ki rangbah ka Kur.
Ïa kine ki mar bam la sam hapdeng ka jingpynbeit ryntih da kaba bud pyrkhing ruh ïaki kyndon jingbthah ka sorkar khamtam ka jingïeng na jingjngai kaba shi meter iwei na iwei ne ka Social Distancing.
Ïa u khaw la sam mar 25 kilo shi longïing nalorkata la sam ruh ïaka umphniang, dai, phan, piat bad ka mluh.
Halor kane ka jingleh bha jong ka Kur Lamin ki nongïoh myntoi ki la pynpaw ka jingsngew nguh bad ïaroh ïaka Kur kaba la kloi ban ïarap ïaki hakum kane ka por kaba ka ri bad ka Jylla ka mad ïaka jingtynjuh jong ka jingpang khlam.
U Principal Secretary, Health&Family Welfare Department, u Sampath Kumar , IAS ula pynmih paidbah iaka Jingbthah Halor Ka Koit Ka Khiah ha kaba iadei bad ka jingpang khlam COVID-19 haka Jylla haka 2 tarik une u bnai.
Katkum ka Ka Jingbthah Halor Ka Koit Ka Khiah la lap ba katkum ka kaiphod halor ka Genome sequencing jong ki nongmuna ba iadei bad ki briew kiba ioh ia ka khlam COVID-19 hapoh Meghalaya, la shem  ba kiba  bun na ki nongmuna ba la lap ki dei jong kito ki khniang kiba la kylla thymmai na uba la don lypa (mutated strains) kiba la shah  kynthup ha ka WHO kum ki “Variants of Concern" katba katto katne na ki kum ki ki "Variants of Interest".
Ki “Variants of Concern" ki dei ki jait khniang kiba sted bha ban ia bit bad saphriang kloi ha ka imlang sahlang, kaba la pynkhih jingmut ia ka tnad ka koit ka khiah bad kane ka la pynlong ruh ia ka jingkiew ha ka jingdon ki briew kiba iap.
Lah ban pynkynmaw hangne ba ka sorkar ka la dep pynmih lypa ia ki jingbthah katkum ka shithi no.
Health.140/2020/4 Dated Shillong,  2 tarik Jylliew, 2020 kaba kdew ba yn niew beit ia ki briew kum ki nongpang ha ka thup kyrdan (Category) ‘A’, kaba mut ba baroh ki nongshongshnong ka jylla kin niew ialade kum ki nongpang ki bym pyni ia ki dak ki shin (Asymptomatic cases) bad ban shim ia ki lad jingiada kumba la kdew.
Da kaba buh jingmut ia kine ki jinglap ba thymmai, la pynbna ba nangne shakhmat yn niew ia baroh kum ki briew ki bym pyni ia ki dak ki shin (Asymptomatic persons) kiba rah ia kine ki khniang ba la tip kum ki “Variants of Concern" (VoCs) bad kiba lah ban pynsaphriang ia ka jingpang.
Ka lynti nangne shakhmat ka long ban iatreilang ha kaba man la iwei pa iwei kin hap shim ia ka jingkitkhlieh na ka bynta ka jingshngaiñ da kaba bud ryntih ia ki kyndon ba iadei bad ka COVID kumba la bthah na ka por sha ka por da ka sorkar bad ki riewshemphang ha ka koit ka khiah.
Ka jingbud ryntih ia ki kyndon ka koit ka khiah (ka jing deng ia ka mask ha ka rukom ba dei bad ka jingpyniajngai iwei na iwei) ka long kaba donkam eh ha kum kane ka por la ka long ha ki jaka trei ne wat ha iing ha sem kumjuh.
La bthah ia baroh ban bud ryntih barabor ia ki kyndon ba iadei bad ka COVID ban tehlakam kloi ia ka jingpur sted da kaba bud ia ki jingpynkhreh jong ka jingiashimbynta ban rat dyngkhong ia ka COVID  “participatory COVID elimination plans" ha kaba  kano kano ka jingshah ktah ha ka COVID (COVID positive case), kiwei kiwei ha ki sawdong sawkun kin  kiar na baroh ki jait kam ha ka imlang sahlang ba iadei bad ka jingiakhleh bad ki para marjan ne ha iing, ka jingiabam shi iing bad ka jing bud ryntih ia ka jing pyniajngai iwei na iwei kumjuh ka jing deng ia ka mask ba ar syrtap  ym duna ia ka 7 haduh 10 sngi ban pyniap ia u khniang, bad ban pyndkut ia u kynjri ka jingsaphriang.
Dei ban nang pynjur ia ka jingbteng ha ba iadei bad ka kyndon jong ka jingwad jingpeit bniah jingbuddien ban pynthikna ba ki nongpang ba pyni ia ki dak ki shin ki shah peit bniah, shong pynkyrpang bad ioh ia ki jingsumar kloi katkum ki kyndon.
Dei ban bud ryntih ruh ia ka jingbthah na ka koit ka khiah katkum ka shithi no.
Health.21/2020/Pt.
VIII/95 Dated Shillong, the 27 tarik Jymmang, 2021 khnang ban buh jingmut ia ki jingpaw jong ki dak ki shin ha ki nongpang la kumno kumno naduh ka sngi ba 8 ter ter haduh ka jingpyni jong ki dak ba nyngkong  kumba la kdew.
Ka jingwad kloi ia ki lad jingsumar ha ba iadei bad kane kan iarap pynduna ha ka jingdon jong kiba iap.
Ka imlang sahlang ka dei ban sngewthuh ba ia mynta dei tang ka dawai iada (vaccine) kaba long ka lad ka lynti ka ban iakhun pyrshah ia ka jingsaphriang ba shyrkhei jong une u khniang.
La pynshisha ba ka jingaitika ka iada na ka jingbanjur jong ka jingpang, watla la sakhi ia katto katne kiba shah ktah ha ka jingpang hadien ka jingaitika hapoh ka jylla.
Kumta la sngew dei ba ka jingiatreilang  ka dei ban wan na ka liang jong baroh kiba dei khmih ban weng ia ki jingsngewthuh bakla bad ki jingartatien  ba iadei bad ka dawai iada(vaccine).
Da kani pyntip i ya phi wa u Ma Vigorious Lywait, uwa khut maia Ma Baiko, uwa na Iawmusiang, Jowai u Khon ka Kong Sicily Lywait, da khlad u neni i pyrthai ynne i janmiet ka 3 tarik Naiynru hei por 5:30.
Ka sngi wow pyndep ya ka ñiam ka rukom khaddooh yong oo u man ko ha ka 4 tarik Naiynru heipor 10:00 waje i step ha khnap thangbru, Seinraij Jowai wa em ha Khimusniang.
Ka jingwan ka khlam COVID-19 kala pynshong set iaki briew hapoh ïing da kaba khang iaki jingkhang, ki dukan, ki iew ki hat ryngkat ki lad ban leit trei leit ktah bad leit kamai kajih.
Ha kum kane ka por ki paidbah kumjuh ki trai dukan, kiba khaïi pateng, kiba trei bylla kila donkam iaka rynsan ba ki paidbah kin tip shaphang ka rukom plie dukan, kino ba lait ban leit trei kum ki misteri, khap shñiuh, kiba trei ïing, kiba shna bording wat haduh ban tip ruh kino ba leh iaki Home Delivery nalor kiwei pat.
Dei halor kane ka nongrim la sdang ia ka Website kaba ai kyrteng Aifindz kaba lah ban shem da kaba leit ha www.
aifindz.
in bad lah ruh ban pyndonkam khlem jingsiew naka bynta ban tip shaphang ki dukan, ki Restaurant, ki Hotel, ki kali kamai, ki jingbam ba shet ha ïing, ki mar ba shna ha ïing, ki jaka sumar kum ki Clinic bad kiwei kiwei lah ban buh ha kane ka Website.
Kum ka nuksa, ki briew ba don dukan die mar mynta la pynbeit da ka sorkar bad ki dorbar shnong iaki por kumjuh ki sngi plie dukan da kaba buh iaka pali.
Katba ha kane ka website pat da kaba Register hapoh ka Aifindz ki briew ba don dukan ki lah ban buh iaki jingtip shaphang ki dukan jong ki lada dei kiba don ha Shillong ne ha kino kino ki jaka jong ka jylla, ha kaba naka liang ki paidbah pat ki lah ban wad (Search) ia kino kino ki jait dukan ba plie ha Shillong lane ha kiwei pat ki jaka ha kano kano ka sngi da kaba leit ha ka Aifindz.
Sa kawei ka nuksa ba iadei bad ki Local Taxi kumjuh kiwei pat ki jait kali kamai ba kumba long mynta la buh da ka sngi ia kiba lah ban kamai, kumta ki trai kali ki lah ban buh jingtip shaphang ka kali ha kano ka sngi ba ki kamai, kumjuh ruh ki paidbah ki lah ban phone lada dei ba ki donkam kali kyrkieh.
Ia kito kiba shet jingbam ha ïing, kiba don Restaurant, kiba leh iaka Home Delivery ki lah ban buh jingtip haka Aifindz shaphang ki jait jingbam ba ki shet ne ki die ryngkat ki Phone Number khnang ba ki briew kin ioh ban thied.
Kane ka Website Aifindz kan iarap iaki paidbah kumjuh ki trai dukan ha kum kine ki por jong ka khlam kumjuh ha ki por ban dang wan, bad la pynshlur iaki paidbah ban shim kabu ia kane ka lad kaba lah ban iarap iaki khambha.
Naka bynta ban tip khambniah halor kumno ban Register kumjuh ruh ban leh iaka Business Listing, ki paidbah ki lah ban pule hapoh ka FAQs jong ka Website.
Watla ka Website ka dei haka ktien English ruh, hynrei ki paidbah ki lah ban thoh shaphang ki dukan, ki jait kamai kajih jong ki ha ki ktien Khasi, Pnar bad Garo katkum ka mon jong ki.
Ki MLA na Rilum Jaintia da kawei ka sur kila tylli mlon ban pyrshah iaka rai jong ka sorkar Meghalaya Democratic Alliance (MDA) kaba ialam da ka National People’s Party (NPP) bad MeECL ban ai wai iaka #MyntduLeshkaHydroElectricProject sha ki company riew shimet ne ki tnad ba pyniaid ka sorkar na shabar ka Jylla ban pyniaid iaka jingai bording #electric ha baroh kawei ka Jaintia Hills.
Ia kane ka rai la shim haka jingialang jong ki MLA kaba long ha Secretariat.
Shillong kaba la iashimbynta da ki MLA naudh u ma Lahkmen Rymbui, Coming One Ymbon, Sniawbhalang Dhar, Kyrmen Shylla, Wailadmiki Shylla, Nujorki Sungoh bad Shitlang Pale.
“Ngi ki 7 ngut ki MLA na Rilum Jaintia da kawei ka sur ngi pyrshah jur iaka rai ban ai wai sha ki company shimet ne ki Myntdu Leshka Hydro Electric Project ban sam bording kaba kynthup ruh iaka maintenance ha Rilum Jaintia," la ong u ma Lahkmen.
“Ngi kyrshan na ka bynta ban pynbha iaka rukom treikam ka MeECL ban pynduna iaka jingduh nong, hynrei ym dei ban aiti sha ki company shimet ne ki bor ba na shabar.
Ngi la rai ban iakynduh ia u Myntri Rangbah Conrad K Sangma ban tuklar ia kane na ka bynta ka jingmyntoi u paidbah ka rilum Jaintia," la ong u Ma Lahkmen.
Ka jingibit iaka jingpang khlam COVID-19 thymmai ha kine ki 24 kynta kala hiar bad la sakhi ruh ba nang nang bun kiba ioh pat iaka jingkoit jingkhiah bad ka jingiap ruh kala hiar sha ka 9 ngut haka sngi Palei.
Katkum ka jingtip ba iohlum naka tnad ka Koit ka Khiah ba sa tang 552 ngut kiba iabit iaka khlam thymmai bad bad kiba dang shitom ne ki active case ki don 6352 ngut hapoh ka Jylla.
Hapoh kine ki 24 kynta kiba iap na ka pang khlam ki don sa 9 ngut ki kynthup na EKH: 04, SWGH: 01, WGH: 02 bad WJH: 02.
Ki briew kiba iabit thymmai iaka jingpang khlam ki kynthup na EGH: 20 (Others), EJH: 11 (Others), EKH: 246 (Armed Force/Paramilitary Force –13, Others–233), NGH: 27 (Others), RBD: 29 (Armed Force/Paramilitary Force –02, Others–27), SGH: 21 (Others), SWGH: 09 (Others), SWKH: 22 (Others), WGH: 93 (Others), WJH: 59 (Others) bad WKH: 15 (Others).
Ki nongpang kiba la ioh pat iaka jingkoit ki don haduh 594 ngut.
Kine ki kynthup na EGH: 32 (Others), EJH: 18 (Others), EKH: 288 (Armed Force/Paramilitary Force –01, Others–287), RBD: 109 (Others), NGH: 01 (Others), SGH: 07 (Others), SWGH: 18 (Others), SWKH: 47 (Others), WGH: 31 (Others), WJH: 31 (Others) bad WKH: 12 (Others).
Ka jingdon jong ki briew bala ïabit ïa kane ka jingpang khlam ha Jylla kalong 37149 ngut bad napdeng kine 30172 ngut kila ïoh ïa ka jingkoit bad 625 ngut kiba ïap nalor ki briew ba dang shitom.
Kum ki Nurse jong ka jylla Meghalaya Ki ba trei private bad contractual mynta Ngi kwah lang ban pynsngew sha phi ka sorkar Ia ki jingjynjar ba ngi mad salonsar Sorkar ngi kyrpad ia ngi ruh to pyrkhat Kat dang sah ka mynsiem ia ngi to ai lad Kumba phi ong ngi dei ki ba ha khmat tam Ban ia khun ia ka khlam ban pynduh pyndam Kumta ngi wan hakhmat ka burom jongphi Ban pynshai jingdonkam lyngba ka poetry Ban pynpaw ruh jingeh jingjynjar jong ngi Ba phin sngap bad phin pdiang pyntrei kam ruh hi.
Ha ka por leit pule pynlut da ki lak Ynda ladep nangta sa wan trei contract Ha I jingsiew barit ka kam ka baeh Tang shukut ka jingsoi nangta la shah beh Haba ngi ia nujor bad ki regular Baroh ki kam kijuh ngi trei salonsar Pynban balei ia ngi jingsiew bymthikna Shuti ruh ym judon ka kam ka dawa.
Myntoi aiu phin pyrkhat ynda ngi iap Ban ai 50 lak mynsiem kam wan phai pat Pyrkhat lem ia ngi katba dang ring mynsiem Ban biang ka jingsiew bad kiwei pynsyriem.
La jingim ngin ai ban pynim ia kiwei Ngin trei khlem tyngkai kat dang ai bor U Blei Ia ngi ruh pyrkhat Kat dang im ha pyrthei Namar ngi donkam kumba don kam kiwei Ki juh ki uniform ngi phong ha duty Ngim ju ioh allowance na bynta jong ki Ngi sah wai ka ing bad baiwai ngi hap siew Watla katta jingsiew jong ngi phim pynkiew Ki ong ban bam bha shwa ban wan leh duty Daei kein ngin bam Pisa tang shi dam li Tang thied jingsiew shisien shibnai ruh kam dap Katno jingsngew kordit bad jing sngew sangpap Ngi sngew ka sorkar ka la pynbna mynshwa “Equal work equal pay" kam trei kam shisha Balei ia ngi ki Nurse la shah khein poh Jingioh ka bymdap tang shibnai I ja kpoh Haba ia nujor bad ki wei ki jait kam Kiba deal ha ki machine bad ki riat ki ram Ia ki la ju ai da ka jingsiew ba kor Ia ngi pat la siew da jingsiew ba poh dor Ia ngi ki ong ngi dei angel jong U Blei Bala phah bujli ban pynim ka pyrthei Hynrei ia kita ki angel phi khein poh Ki jingsiew phi ai bym dap tang ka ja kpoh Ngi kyrpad ia ki sengbhalang ki ba pher Lada phi sngew synei iala kti to kner Ban ia kren ia kane na bynta jong ngi Ki shipai ba ha khmat jong kane ka Ri.
To sngap seh ko sorkar pynbiang jingduna Ba ki Nurse ki mad ha kylleng ka jylla Ngi kyrpad ba phin thung regular ia ngi Ba ngin shakri khambha kat dang mih ki sngi.
Khublei shibun.
Hadien ba ka Jaintia ka khlem paw kyrteng ban buh iaki 100 jingthiah ne ki ïing shipor bala tip kum ki PreFab/ readymade Corona Care Centre ka Jaintia Student Union (JSU) ka pynpaw ka jingsngew diaw bad kyntu ïaka sorkar ban buh iaki kum kine ki Corona Care Centre ha rilum Jaintia.
U President JSU, u Jesrom Shylla bad u Assistance General Secretary u Neilkee R Mukhim ki la buh jingkylli ïa ki 7ngut ki MLA ka Rilum Jaintia halor ka jingduh ka bhah kyrpang ka Jaiñtia Hills haka 100 jingthiah Prefab corona care centre bad la mang tang iaka Shillong bad ka Tura.
Ka JSU ka la pynkynmaw ba ka rilum Jaintia ka shah leh klet ha baroh kiliang wat la kadei kawei ka thaiñ kaba la shah ktah bha ha u ne u khniang Covid-19.
Ka JSU ka ong ba donkam bha ban ïoh kum kine ki 100 jingthiah prefab corona care centre khnang ban lah ban tehlakam ïaka jingpur ka khlam.
Ka JSU ka ai khublei ïa ki dong ki shnong ki ba don ha sor Jowai ki ba la buh ïa ki Ïing Set Slung Shnong ne Community Isolation Centre ban iarap iaki nongshong shnong ban ioh shong pynkyrpang ialade kito kiba iabit ia une khniang ha kine ki ïing ban lait na ka jingïabit ne saphriang sha kiwei ha ki longïing jong ki.
Ka seng ka kyntu ruh ïa ka sorkar Jylla ba kan plie shuh ïa ki Corona Care Centre hapoh ka jingpeit ka sokar hapoh rilum Jaintia namar ba dang duna bha ka jingdon jong kine ki Centre hapoh Jaintia.
Ka JSU ka kyrpad jur ruh ïa ki MLA ban tuklar ia kane ka kam bad buddien ban pynïoh khnang ïa kane ka Hospital 100 jingthiah prefab corona care centre kaba dei hok ban ïoh ha rilum Jaiñtia khnang ban iarap ïa kito ki briew kiba ïoh ïa u ne u khniang bad ban pynkhreh ruh na ka bynta ka wave kaba lai jong une u khlam Covid 19.
Ka Rotary Club Jowai kum kawei na ki seng kaba shakri ïaka bha miat haka imlang sahlang ka la synñiang da ki tiar ïada Covid kiba tip kum ki PPE sha ki nongïalam niam bapher bapher jong ka sor Jowai.
Ia kine ki tiar la jingai sha ki nongsharai balang jong ka Balang Katholik ha St.Theresa’s Church Jowai haka 31 tarik Jymmang ha kaba la aiti ïa ki tiar PPE ha u Fr.Hilarius Lamare, Parish Priest Jowai.
Shuwa kane ka Rotary Club ai sha ka Balang Presbyterian Jowai, Balang Thadlaboh Presbyterian, Balang Khimusniang Presbyterian, Balang Mynthong Presbyterian, Balang U Blei Jowai, Balang Unitarian Jowai, Balang Resurrection CNI Jowai bad Seinraij Jowai.
Ia kine ki PPE la aiti haka jingialam u Rtn.
SK Lato, President Rotary Club Jowai ryngkat ,ki kiwei kiwei bad kynthup ia u Rtn.
Samehi Laloo, Secretary Rotary Club Jowai, Rtn.
Mewothi Gatphoh, Sergeant at Arm Rtn.
JM Pohsngap bad Rtn.
BP Najiar.
Na ka liang u Fr.Hilarius Lamare Parish Priest Jowai ula pynpaw ba u dap da ka jingsngewnguh kaba khraw ïaka Rotary Club Jowai na bynta ki kam ba bha bad ula kitbok kitrwiang ba kan nanglah ban ai jingshakri kaba khambha ïaki nongshong shnong kumjuh ka ri bad ka jaitbynriew.
Man la u snem ha ka 1 tarik u ‘nai Jylliew la rakhe iaka World Milk Day, naduh u snem 2001, da ka Food and Agriculture Organisation (FAO) jong ka United Nations ban pynkynmaw iaka jinglong kongsan ka dud haka bam ka dih ha baroh shityllup ka pyrthei.
Ka ri India ka long kaba khlaiñ eh ban pynmih dud bad ka wan nyngkong haka pyrthei baroh bad ha u snem 2019-2020 kala lah ban pynmih haduh 198.4 million ton ka dud.
Ha ri India la rakhe iaka Milk Day haka 26 Naiwieng ban kynmaw burom ïaka sngi kha u Dr.Verghese Kurien (26 November 1921), Father of White Revolution uba long ruh u nongseng iaka company pynmih dud ka Amul.
Watla ka ri India ka wan haka kyrdan kaba nyngkong haka jingpynmih duh, ka West Jaintia Hills District ka don haka jingma bad la tip iaka kum ka Critical District namar ka jingbym biang ka rukom bam dih ïaki symboh jingbam jingdih ba biang kiba tei ïaka met u briew bad kane kala ktah ïa kiba bun ki samla bad khyllung khynnah.
Haduh mynta dang bun kiba ym pat shim iaka dud kum ka jingbam ba tei bad kaba long kongsan bha ïa baroh naduh khyllung haduh kiba rangbah.
Ki riewshemphang bad ki doktor ki ong ba kiba dih ïaka dud ki ïoh ka symboh jingbam kaba biang (balanced diet)  kaba ïarap ban tei ïaka met u briew bad ïoh ruh har rukom ki vitamin kaba ïarap ban ïakhun ïaki jingpang.
Kum shibynta ban kynmaw burom ia ka World Milk Day bad ka jinglong kordor ka dud, ka Ophis Krishi Vigyan Kendra (KVK) Jaintia Hills kala pynlong da ka webinar lane jinghikai online ban ai jinghikai iaki nongrep halor “Ki Masi Dud" haka sngi ba Ar.
Ka phang pdeng kane ka prokram kalong ‘Animal Health and Productivity’.
Ia kane Ka programme la pyniaid da Ka Dr.Alethea Dympep,SMS (Agril.
Extension), KVK Jaintia Hills.
La ai ia ka ktien pdiang burom da u Dr D.Pasweth, Senior Scientist and Head KVK Jaintia Hills.
Ha kane Ka programme la ai jinghikai iaki ki nongrep jong ka Jaintia Hills halor Ka phang “Ki Masi dud: Ki pynrap ia ka iohnong ha ka rep ka riang bad ki jingri da u Dr.R Suchiang, SMS (AH & Vety),KVK Jaintia Hills.
Ula pynshlur ia ki Nongrep ba kin shim ia ka kam ri masi kum ka lad ban seng kam bad ban pyndap ia ka jingdonkam jong ka dud ha ka jylla.
Ka la don ruh ka Farmers Scientist Interaction hapdeng ki Scientist jong ka Office KVK bad ki nongrep.
La pynkut ia ka program da ki ktien ai khublei da ka Kong B.Kharbamon, SMS(Horticulture), KVK Jaintia Hills.
Ka Khasi Students’ Union (KSU) War Jaintia Hills Circle kala kner iala ka kti jingiarap jong daka kali maruti car sha ka Jarain PHC ban shakri ia u paidbah ba pang ba shitom ha kum kane ka por ka saw ka sian na ka jingiakhun iaka khlam COVID-19.
Ka KSU kala aiti ia kane ka kali haka sngi Balang sha ka doktor ba dei khmih iaka Jarain PHC.“…ban pynsuk iaka leit ka wan u paidbah uba la shah ktah lut baroh na ka jingpynjari curfew ban iakhun iaka khlam COVID-19 khamtam ia u duk u suk ngi la ai sngewbha ia kane ka kali ba kan shakri ia kino kino ki briew kiba donkam kyrkieh iaka kali ban leit sha ki jaka sumar na kane ka PHC kumjuh ban leit phai sha ki iing ki sem jong ki," la ong u Laitphar Syngkrem president KSU War Jaintia Circle.
Ia kane ka kali la leit ban aiti hapoh ka jingialam ka president jong ka KSU War Jaintia circle Girls Wing ka Ladaplin P Hayong, Lurman B Talang General secretary KSU War Jaintia circle bad Platini Mukhim publicity secretary KSU bad ha ka jingiadon ryngkat ka kong Damera Pohtam dkhot KSU.Ka KSU kala ong ruh na ka por sha ka por la dawa na ka sorkar ban pynbiang ia ka kali kit nongpang hapoh ka thaiñ, hynrei kam don kino kino ki dak ki shin ba ka sorkar kan pynbiang iaka jingdonkam jong ki jaka sumar ha War Jaintia.
Ka tnad ka koit ka khiah jong ka West Jaintia Hills District lyngba ka National Health Mission (NHM) haka sngi Balang kala sdang ban ai tika Pneumonia Conjugate Vaccine (PCV) ia ki khyllung khynnah kaba naduh 1.5 bnai, 3.5 bnai bad 9 bnai ka rta.
Ia kane ka jingai tika ei la sdang na Chutwakhu Urban Primary Health Centre ha kaba u District Medical and Health Officer, West Jaintia Hills u Dr.KC Ajar ula long u kongsan haka jingiadonlang ka Additional District Medical & Health Officer ka Dr.B Challam kaba la pyllait paidbah ia kine ki tika, District Immunization Officer Dr.M Syngkon nalor kiwei kiwei.
Kane ka jingai tika iaki khyllung khynnah ka hap haka Universal Immunization Programme jong ka tnad ka koit ka khiah ban iada na ka jingpang Pneumococcal pneumonia bad ka Meningitis.
Kane ka jingai tika ka dei kaba la ai ei da ka sorkar ban iada iaki khyllung khynnah na kine ki jingpang kiba ma.
U DMHO ula pyrshlur ia ki kmie ki kpa jong ki kyllung khynnah ban ai ia kane ka tika ha ki jaka sumar ba jan tam khnang ban ai jingiada iaki khyllung.
Ka Jylla Meghalaya kala kynjoh haduh 616 ngut ha ka jingdon jong ki briew ba ïap pang COVID-19 da ka jingkhlad biang sa 24 ngut haka sngi Balang.
Kine kiba khlad sa 24 ngut ki khynthup na EKH: 13, WJH: 06, EJH: 02, WGH: 02 bad RBD: 01.
Kat kum ka jingpyntip ka Tnad ka Koit ka Khiah, sa 532 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ki don 6403 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 14 (Others), EJH: 08 (Others), EKH: 201 Others), NGH: 16 (Others), RBD: 44 Others), SGH: 26 (Others), SWGH: 64 (Others), SWKH: 15 (Others), WGH: 90 (Others), WJH: 16 (Others) bad WKH: 38 (Others) Ki nongpang kiba la ioh pat iaka jingkoit ki don haduh 711 ngut.
Kine ki kynthup na EGH: 06 (Others), EJH: 43 (Others), EKH: 320 (Others), RBD: 148 (Armed Force/Paramilitary Force –05, Others–143), NGH: 11 (Others), SGH: 65 (Others), SWGH: 14 (Others), SWKH: 27 (Others), WGH: 20 (Others), WJH: 39 (Others), bad WKH: 18 (Others) Ka jingdon jong ki briew bala ïabit ïa kane ka jingpang khlam ha Jylla kala kiew sha ka 36597 ngut bad napdeng kine 29578 ngut kila ïoh ïa ka jingkoit bad 616 ngut kiba ïap nalor ki briew ba dang shitom.
U Sub-Divisional Officer (Supply) jong ka Amlarem Sub-Division u la pynbna ba ia u Khaw u ba hap hapoh ka PMGKAY Scheme na ka bynta u bnai June 2021 yn pyllait sha baroh ki long iing ki ba hap hapoh ka NFSA (AAY & PHH)  haduh 16 tarik  jong u bnai June, 2021.
Ia u khaw PMGKAY AAY ym sam  ei 5 kilo shi khlieh bad Ia u khaw PMGKAY PHH ym sam  ei 5 kilo shi khlieh.
Shuh shuh la pyntip bala pyllait ruh ia u khaw NFSA (AAY & PHH) bad Non-NFSA na ka bynta u bnai Jylliew (June) 2021.
Yn pynpoi sha kiu Fair Price Shop Dealers haduh 16th June, 2021.
Antyodaya Anna Yojna (AAY) yn sam 35 Kgs kawei ka longiing haka dor T.3/- shikilo.
Iaki Priority HouseHold (PHH) kalong 5 kgs shi khlieh haka dor T.3/- shikilo bad iaki Non-NFSA pat haka dor bym palat ïaka.14/- shi shikilo.
Lada don kino kino kiba shim da ka pisa ne ki bym ioh ia u khaw, kilah ban ujor sha ka ophis jong u SDO (Supply) da ka ba thoh shai ia ka kyrteng bad ka shnong jong ki khnang ba yn lah ban pynshitom ia ki nongsam rashon kiba leh pyrshah iaka rukom sam khaw hapoh ka skim.
U Dr Mukul Sangma u nongialam ka liang pyrshah ula ong “Wat lada don makna ki oxygen, ki ventilator bad kiwei kiwei ki tiar sumar, hynrei ngim don pat iaki briew kiba tbit ban peit bad ban pyndonkam ia kine ki tiar ha ki jaka sumar.
" “Kane kadei kawei na ki jingeh kaba ka jylla ka iakynduh ka dei namar ba ka tnad ka koit ka khiah haka jylla kam don satia ïaki briew kiba tbit ba kan buh ha ki jaka sumar bad kin dang hap ban shah hikai ban pyndonkam ia kine ki tiar," la ong u Dr Mukul Sangma haba wan jurip iaka jingpynkhreh ka West Jaintia Hills District ban iakhun pyrshah iaka khlam COVID-19.
U Dr Mukul Sangma haba wan jurip iaka West Jaintia Hills ula leit jngoh iaka Corona Care kaba la pynkhreh da ka sorkar ha St.Aloysius Hospital, Ummulong bad iaki Community Isolation Centre ne ki jaka set slung shnong ba la pynkhreh da ka Ladthadlaboh bad ka Chilliangraij.
Hadien kane u Dr Mukul Sangma ula hiar jurip iaka Maternal and Child Health Hospital kaba don ha Panaliar, Jowai bad ula jurip ruh iaka oxygen kaba dang sah teng ban pyndep mynta shibnai eiei.
Haba kren shuh shuh ula ong baka don shibun ki jingduna bad jingpynkhreh ka long kaba suki bad hapdeng ka jingbym bit ka bym biang bad ka jingduna ki nongtrei ban iakhun pyrshah iaka khlam COVID-19.
Kane ka jingduna ki jaka sumar kala pynlong ia hospital ha Shillong ban khapngiah bad hap ban shah tynjuh haka khlam COVID-19 na ki case kiba wan na Ri Bhoi bad Ruilum Jaintia ba phiel ka sorkar ban pynkhreh ban pynbit pynbiang iaki jingdonkam iaki tiar ha ki jaka sumar wat la ki jingtei kila don lypa.
U Dr Mukul ula kyntu iaka sorkar ban kyndit na kaba thiah bad ban treishitom ban pynbiang iaki jingdonkam ban iakhun iaka khlam COVID-19 bad ban iada na ka jingwan lyngshop ka khlam haka sien kaba lai.
“Ngan nym ap iaka jingialang jong ki party bapher bapher, hynrei ha kaba iadei bad ka COVID ka sorkar pdeng kala dep pynbna ba kadei ka khlam ne ka National Disaster, kumta ka kamram jong ka sorkar ban leh ia kaba donkam katkum ka ka bor kaba la pynkup katkum ka National Disaster Management Act," la ong u Dr Mukul Sangma.
Ha kaba iadei bad ka jingai tika COVID-19, u Dr Mukul Sangma ula ther tyngeh iaka sorkar ba duna ka dawai bad kiba ki briew haka rta 18-44 kim lah satia ban pynrung kyrteng ban ioh ai tika lyngba ka online mode.
Ka Seiñ Manbei Village Organization Mowtyrshiah-A kaba kdup ïaki 24 tylli ki Self Help Group (SHG) ka la rakhe ïaka sngi kyrpang jong ki kynthei- “International Women’s Day" halor ka phang “Women in Leadership Achieving an equal future in COVID -19 World" haka sngi Nyngkong.
Ïaka jingïalang la pynlong ha Community Hall Mowtyrshiah haka jingïadonlang u kongsan u ma Winning G Sungoh MDC ka JHADC, u Branch Manager ka SBI Raliang u Hamly Dkhar, u Waheh shnong u Kamdathmu Suchiang, Secretary VEC kumjuh ki Staffs Nurse jong ka Laskein CHC.U Ma Wining haka jingkren ula ïaroh ïaki longkmie kiba trei shitom, kiba kit khia ïaka kam bad ula kyntu ruh ban mih shakhmat ban kit ïaki kam hapoh ka imlang sahlang bad ka synshar khadar.
Ula ïathuh ba ka District Council ka la shim ïaka sienjam ban shna ïaka aiñ ban pynkup bor ïaki kynthei da kaba pynrung ïaki ha ki dorbar shnong bad dorbar Elaka.
Nalor u ma Winning la ïoh ruh ka jingkren na u Branch Manager ka SBI Raliang u Hamly Dkhar Wahehshnong u Kamdathmu Suchiang Secretary VEC bad ruh la ïoh iaka jingbatai bniah halor ka Tika Covid-19 na ki Nurse jong ka Laskeiñ CHC.La pynphuh pynphieng ïa kane ka sngi da ki jingïalehkai drama lynkot bad kiwei kiwei ki prokram pynbyrngia.
Ka Jaiñtia Students’ Union (JSU) War Jaintia Circle kala kynnoh ba Jowai Municipal Board (JMB) kala bret pathar iaki ñiut ba kala kit na sor Jowai sha ka jaka bret niut ha Mynkjai, kaba don harud ka surok bah Dawki Amlarem Jowai.
U Eddy Kery Pohtam President ka JSU War Jaintia Circle bad u Wansalan Patwet, Vice President ka JSU Jowai Circle kila kynnoh ba haka jingjurip jong ki haka sngi Nyngkong kila lap tyngkrein ba ki kali jong ka JMB kila bret pathar iaki ñiut kat shaba lap ba shem.
“Kane ka surok bah ka dei ruh ka surok ba kongsan tam iaki nongleit nongwan sha War Jaintia bad kane ka jingleh torti ka Jowai Municipal Board kala pynsniewdur iaka jinglong jingman ka sawdong sawkun ka mariang.
Ka thain war mynta kala khring ia kiba bun ki nongwan jngohkai ban leit kai sha ki jaka ba paw kum ka Krangshuri bad Wah Umngot, hynrei ka jingtorti ka JMB kala wanrah pynban iaka jngjah burom," la ong ka JSU.Ka JSU kala pynpaw ka ngewkhia kaba jur namar ba mynta ba la jan poi ka aiom lyuir kan sa don ka jingktah ia ka Wah Myntdu naka jingtuid ki nuit bad ki jaboh jabaiñ ba har rukom kaba ktah ym tang ia u briew, hynrei iaki mrad ki mreng.
ka JSU kala dawa na ka JMB ban pynkhuid mardor ia kine ki jaboh bad ban bret ha ka rukom kaba dei bad ban bret.
Ka Sarot I Man, kawei na ki kynhun na Jowai haka Sngi U Blei ka la leit ai jingïarap ïa kiba duk ba kyrduh hapoh ka shnong Umlangshor, Mukhla, West Jaiñtia Hills District.
Ha shwa ban sam ïa ki jingai sngewbha, u Waheh Shnong jong ka shnong u ma Cherterfield Lyngdoh u la pdiang burom ïa ki dkhot jong ka Sarot I Man bad la aiti ha u ma Kyllimot Lhuid dkhot jong ka Sarot I Man ban pynïaid ïa ka jingïalang.
Ha katei ka jingïalang, la sdang nyngkong da ka jingduwai na u ma Barlee Moore Shilla bad pynbud ïa ka jingkren na u ma Riquoma Rq.Laloo bad u ma Jaitda oo Sumer kiba dei ruh ki dkhot jong ka Sarot I Man nangta la ïoh ruh ïa ka jingkren na ka liang jong ka shnong da i bah Tiplem Sumer bad la ai khublei da u ma Aziz War badei u dkhot ka Sarot I Man.
“Kane ka kynhun kam dei ka ka seng kaba ïadei bad kano kano ka kam saiñ pyrthei; kadei tang ka kynhun jong ki 12ngut shi paralok, kiba don kajuh ka jingthmu da ka jingïa sngewthuh lang ban trei na ka bynta ka bha ka miat ha ka imlang ka sahlang.
La seng ia ka Sarot I Man haka 16 tarik u Nohprah 2020 daka jingthmu ban ïarap ïa ki duk ki suk sha ki thaiñ nongkyndong kiba dei shisha ban ïoh ïa kata ka jingïarap la ha kano kano ka rukom ruh.
Kum ka jingsdang kane ka kynhun kala larai ban lumlang ïa ki sopti kiba lah dep pyndonkam na ki ïing ki sem ki jong ki, tangba ymdei kiba lah sniew, dei ban ai da kiba dang long ban pyndonkam bad kiba bha," la ong Riquoma Rq.Laloo.
U Ma Jaitda OO Sumer pat ula kren shaphang ka jingkordor jong ka koit ka khiah ha ka jingim u briew bad ban long kiba lehkhuid bad pynneh pynsah ïa ki dieng, ki jingthung, ka um bad kiwei kiwei ki jait jingim kiba don ha ka Mei Ram-ew.
“Ngi la ïoh iaka lyer kaba khuid, ngim dei ban pynjulor iaka sawdong sawkun ka mariang da kaba thang pathar ïa ki khlaw ki bthap kiba lah ban ktah ïa ki dieng kiba dangrit," la ong u ma Sumer.
U la kyntu ruh ïa ki longkpa banlong ki briew kiba tip ïa ka ïing ka sem, ki khun ki kti; ymdei ban ngop ha ki jingdih ba bunjait kiba ktah ïa ka imlang sahlang.
U ma Tiplem, ula pynpaw iaka jingkmen bad ka jingsngewnguh iaka kynhun Sarot I Man kiba la jied nyngkong ïa ka shnong jong ki ban wan ai ïa ka jingïarap.
U la pynpaw ruh ka jing sngewnguh ïa ki para shnong, kiba lawan ban pdiang ïa ka jingïarap.
Ka Dorbar Kyrsu kyntu ka Seiñ Khynroo Khyllod ka Seiñraij Pasyih (Raij Tuber) kaba long mynta ka sngi haka shnong Pasyih ka long kaba phuh ba phieng bad kaba jop da ka jing wan tuid ki khun ka Seiñraij Pasyih sha kane ka Dorbar Kyrsu Kyntu.
Ia kane ka Dorbar la sdang ia ka ha kapor 11:00 am bad haba sdang ia kane ka Dorbar la ioh shwa ia ka kyntien pdiang burom da u president ka Seiñ Khynroo Khyllod ka Seiñraij Pasyih u Phaimi Kyndait.
Ha kane ka Dorbar Kyrsu Kyntu lawan ban ia shim bynta ruh da u Pa Daloi ka Elaka Jowai u Puramon Kynjing ha ryngkat ka sneng ka kyntu halor ka phang “Ka Niamtre ha ka jingiaid ka por" bad bud pat sa u Rgh, Bewil Shylla President ka Seiñraij Tuber halor ka phang “Ki khynroo Khylood ha ka Niam ka Rukom".
Na ka liang jong u Rgh, Mario Biam General Secretay ka Sengkhihlang u la kren halor ka ka phang ka “Ka Sengkhihlang ha ki khun ki ksiew u hynniew trep u hynniew skum" bad la ioh ruh ia ka jingkren na u Rgh, Wom Chyrmang President ka Seiñ Kyntu Seiñraij 12- Daloi halor ka phang “Ka kamram ki khynroo khyllod ha ka imlang ka shalang" bad kahtduh la ioh ia ki jingsneng  jing kraw na u Pa Daloi Ka Elaka Shangpung u Shanki Langbang halor ka phang “ ka Tip Bru ka Tip Blai".
Ban pynshong shit ia kane ka Dorbar Kyrsu Kyntu ka Seiñ Khynroo Khyllod ka Seiñraij Pasyih la ioh ia ki jing shad tynrai na ki khun ka Seiñraij Pasyih na ki kyntoit dong bapher bapher hapoh ka shnong Pasyih.
Ka Seng Khihlang ka pyntip sha phi baroh ki khun ka bri u Hynniew Trep Hynniew Skum ba ia ka Lympung jong ka Seng Khihlang kaba dei ban long haka shnong Wahiajer, West Jaintia Hills District naduh 26-28 la pynsangeh noh.
U Publicity Secretary ka Sengkhihlang u Rgh, S Sari, ula ong ba ka Seng Khihlang kala kyrpad ia ki khun ka Bri u Hynniew Trep Hynniew Skum bad ia ka Seng Khasi bad Seiñraij bapher bapher ban iasnohkti lang bad ban iai shah bad ka Seng Khihlang.
Ia ka tarik ban pynlong iaka lympung yn sa pynbna ha ki sngi ban wan.
U Ma Vesper Lamare uba don ka jaka ri syiar ha kyrpong jong ka Khliehriat Community Health Center (CHC) ula ioh ka bai lutksan kaba T.1 lak hadien ba ki syiar kiba ula ri kila iap na ka um jakhlia kaba tuid na katei ka jaka sumar.
U Deputy Commissioner ka East Jaintia u Bah E Kharmalki ryngkat u District Medical & Health Officer (DM&HO) kila jurip ia kane ka jaka ri syiar haka 10 Rymphang 2021 hadien ka jingujor jong ka EJNC Khliehriat West sha u DMHO bad DC halor ka jingiap ki syiar bad ka jingtuid ka um jakhlia.
Ka EJNC – KWU kala ai khublei kyrpang ia u Bah E Kharmalki uba la shimkhia ban pynioh iaka bai lutksan jong u ma Vesper Lamare uba la duh iaki jingri jingdup jong u.
Ka East Khasi Hills Cricket Association (EKHCA) kan pynlong iaka trial na ka bynta ki khynnah Under 14 boys haka 10 tarik une u bnai ha madan Polo Ground Shillong haka por 9.30 AM.Ka jingpynrung kyrteng kan long ha madan ha katei hi ka sngi.
Baroh ki khynnah kiba hap ha East Khasi Hills lait noh kiba na sor Shillong bad Greater Shillong ki lah ban wan iashimbynta khamtam kito ki jaka kiba dang shu dep ka EKHCA ban pynlong iaka coaching camp.
La ioh tam ia kawei ka ATM card jong ka Daremika Laloo na Iawmusiang haka Sngi U Blei.
La kyntu ban wan shim ia kane ka ATM na ophis jong ka Police Traffic Branch, Jowai.
Ka Mukhla Dorbar Pyllun kala pynlong iaka jingialang paidbah bad pynthymmai iaki nongkitkam jong ka haka sngi Saitjain naka bynta ka samoi treikam kaba ar snem.
Ki nongkitkam thymmai ka Mukhla Dorbar Pyllun: President- Hamran D.Shylla Vice-president- Arwis Lyngdoh General Secretary- Hachwa Suna Assistant secretary- Wanbha Lyngdoh Treasurer- Reymond Suna U MLA ka Jowai ma Wailad Shylla bad u MDC ka thain Ailad Bhoi bad u D.Emjingmut Pariat kum ki Advisers jong ka Dorbar Pyllun.
Ka Shnong Pamrapaithlu haka sngi Thohdieng kala pynlong iaka jingai jinghikai halor ka jingktah jingdih kyiad bad kiwei ki jingdih ba pynbuaid.
Ia kane ka program la pyniaid da ka Pynshlurlang Village Organisation, Pamrapaithlu ha phyllaw ka skul Govt L.P School Pamrapaithlu.
Ka Kong Lakshmi Rymbai ba long ruh ka Chairperson Ka Village Organisation kala pyniaid iaka jingialang haka jingiadonlang ruh u Waheh Shnong u ma Leningstar Rymbai ha ryngkat u Dr.F Lamin kum u riewshemphang.
U Dr.Lamin ula ong ba ka jingkyrni iaka kyiad bad ki jingdih pynbuaid ba bunjait ka ktah ym tang ialade hynrei ka wanrah ka jingktah iaka jongshongsuk shongsain ka iing ka sem, ka imlang sahlang bad ka shnong ka thaw hi baroh kawei.
“Ka jingkiew ka jingiap jong ki briew ha kine ki sngi ka dei ruh na ka jingdih kyiad kaba la wanrah ia shibun kiwei pat ki jingpang naduh ka jingkiew ka jingpang BP, jingsniew tor ha u briew u ba kyrni ban dih kyiad bad haka juh ka por ka wanrah ruh iaka jinghiar ka ioh ka kot ka dei ha ki longing longsem ruh," la ong u Dr Lamin U Dr.Lamin u la kyntu ia ki paidbah khamtam ia ki khun samla ba kin kiar na ki jingmlien ba sniew  khnang ba kin jop haka jingim.
U Waheh Shnong Ma Leningstar Rymbai u la ong ban pynduh jait ia ka jingkyrni haka jingdih iaki jingdih pynbuaid ka long tang da kaba iatreilang na baroh ki liang ba kynthup na duh ki seng samla shnong, seng longkmie, bor pulit bad kiwei kiwei.
Kaba kongsan kalong ba ki kmie ki kpa ki dei ban hikai bad sneng ban kraw bad ban iasyllok bad ki khun ki kti naduh ba dangrit halor ka jingsniew ki dih pynbuaid.
U Ma Lamsuk Langstang ula ioh bat biang iaka kam waheh shnong jong ka shnong Narwan, East Jaintia Hills District hadien ba ula jop iaka elekshon jied waheh shnong kaba long haka sngi Saitjain.
Ka Shnong Narwan ha kine ki 7 bnai bala dep kata naduh u bnai Nailur (September) 2020 kam shym la ioh ban jied ia u waheh shnong ba pura bad la bat iaka kam acting waheh shnong da u ma Lamsuk, uba dei ruh u waheh shnong barim.
Ha kane ka elekshon jied waheh shnong thymmai la pyniaid da u dolloi elaka Shangpung u Chanki Langbang bad baroh ki nongthep vote kila poi 1313 na ka 2015 ki nongshong shnong kiba la ioh ban jied ia u waheh shnong.
Hadien ka jingiathep vote u Dalloi ula pynbna ba u ma Lamsuk ula jop kum u waheh shnong.
Ki briew kiba ym lah satia ban iathuh kila lun maw ia kawei ka trok kaba don u number AS 01 FC 7358  hynnin ka miet Thohdieng ha Lad Bataw, East Jaintia Hills District.
Ha kane ka jingjia u nongniah kane ka trok u Meking Siangshai bad u Omega Sumer organising secretary FJKGP, SEBA kila lait thaw ha kane ka jinglun maw kine ki runar kiba ym lah satia ban ithuh.
“Ki runar kila pynwit pynthud iaki paidbah da kaba pakhang lynti da ki maw ha shilynter ka surok kaba buh jingma iaka iaid ka ieng u paidbah," la ong Omega Sumer organising secretary FJKGP, SEBA Ki dkhot bad ki nongialam ka KFJGP kila pyntip sha u Waheh Shnong Bataw Ma Bhalang Suchiang, uba la kubur ba kum kine ki jingjia ki jia naka por sha ka por ha kiba ki runar bunsien ki pyndik ia ki nongleit nongwan.
Ula maham iaki nongshong shnong ka Bataw ba kim bit ban leh kino kino ki kam kiba pynbud nam iaka shnong ka thaw.
U Deihok Sumer, President ka FKJGP-Bataw Unit kila kyntu iaki bor pulit ban pahara ha ki bynta katei ka surok bad ban khanglad iaka jingthmu ba sniew jong ki runar.
Ka Meghalaya People United Front (MPUF) kala kner laka kti jingiarap sha kawei ka longïing kaba ngat haka jingpluh ding.
Kane ka jingjia pluh ding kala jia haka shnong Nartiang haka 2 tarik une u bnai.
Ha kane ka jingpluh ding katei ka iing kala julor phom.
Ka MPUF kala synniang da ka song pisa sha kane ka longiing haka sngi Thohdieng.
Ha kane ka jingleit ïarap pisa la ïalam da u General Secretary Nartiang Circle uba long u Education Secretary MPUF Central Governing Body u Chalbestar Myria haka jingïadonlang u President ka Nartiang Circle u Reebok Sna, u Vice President Sati Maskut bad ki katto katne ngut ki dkhot ka MPUF.Ka East Jaintia District Cricket Association (EJDCA) kala shim iaka sienjam ban wai (lease) da ka jaka na ka bynta ban ioh jaka ialehkai Cricket ha East Jaintia Hills District bad ia kane ka jaka kala ioh na ka Dorbar Shnong Mookhep ha kaba kila iasoi ruh iaka soskular haka sngi Thohdieng.
Ha kane ka jingiasossukular la iadonlang ki nongialam ka Meghalaya Cricket Association (MCA), u Gedeon Kharkongor secretary MCA, u Naba Bhattacharjee convenor BCCI Task force, Dhhruva Thakuria Treasurer MCA, Rayonakd Kharkamni chairman Group and pitch committee, Eddystone Shylla President AJCA bad u Rajiv Bareh President EJDCA bad u Tnebha Phawa Secretary EJDCA.U Tnebha Phawa ula iathuh ba kane ka jingshimwai ia katei ka madan haka shnong Mookhep ka long na ka bynta 30 snem.
Ula ong ruh ba nakaliang ka EJDCA kala ai khublei kyrpang iaka Dorbar Shnong Mookhep kaba la kloi ban ai ia katei ka madan shnong naka bynta ban pyndon kam ka EJDCA ban kyntiew iaka kam ialehkai Cricket hapoh ka District.
U Sub-Divisional Magistrate ka Mairang Civil Sub-Division, Mairang haka sngi ba Ar ula pynmih iaka hukum bala weng noh iaka hukum Containment haka shnong Nongsohma.
Ia kane ka hukum la pynmih hadien ba la dep test lut ia baroh ki High Risk Contact kiba don ha ka Shnong Nongsohma.
Kumban shu pynkynmaw ba la pynbna ia ka Shnong Nongsohma kum ka Containment Zone ha ka 23 tarik u Jymmang, 2021 kum shibynta ban tehlakam ia ka jingsaphriang jong  u khniang jingpang COVID-19 namar ka jingdon jong ki nongpang COVID-19 bad ki High Risk Contact ha katei ka shnong.
Ar ngut ki briew kiba thmu ban pynbthei iaka toll gate ha Hynniawmer, Ialong kila shah kem ha ki Pulit jong ka East bad West Jaintia Hills District haka sngi Balang.
Ia kine ki briew la kem na Wah Gate, Jowai bad la ioh kurup ruh na 5 tylli ki bakhor dynamite (Gelatines Stick), 10 tylli ki tikli (detonator) bad ki fuse wire.
U Assistant Inspector General of Police (A), Shillong, GK Iangrai, ula ong ba la suba jur ba kine ki arngut ki briew ki thmu leh ki kam pyntriem bad ban pynbthei ha khyrdop toll gate.
Halor kane ka jingjia ki pulit kila register case ha Jowai Police Station bad ka jingtohkit kala iaid shakhmat.
Hadien ka jingjia suba iap da kaba shah btep im ki nongbylla tih dewiong ha Krem Ule, Umpleng kaba hap hapoh ka Umpleng Anti Dacoity Camp, East Jaintia Hills District, u Dr Mukul Sangma u nongialam ka liang pyrshah ula dawa naka sorkar ban thung iaka jingtohkit ba laitluid ha baroh ki district haka jingjylla halor kam tih dewiong beaiñ bad ban sympat iaki briew kiba donkti da kaba pynshitom katkum ki kyndon jong ka aiñ.
Kane ka jingjia shah sahkut ki nongtrei bylla tih dewiong shapoh krem kiba don haduh 5-6 ngut kala jia naduh ka 30 tarik u Jymmang 2021.
Halor kane ka bor synshar district East Jaintia Hills District kala thung ia u ADM M.S.Sangma ban tohkit (Magisterial inquiry).
Une u magistor Lula wer ia kino kno kiba don jingtip halor kane ka jingjia ban wanmih sha u ha ophis u Deputy Commissioner, Khliehriat haka por 11:00 AM haduh 3:00 PM shuwa ka 8 tarik u Jylliew bad yn buhrieh ruh ia ki kyrteng jong ki nongiathuh halor kane ka jingjia.
“Kane ka kam tih dewiong beaiñ kan nym jia lymda don ki briew kiba donbor kiba donkti ha kane ka kam, hynrei namar baka sorkar ka kyntait ban pdiang iaka jingiaid ka kam tih dewiong beaiñ ha Jylla kala wanrah ka jingduhnong bad lait rud ka pisa shabar ka iarong ka pla ka sorkar," la ong u Dr Mukul Sangma haba kren bad ki nongthoh haka jingwan jurip iaka West Jaintia Hills District halor ka jingpynkhreh ban iakhun iaka khlam COVID-19.
Ula ong ruh kane ka jingiaid ka kam tih dewiong kala wanrah ruh ka jingduh nong iaki konsil kiba dei ban ioh ka bhah khajna na ki mar pohkhydew ban pyniaid shakhmat iaki kam ka konsil.
“Ka kam pyrshah iaka aiñ ka jia haduh katne namar ba donkti lang ki briew kiba don haka bor bad ia kane ka kam ym lah ban pyndonkam tang da u mowkhiew ne ka belsha hynrei da ki kor ki bor, kumta balei ki briew kiba bat iaka aiñ kim iohi iaka jingiaid ka jingtih dewiong," la kynthoh u Dr.Mukul Sangma “Ka jylla jong ngi kam dei kaba heh haduh katta katta bad la pynkha bun tylli ki district ban don bun ki ophisar kiba don ka khmat bad ki shkor ban iohi ne sngap thuh ia kino kino ki kam beaiñ bad ban khanglad iaki kam beañ, phewse ba aili ka sorkar kine kiei kiei ki kam beaiñ ki iaid shakhmat," la ong u Dr Mukul bad bynrap ba un pynthikna ba ka sorkar kan thung iaka jingtohkit halor ka kam tih dewiong ban sympat bad ban pynshitom ia baroh kiba donkti.
Haduh bala thoh iaka khubor ym pat lah ban sei iano iano na katei ka krem.
Ka Jylla Meghalaya kala kynjoh haduh 592 ngut ha ka jingdon jong ki briew ba ïap pang COVID-19 da ka jingkhlad biang sa 14 ngut hapoh 24 kynta haka sngi ba Ar.
Kine kiba khlad sa 14 ngut ki khynthup EKH: 12, SWKH: 01 bad EJH: 01.
Kat kum ka jingpyntip ka Tnad ka Koit ka Khiah, sa 467 ngut ki briew kila ïabit thymmai ïa kane ka jingpang khlam bad kiba dang shitom ne ki active case ki don 6606 ngut hapoh ka Jylla.
Kine briew kiba iabit thymmai iaka jingpang khlam ki kynthup na EGH: 03 (Others), EJH: 12 (Others), EKH: 257 (Armed Force/Paramilitary Force –02, Others–255), NGH: 08 (Others), RBD: 67 (Armed Force/Paramilitary Force –01, Others–66), SGH: 04 (Others), SWGH: 19 (Others), SWKH: 29 (Others), WGH: 36 (Others), WJH: 22 (Others) bad WKH: 10 (Others).
Ki nongpang kiba ioh jingkoitki don 760 Ngut.
Kine ki kynthih na EGH: 08 (Others), EJH: 14 (Others), EKH: 431 (Armed Force/Paramilitary Force –02, Others–429), RBD: 162 (Others), NGH: 19 (Others), SWGH: 23 (Others), SWKH: 03 (Others), WGH: 61 (Armed Force / Paramilitary Force –03, Others–58), WJH: 29 (Others), bad WKH: 10 (Others).
Ka jingdon jong ki briew bala ïabit ïa kane ka jingpang khlam ha Jylla kala kiew sha ka 36065 ngut bad napdeng kine 28867 ngut kila ïoh ïa ka jingkoit bad 592 ngut kiba ïap nalor ki briew ba dang shitom.
Ka tnad Social Welfare bad ka State Child Protection Society, Shillong kala pyntip paidbah ba lada lap ia kino kino ki khynnah kiba shem jingjynjar bad jingeh bad ym don mano mano ba peit ba sumar iaki ha kum kane ka por ka saw ka sian na ka jingpang khlam COVID-19 ban pyntip shaki ha kine ki number phone harum ha kylleng ki district.
Ka jingpynbna na kine ki tnad ba dei khmih iaka miat ka bha ki khynnah ka ong “Lada phi don jingtip lane shem ïa ki khyllung khynnah kiba shem jynjar, kiba la duh noh ïa la ki kmie ki kpa na ka daw jong ka jingkhlad noh jong ki lane kito ki khynnah kiba ki kmie ki kpa ki thiah pang hapoh hospital na ka daw jong une u khñiang jingpang COVID 19.
Kum kine ki khynnah ki don hapdeng ka jingeh ka jingjynjar bad ym don mano mano ban ri ban sumar iaki, sngewbha ban pyntip mar mar sha ki bor ba dei peit bad khmih ïa ki khynnah ba donkam ban ai jingïarap bad jingïada ka Child Welfare Committee ha ka district ka jong phi, lane phi lah ban phone ha u ChildLine number 1098.
" “… wat nym pynsaphriang ïa ki jingtip kum ïa ka kyrteng, dur, jaka sah bad kumta ter ter ha kaba ïadei bad ki khynnah kiba shem jynjar, namar ïa kane la pynkup bor hapoh ka aiñ jong ka section 74 jong ka Juvenile Justice Act 2015.
" La kyntu ia baroh “To ngin shim lang ïa ka jingkitkhlieh na ka bynta ka lawei ki khynnah" Kine harum ki dei ki number phone jong ki Child Welfare Committee (CWC).
East Khasi Hills: 6009132798 / 8794707520 West Khasi Hills: 8258076014 South West Khasi Hills: 6033184459 / 8794864386 West Jaintia Hills: 8257849027 / 9436335020 East Jaintia Hills: 8974749226 Ri Bhoi: 7085550820 / 7005607547 West Garo Hills: 9862112746 South West Garo Hills: 6009917846 / 7005939314 East Garo Hills: 9436155604 / 7642909148 North Garo Hills : 8731910344 / 8575447006 South Garo Hills: 8413082320.
Ka tnad koit ka khiah jong ka sorkar jylla lyngba ka shithi No.Health.21/ 2020/ Pt.
VIII/ 95 dated 27 th May, 2021, haka jingialang ban lum jingkhein ne audit ia kiba iap na ka jingpang khlam COVID-19 bad hadien ka jingiatai ba sani bha bad ka State Medical Experts Committee, la shem bad lap ia ki daw kiba kongsan.
Ka Sorkar hadien kane ka audit iaka jingiap na ka jingpang khlam COVID-19 kala pynmih da ka jingbthah halor ka koit ka khiah.
Kine harum ki dei ki mat kiba la kdew bad kiba donkam ba paidbah baroh ban tip:- Na ki 340 ngut kiba iap kiba la ioh jingkhein ha ka jylla haduh katei ka sngi, 60 ngut ki dei kiba la khlad lypa shwa ban poi hospital.
Kane ka long namar kito kiba don ki dak jingshitom ki jied ban shong beit ha iing bad ki pynslem ban wad ia ki lad jingsumar.
Ka jingpoi slem sha hospital tad ynda la hiar ka oxygen saturation ha ka met ka buh ia ka jingma namar bun ki nongpang ki jur ka jingshitom ha kum kine ki por.
Lyngba kine ki jingshem, la kyntu ia ki paidbah ba dei ban sngewthuh bha halor ki mat kiba harum khnang ban lait na ka jingshitom jur, bad ban lait na ki jingjia ba sngewsih:- Lada lap ba long kumne, ki nongpang ki dei ban iakynduh ne phone mar mar ia ki doktor jong ki lane ki Medical Officer namar kine ki lah ban dei na ka jingshitom palat ne tyrha palat na u khniang jingpang.
Mar mar dei ban ai ia ki lad jingsumar khlem pynslem ha kum kine ki khep.
Ki paidbah ki lah ruh ban phone ban pyntip sha ki War Room Helpline ia kiba ki phone number la pynbna paidbah.
Ban pynthikna ba ngim dei ban iaid lait ia kitei haneng bad kum shibynta jong ki lad jingiada na u COVID, ki nongtrei ka Koit Ka Khiah, ki magistrate bad kumjuh ki volunteers jong ki shnong kin leit sha man ki iing ban ai jingtip bad jinghikai halor ki mat ba la kdew haneng bad ruh ban kylli thuh ioh don kino kino kiba don ki dak jingpang.
Kine ki jingshem bad jingkyntu ki dei ban long shibynta jong ki lad jingbthah ban lap biang por ia ki dak jingshitom bad ioh ki lad jingsumar.
Ka Seng Khasi Kmie, ka dap da ka mynsiem kaba sngewkhia ban ioh ïa ka khubor halor ka jingkhlad noh jong u Rangbah Diamondstone Lyngdoh Mawphlang (uba ngi juh khot ieid  Bah Tone) ha ka 30 tarik u Jymmang 2021.
Ka Seng Khasi, kam lah ban khlem da kynmmaw lem ïa u synñiang u bynhei, ba une u Rangbah u la noh haba ïadei bad ka kam ban pynneh ban pynsah ïa ka riti, ka dustur, ka kheiñ kur, ka kheiñ kha  ka niam Khasi, ha  ka shnong Lyngkyrdem, ka thaiñ jong ka Ri-War Mihngi bad ha ka Ri Khasi hi baroh kawei.
U long da shisha u Rangbah uba trei da ka mynsiem ba shitrhem bad uba da ieng halor ka nongrim ban pynneh, pynsah ïa ki matti u mynbarim, da kaba u shim bad ban bah ïa ka lyngkor ban long syndon kum uwei na ki nongïalam ba radbah jong ka Seng Khasi.
U Bah Tone, ha ki por ba dang samla, ula long uwei na ki nongtrei ba shitrhem ban pynkhlain bad kyntiew ïa ki jingtreikam ka Seng Samla ha Seng Khasi Kmie Mawkhar ha kaba u la bat teng ruh kum u President jong ka Seng Samla, Seng Khasi Kmie, Mawkhar ha ki por ba u dang pule ha nongbah Shillong.
​Hadien ka jingleit shong noh jong u sha la shnong ha Lyngkyrdem, une u Rangbah u la aiti met bad mynsiem ban kyntiew bad pynkhlain ïa ka Seng Khasi Lyngkyrdem.
Kawei na ki matti ba u une u Rangbah u la nohsynniang ha ha Seng Khasi Lyngkyrdem, kadei ha ka ban pynlong ïa ka “Maham Singh Memorial Archery Competition" man la u snem, nalor ki kam Shad, Theatre, ka jingrakhe ïa ki Tamasa jong ki Samla bad kiwei kiwei.
Nalor ka jingkit jong u ïa ka kam President, ka Seng Khasi Lyngkyrdem, une u Rangbah u bat ruh kum uwei na ki Vice President ka Seng Khasi Ri-War Mihngi, bad u la long teng u Vice President ka Lympung ki Khynnah Seng Khasi Seiñ Raij bad ha kiwei kiwei ki seng Niam Tynrai.
Kum uwei na ki  nongïalam ba la rangbah bha bad ih bha jong ka Seng, u la ïoh ruh ïa ka lad ba un wan ban ai ïa ka jingkren ba kyrpang ha ka sngi rakhe ïa ka Seng Kut Snem, ka Seng Khasi Kmie, ha u snem 2017, kaba u la ai shisha ïa ka jingkren kaba shongkhia bad ba shongsbai.
Ka jingkhlad noh jong une u rangbah, ka la long shisha ka jingduh noh kaba khraw ïa ka Seng Khasi hi baroh kawei.
Khublei Rgh Diamondstone Lyngdoh Mawphlang, leit suk bad shongsuk shong saiñ ha ryngkat ki dot ki iaw ha Dwar U Blei bad to nang kyrkhu lem na sha lyndet ïa la ka ïing ka sem bad ïa ka Seng Khasi ba kan nang lah ban jam shakhmat ha ki kam ban pynneh, pynsah ïa la ka riti, ki dustur kumba la buh bad seng maw nongrim da u ‘ men barim, ba jah.
Ka Jylla Meghalaya kala kynjoh haduh 578 ngut ha ka jingdon jong ki briew ba ïap pang COVID-19 da ka jingkhlad biang sa 14 ngut hapoh 24 kynta haka sngi Nyngkong.
Kine kiba khlad sa 14 ngut ki khynthup EKH: 09, RBD: 02, SWGH: 01, SWKH: 01 bad WJH: 01 Kat kum ka jingpyntip ka Tnad ka Koit ka Khiah, sa 408 ngut ki briew kila ïabit thymmai ïa kane ka jingpang khlam bad kiba dang shitom ne ki active case ki don 6913 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 02 (Others), EJH: 13 (Others), EKH: 272 (Armed Force/Paramilitary Force –02, Others–270), NGH: 09 (Others), RBD: 48 (Others), SGH: 02 (Others), SWGH: 03 (Others), SWKH: 01 (Others), WGH: 23 (Armed Force/Paramilitary Force –03, Others–20), WJH: 31 (Others) bad WKH: 04 (Others).
Ki nongpang kiba la ioh pat iaka jingkoit ki don haduh 977 ngut.
Kine ki kynthup na EGH: 10 (Others), EJH: 28 (Others), EKH: 519 (Armed Force/Paramilitary Force –02, Others–517), RBD: 278 (Armed Force/Paramilitary Force –02, Others–276), NGH: 31 (Others), SGH: 09 (Others), SWGH: 23 (Others), SWKH: 13 (Others), WGH: 55 (Others) bad WKH: 11 (Others) Ka jingdon jong ki briew bala ïabit ïa kane ka jingpang khlam ha Jylla kala kiew sha ka 35598 ngut bad napdeng kine 28107 ngut kila ïoh ïa ka jingkoit bad 578 ngut kiba ïap nalor ki briew ba dang shitom.
Ka Jylla Meghalaya kala kynjoh haduh 564 ngut ha ka jingdon jong ki briew ba ïap pang COVID-19 da ka jingkhlad biang sa 13 ngut hapoh 24 kynta haka Sngi U Blei.
Kine kiba khlad sa 13 ngut ki dei na EKH: 10 ngut, bad mar iwei na RBD, WJH bad WGH.Katkum ka jingtip na ka tnad ka koit ka khiah, sa 742 ngut ki briew kila iabit thymmai ia kane jingpang khlam COVID-19 bad kiba dang shitom ne ki active case ki don 7496 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 12 (Others), EJH: 35 (Others), EKH: 316 (Others), NGH: 20 (Others), RBD: 65 (Others), SGH: 09 (Others), SWGH: 47 (Others), SWKH: 80 (Others), WGH: 84 (Others), WJH: 62 (Others) bad WKH: 12 (Others).
Ki nongpang kiba la ioh pat iaka jingkoit ki don haduh 974 ngut.
Kine ki kynthup na EGH: 19 (Others), EJH: 17 (Others), EKH: 530 (Armed Force/Paramilitary Force –01, Others–529), RBD: 15 (Armed Force/Paramilitary Force –01, Others–14), NGH: 14 (Others), SGH: 23 (Others), SWGH: 46 (Others), SWKH: 09 (Others), WGH: 88 (Others), WJH: 172 (Others) bad WKH: 41 (Others) Ka jingdon jong ki briew bala ïabit ïa kane ka jingpang khlam ha Jylla ka long 35190 ngut bad napdeng kine 27130 ngut kila ïoh ïa ka jingkoit bad 564 ngut kiba ïap nalor ki briew ba dang shitom.
Ban ïada na ka jingpur ka jingpang khlam COVID-19 ki dorbar shnong bapher bapher ha Jowai kila buh iaki jaka set slung ba kyrpang iaki kino kino ki suba bad kiba iabit khlam COVID-19 ki bym don jingshitom ha Jowai.
Ia kine ki jaka set slung ne ki Community Isolation Centre la buh ha Kiang Nangbah indoor Hall bad Indoor Hall ka shnong Ladthalaboh, Jowai.
Kine ki ar tylli ki jaka set slung kin hap haka jingpeit ki COVID-19 Manangement Committee jong ki 9 tylli ki Dorbar shnong ki kynthup ka Ladthadlaboh, Newhill, Moosalyngkat, Caroline Colony, Dongmihsngi, Tyndoowapung, Mookyrdup, Lumpariat bad Mooralong.
Haba ïadei bad ki jingpynkhreh pynkhrum haki Isolation Centre u Ma Pyrkhat Shylla ula ïathuh ba la mang ban buh 20 jingthiah kawei ka Isolation bad ïaki jaka thiah la pynbeit ban buh da ki ben skul kumjuh ki matress kiba la ïoh na tnad ka koit ka khiah ka district.
Ula iathuh ba ha Indoor Hall ha Ladthalaboh la pynbeit ban set slung tang iaki kynthei.
Haba ïadei bad ka bam ka dih la pynbeit ban pynkhreh hi ki ba haïing katba ka um ka wah yn pynbiang hi ki Dorbar shnong bad ïaki jakhlia jakhlait na ki Isolation Centre la pynbeit ban wan pyllum ka Jowai Municipal Board (JMB).
Ula ïathuh ba kine ki Isolation Centre kin sdang treikam noh naduh ka sngi Nyngkong hadien ba la dep ban pynkhuid bad synreit dawai ia kine ki iing.
U Sub-Divisional Magistrate ka Mairang Civil Sub-Division, Mairang haka sngi Saitjain ula pynbna bala weng iaka hukum Containment na Meghalaya Rural Bank, Nongthliew Branch.
Kane ka long hadien bala ioh lut ia ki report jong baroh ki high risk contact bad namar ba la dep pynkhuid ia ka Meghalaya Rural Bank, Nongthliew Branch bad ki rud ki kiar jong ka bank.
Kane ka bank kan sdang biang iaka jingshakri jong ka ia u paidbah ka thain Nongthliew naduh 31 tarik u Jymmang, 2021 naduh ka por 9 baje mynstep.
U Sub-Divisional Magistrate ka Mairang Civil Sub-Division, Mairang haka hukum ba la pynmih haka sngi Saitjain, u la pynbna ba la weng noh iaka hukum Containment Zone haka shnong Umthlong.
La weng iaka containment hadien ba ka tnad ka koit ka khiah kala dep test lut ia baroh ki High Risk Contact kiba don haka shnong Umthlong bad ym shym don satia kino kino kiba iabit jingpang khlam COVID-19 thymmai ha kane ka shnong.
Kumban shu pynkynmaw bala pyngngat iaka shnong Umthlong haka Containment Zone ha ka 17 tarik u Jymmang, 2021.
Mynta ka sngi ki don haduh 890 ngut ki briew kiba iabit iaka jingpang khlam COVID-19 kila ioh pat iaka jingkoit, katba kiba iabit thymmai ki don tang 613 bad kiba khlad ki don 7 ngut.
Kine kiba khlad sa 7 ngut ki dei na EKH: 05, bad mar iwei na RBD bad SWGH.Ki nongpang kiba la ioh pat iaka jingkoit ki don haduh 890 ngut.
Kine ki kynthup na EGH: 09 (Others), EJH: 13 (Others), EKH: 535 (Armed Force/Paramilitary Force –08, Others–527), RBD: 205 (Armed Force/Paramilitary Force –01, Others–204), NGH: 16 (Others), SGH: 09 (Others), SWGH: 13 (Others), SWKH: 06 (Others), WGH: 52 (Armed Force/Paramilitary Force –01, Others–51), WJH: 18 (Others) bad WKH: 14 (Others).
Kat kum ka jingpyntip ka Tnad ka Koit ka Khiah, 613 ngut ki briew kila ïabit thymmai ïa kane ka jingpangkhlam bad kiba dang shitom ne ki active case kala hiar sha 7741 ngut na ka 8025 katkum ka report haka 28 tarik une u bnai.
Ki briew kiba iabit thymmai iaka jingpang khlam ki kynthup na EGH: 19 (Others), EJH: 12 (Others), EKH: 320 (Armed Force/Paramilitary Force –01, Others–319), NGH: 28 (Others), RBD: 87 (Armed Force/Paramilitary Force –10, Others–77), SGH: 05 (Others), SWGH: 17 (Others), SWKH: 11 (Others), WGH: 74 (Others), WJH: 23 (Others) bad WKH: 17 (Others) Ka jingdon jong ki briew bala ïabit ïa kane ka jingpang khlam ha Jylla ka long 34448 ngut bad napdeng kine 26156 ngut kila ïoh ïa ka jingkoit bad 551 ngut kiba ïap nalor ki briew ba dang shitom.
U Jumai uba khlain bor 3.5 haka Richter scale ula pynkhynñiuh haka miet sngi Saitjain iaka Jylla haka por 1.29 AM.Ka National Centre for Seismology, Earthquake, kala ong ba ka thymmei jong une u jumai ka dei na East Khasi Hills ha u Latitude 25.57 North bad Longtitude 91.78 East.
Ka thymmei jingjylliew une jumai ba khlain bor 3.5 ka long 10 Km bad la lap ba ka jaka ba sdang ka don na sepngi 11km na sor Shillong.
Ka jingkynñiuh kala ktah sha Assam, Tripura bad kiwei ki jaka.
Image Source: seismo.
gov.
in.
U Deputy Commissioner, East Jaintia Hills District Bah E Kharmali haka sngi Thohdieng ula wer ia baroh ki longïing bad ki nongshong shnong ka East Jaintia Hills District ban thied iaki mar rep kiba rep bad pynmih da ki nongrep ka thain ban iarap iaki paid nongrep U Bah Kharmalki ula ong ba baroh ki longing ki lah ban phone na ka bynta ban pynpoi iaki mar haiing naduh ki jhur, ki soh ki pai, ka pylleng, ka dud, ka doh, dohkha kiba ioh na ki nongrep bad nongsengkam lajong kiba la pynrung kyrteng bad ka 1917 iTEAMS network bad ka NARI Fresh.
Ia kine phone number la dep ban sam, sha baroh ki Waheh shnong bad ka CCMTs.
Shuh shuh ki longïing ne ki riew shimet nad ki dukan kiba die ha shnong ba kin peit ha ki websites jong ka MeghaMart at  , or 1917 iTEAMS at  , Nari Fresh at  and the Meghalaya Covid Information System at  ban phah iaki mar wholesale lane retail.
Hadien ka jingdawa kaba la neh la khamslem bha ban pynioh Ambulance iaka Nongtalang CHC, kaba la dawa daki sengbhalang bad ki nongialam shnong ka War Jaintia, ka Nongtalang CHC kala ioh iaka kali kit nongpang mynta ka sngi.
Da ka jingioh ia kane ka Ambulance ka Synjuk Ki Waheh Shnong Amlarem War Jaintia lyngba u Ma Daniel Khongsit ula pynpaw ka jingsngewnguh ïa u MLA ka thaiñ uba long ruh u Myntri Sorkar u ma Lahkmen Rymbui bad ka bor District kynthup naduh u Deputy Commissioner u Bah Garod LSN.Dykes, u District Medical & Health Officer (DM&HO) u Dr KC Ajar, u Sub Divisional Officer (SDO) u Abhilash Baranwal IAS kiba la shimkhia ban pynioh ia kane ka Ambulance.
Ka Synjuk kala dawa ban pynïoh Ambulance haki lai tylli ki jaka sumar kiba don haka thaiñ War Jaintia kynthup ka Nongtalang CHC, ka Jaraiñ PHC bad Padu Dispensary.
“Ka jingioh ka Nongtalang CHC ia kane ka Ambulance kadei ka jingkyrkhu ïa ki namar baroh shi katta ki shem jingeh haba don ba shitom ba pang bad ha ki kam sngewsih," la ong u Daniel bad kyntu ia u MLA bad ka bor district ban pynïoh Ambulance sa ïaka Jarain PHC bad ïaka Padu Dispensary khnang ba ki paidbah ka thaiñ kin ïoh pyndonkam khamtam ha kine ki por ka khlam COVID 19.
Ka Jylla Meghalaya kala kynjoh haduh 544 ngut ha ka jingdon jong ki briew ba ïap pang COVID-19 da ka jingkhlad biang sa 20 ngut haka sngi Thohdieng.
Kine kiba khlad sa 20 ngut ki khynthup na EKH: 17, WJH: 01, RBD: 01 bad WGH: 01.
Kat kum ka jingpyntip ka Tnad ka Koit ka Khiah, sa 731 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ki don 8025 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 15 (Others), EJH: 27 (Others), EKH: 346 (Others), NGH: 09 (Others), RBD: 147 (Others), SGH: 11 (Others), SWGH: 27 (Others) SWKH: 21 (Others), WGH: 69 (Others), WJH: 32 (Others) bad WKH: 27 (Others) Ki nongpang kiba la ioh pat iaka jingkoit ki don haduh 941 ngut.
Kine ki kynthup na EGH: 22 (Others) EJH: 26 (Others), EKH: 661 (Armed Force/Paramilitary Force –02, Others–659), RBD: 61 (Armed Force/Paramilitary Force –04, Others–57), NGH: 10 (Others), SGH: 12 (Others), SWGH: 46 (Others), SWKH: 03 (Others), WGH: 70 (Others), WJH: 07 (Others) bad WKH: 23 (Others).
Ka jingdon jong ki briew bala ïabit ïa kane ka jingpang khlam ha Jylla kala kiew sha ka 33835 ngut bad napdeng kine 25266 ngut kila ïoh ïa ka jingkoit bad 544 ngut kiba ïap nalor ki briew ba dang shitom.
U Deputy Commissioner, East Jaintia HIlls District Bah E Kharmalki haka sngi Thohdieng ula pynmih iaka hukum ban plie iaki dukan marbam bad kiwei kiwei haka 31 tarik une u bnai.
Kine ki dukan kiba donkam u paidbah (essential shops) ki lah ban plie ha iew Khliehriat East & West, baroh ka Ladrymbai, Umpleng, Chiehruphi, Lumshnong, Sohkymphor, Sookilo, Saipung, Semasi, Jalaphet, Rymbai, Wapung, Sutnga, Bataw bad Umkiang bad ki dukan ha ki shnong ne ki kyntoit hapoh ka jingpyniaid ki bor shnong bad market commitee.
Ka por plie kine ki dukan kalong naduh 9 AM haduh 3 PM.50 percent ki dukan marbam, hardware bad electrical kin plie katkum ka jingpyniad ki Dorbar shnong bad ki market committee Kiba leh pyrshah iaka SOPs kin shah pynshitom da kaba khang iaki dukan bad kino kino kiba pynkhein iaki kyndon pynjari jong ka lockdown yn pynshitom iaki hapoh ka kyndon aiñ jong ka Disaster Management Act, 2005, Epidemic Act, 1897, 188 IPC, Essential Commodities Act 1985.
Ngi na ka liang ka ïing ka sem jong i (L) Matheus Siangshai ba ju khot ieid i Ma Mor iba la khlad ha ka 23 May 2021, Ngi pynpaw ka jingsngewnguh nyngkong eh ia U Blei Trai Kynrad U ba la ri la sumar iangi bad ka jingdon ryngkat jong U bad ngi ha kum kane ka por ba sngewsih.
Kum ka iing ka sem ngi pynpaw ka jingsngewnguh ia i Minister (Local MLA )6 Khliehriat Constituency u Ma Kyrmen Shylla bad kiba ha iing ha sem jong i baroh.
Ngi ai Khublei ia ki Doctors, nurses, staff jong ka Bethany bad Supercare hospital bad ki doctor ba wan ai jingsumar ha iing.
Ngi sngewnguh ia i Deputy commissioner jong ka East Jaiñtia Hills District.
Ngi ai Khublei ruh ia i Rangbah Shnong u ma Dras Siangshai, i Secretary Balang Catholic Moolamanoh, ki Covid committee shnong, ki nongkitkam shnong bad ka shnong Moolamanoh hi baroh kawei kaba lah shimkhia ban pyndep ia ki kam ha ka sngi ba tep ia i.
Ngi pynpaw ruh ka sngewnguh ia i DMHO (District Medical Health Officer) bad kumjuh ia ki driver ambulance.
Ngi sngewnguh ruh ia baroh ki Lyngdoh bad ki Sister khamtam ia ki Sisters VSDB bad ia i Fr Jame Ellister Bareh,Parish Priest Lad Rymbai, kiba la kyrshan ia ngi da ka jingduwai ba pher ba pher bad ruh da ka Mass bakhuid ba kyrpang.
Ngi ai Khublei ia kiba ha iing ha sem jong i MP Ma Vincent Pala.
Ngi sngewnguh eh ia kiba ha iing ka sem ki hymmen ki para, ki pyrsa ki ksiew jong i Ma (L) Matheus Siangshai kiba na jan na jngai.
Ngi ai Khublei ruh ia ki paralok parajor kiba ngim lah shuh niew kyrteng kiba duwai lem bad phah kyrwoh jingsngewlem ia ngi ha kano kano ka rukom ruh.
Ngi tip ba baroh phi sahnud na ka daw ba ka lad kam shah ia phi ba phin wan sngew lem iangi khamtam ban wan ai khublei khatduh ia i.
Khublei shibun ia phi baroh ia ki jing sngewlem ba phi la pynpaw lyngba ki social media bapher bapher sha ka iing ka sem ka jong ngi kum ka dak ban aibor ai mynsiem ia ngi.
Ngim lah ban siew kylliang ia ka jingkloi bad jingsbun mynsiem jong phi baroh hynrei ngi buh pat iaka jingduwai ha u Blei Trai Kynrad ba Un theh ka jingkhyrkhu kyrdoh ia phi bad ka iing ka sem jong phi baroh ba phin ioh ia ka met kaba koit kaba khiah.
Leitsuk Pa (Bam kwai ha dwar U Blei) Khublei shibun kiba burom ia phi Smt Mila Dkhar (kurim) Shri I.Dkhar (khun) Smti H dkhar (khun) Smt R Dkhar (khun) Miss R Dkhar (khun) bad ki hymmen ki para ki pyrsa ki ksiew Jong (L) Matheus siangshai.
Ka Meghalaya People United Front (MPUF), East Jaintia Hills District Unit haka sngi Palei kala dawa na bor synshar district ban pynbiang bor pulit ban pahara ha Ratacherra entry point kaba dei ruh ka jaka ban test iaka jingpang khlam COVID-19 ia kiba wan na kiwei ki jylla.
Ka MPUF kaba la hiar sha Ratacherra haka jingialam u Kyrshan Blah president MPUF East Jaintia Hills Unit bad u Juny Phawa president San Shnong circle ban jurip ia ka jaka test COVID-19 kila lap ba kane ka jaka ka don shibun ki jingduna.
U Kyrshan Blah ula ong ba kane ka jaka test ka don shibun ki jingduna ha kaba ki nongtrei ha katei ka jaka kim don ka jaka sah kaba biang bad ka um ban sum ban sleh bad ki painkhana kiba biang.
Ula iathuh ruh namar ba duna ka bor pahara na ki Pulit bunsien ki nongniah kali ki leh bymsuidniew ia ki nongtest ha katei ka jaka.
La ong ba ki don tang 2 ngut ki pulit bad ki nongniah kali kim khein snep ia kine ki pulit bad kam long ruh kaba shngain ia kui nongtrei ha katei ka jaka kumjuh iaki pulit.
Ka MPUF kala dawa na ka bor synshar district East Jaintia Hills bad ka sorkar ban pynbiang bor pahara hakatei ka jaka khnang kan long kaba shngaiñ iakitei ki nongtrei katei ka centre.
Ka MPUF kala ong ruh ba shen kan ai da ka jingthoh sa u Myntri ka tnad ka Koit ka Khiah ban pynbiang iaki jingdonkam ha katei ka jaka test.
Ka jingkhang dam ne ka lockdown ban iakhun pyrshah iaka jingpur ka khlam COVID-19, kala kylla long ka kabu ksiar iaki briew ban iohlad ban leh iaki kam beaiñ bad kane kala paw pyrthei da ka jingioh bat ka Jaiñtia Students’ Movement (JSM) ia kawei ka bos night super kaba kit kwai supari haka miet sngi Balang.
Kane ka bos night super ka dei kaba don u registration number AS 01 NC 0243 kaba wan na Silchar bad ka thmu ban leit sha Guwahati Assam.
U Ribok Biam Education secretary JSM western region ula ong ba hadien ba kila ioh jingtip ba ka don ka bos night super kaba kit ia u kwai supari uba suba da dei u mar ba shalan beaiñ kila ap thap iaka bad ioh bar ha toll gate ha Ialong.
Ula iathuh ba ha kane ka bos ki don 9 ngut ki passenger bad haka jingkhyra ia kane ka bos, kila lap haduh 45 byrni u kwai supari bad kila ai ia une u kwai bad u nongniah ka bos ha ki Pulit ka Phramer Traffic Cell.
Ka JSM ka maham jur ban kan nym shong kli kti bad kan iai bteng ban khynra ban khang lad iaki kam beaiñ.
Ki Pulit kila kurup ia u kwai bad ka jingtohkit kala iaid shakhmat.
U Sub- Divisional Officer (Supply) Amlarem Sub- Division, Amlarem u la iathuh ba u la ioh jingtip ba ki don ki FPS Dealers ne ki dukan rashon kiba ohdor ia u khaw ba la ai ei da ka sorkar na ka skim PMGKAY bad ohdor tam ia u Khaw NFSA na ki nongbam khaw rashon.
U Sub- Divisional Officer (supply) Amlarem u bthah ia baroh ki nongbam khaw rashon ba lada don mano mano na ki FPS Dealers kiba shim da ka dor ia u khaw PMGKAY bad kiba shim dor tam ia u khaw NFSA na ka ei kaba la buh da ka sorkar ba kin ujor lyngba ka Whatsapp ha u No.9402327732 lane ujor da kaba phone ha u Toll-free No.1967.
U Pynshngain Langpen uba la ju ioh rah iaka nam Mr.Meghalaya lai sien kynthih bad Mr.7 Wasa ula khlad noh hadien ba ula iabit iaka jingpang khlam COVID-19 haka sngi Palei.
Ka Jaintia Body Building & Fitness Association (JBB&FA) bad ka Bouncers Association of Meghalaya, Jaintia Hills Unit BAMJH kala phah iaka khubor sngewlem sha kiba haiing hasem u Pynshngain bad kila pynpaw ba kane ka jingkhlad jong u ka dei ka jingduh kaba khraw iaka synjuk.
“U Pynshngain u dei uwei na ki samla uba ai bor ai mynsiem bha iaka synjuk bad u dei ruh u nongai buit ia kine ki ar tylli ki synjuk ha Jaintia Hills ban iaid shakhmat ban plie lad plie lynti iaki samla ban ieng hala ki jong ki kjat," la ong u Yoosar Kynjing u nongialam jong ka JBB&FA bad ka BAMJH.Nyngkong eh ula wan sha rilum Jaintia haka rynsan iakop 7 Wasa ne ka 1st Body Building & Fitness Championship kaba pynlong da ka Jaintia Students’ Union (JSU) haka 8 Jylliew 2013.
Ula rah ruh ia kane ka namjop.
U Bah Raphael Warjri, u nongseng  ka RITI Academy of Visual Arts ula ong ba u Langpen nalor ka kam Bodybuilder u dei ruh u briew uba tbit ban ohshrong bad dro dur.
U Pynshngain ryngkat bad kiwei ki nongoh dur bad nongdro dur ka RITI Academy kila oh dur ia u mot u Babu Jeebon Roy and Wickliffe Syiem.
Ka jingdon jong ki briew kiba iabit jingpang khlam COVID-19 bad kiba shitom ha Jylla kala kynjoh sha ka 8255 bad kiba iap ki don haduh 524 ngut hadien bala khlad sa 12 ngut haka sngi Palei.
Kine kiba khlad sa 12 ngut ki khynthup EKH: 11 bad WJH: 01.
Kat kum ka jingpyntip ka Tnad ka Koit ka Khiah, sa 809 ngut ki briew kila ïabit thymmai ïa kane ka jingpangkhlam.
Ki briew kiba iabit thymmai iaka jingpang khlam ki kynthup na EGH: 26 (Others), EJH: 11 (Others), EKH: 419 (Armed Force/Paramilitary Force –07, Others–412), NGH: 09 (Others), RBD: 46(Others), SWGH: 63 (Others), SWKH: 17 (Others), WGH: 59 (Others), WJH: 109 (Others) bad WKH: 50 (Others).
Ki nongpang kiba la ioh pat iaka jingkoit ki don haduh 597 ngut.
Kine ki kynthup na EGH: 08 (Others), EJH: 21 (Others), EKH: 429 (Armed Force/Paramilitary Force –09, Others–420), NGH: 18 (Others), RBD: 59 (Others), SWGH: 07 (Others), SWKH: 05 (Others), WGH: 23 (Others), WJH: 18 (Others) bad WKH: 09 (Others).
Ka jingdon jong ki briew bala ïabit ïa kane ka jingpang khlam ha Jylla kala kiew sha ka 33104 ngut bad napdeng kine 24325 ngut kila ïoh ïa ka jingkoit bad 524 ngut kiba ïap nalor ki briew ba dang shitom.
Ngi naka liang kiba ha ing hasem Jong i (L) Bud Chyrmang naka shnong Pamra Paithlu, East Jaintia Hills District lyngba une u kyrwoh daka mynsien ba sngewrit ngi pynpaw ka jingsngewnguh haduh katta katta ïa phi ki lok ki jor, ki kha ki man, ki kur ki jait na Jan bad na jngai, kiba la phah iaka khubor (Messages) jingsngewlem ne pyntngen sha ka ing ka sem jong ngi lyngba ki social media, kum ki WhatsApp, Facebook, SMS halor ka jingkhlad noh jong u (L) Bud Chyrmang i ba dei i Kñi Rangbah jong ka ing kasem bad ka kur Chyrmang Pamra Paithlu myn haka 24 tarik mynta u bnai.
Ngi dap daka mynsiem sngewnguh bad ai khublei kyrpang iaka Seiñraij Tuber, iaka Seiñ kyntu Seiñ Raij 12-Doloi, iaka Seng Khihlang, iaka Seiñ Kur Chyrmang pyllun, Seiñ Kyrsu kyntu Seiñ Raij East Jaintia, Seiñ Raij All Jannita Hills, iaki Seiñ Raij Shnong Pamra Paithlu, iaka Dorbar shnong Pamra Paithlu bad iaki Seiñ Raij Shnong bapher bapher hapoh Rilum Jaintia.
Ngi dap ruh daka jingsngewnguh ia phi ki riew Rangbah,Llongkmie  bad ki nongialam jong ki tnad Seiñraij bapher bapher, kiba la phah iaka kyrwoh sngewlem sha ka ïing ka sem jong ngi.
Nga pan map na phi ba ngam lah ban jer kyrteng lut ia baroh, hynrei shim ba Kane ka jingsngewnguh kan long ia baroh lyngba u nongai ktien u Kolwit Chyrmang I ba dei i pyrsa jong i Kñi Rangbah (L) Bud Chyrmang Bam kwai ha Dwar u Blei.
Ngi naka liang jong ka ing ka sem, ngi tip ba baroh baroh phi sahnud naka daw ba ka lad kam shah ia phi ba phin wan sngewlem khamtam ban wan ai khublei khatduh ia i, hynrei phi pynpaw pat ia ka mynsiem sngewsih ka jong phi lyngba ki social media bapher bapher sha ka ing ka sem jong ngi kum ka dak ban ai bor ai mynsiem ia ngi ki ba dang neh dangsah.
Ngi shim ba ka jingphah jong phi iaka jingsngewlem ka long kumba theh umpjah ia u dohnud bad ka mynsiem ba mong jong ngi.
Ngim lah ban siew kylliang iaka jingkloi bad jingsbun mynsiem jong phi, hynrei ngi buh pat ka jingnguh jingdem, jingduwai phirat ha u Blei Trekirod Kynrad ba un theh ka jingkyrkhu kyrdoh ia phi bad iaka ing ka sem jong phi baroh ba phi ia koit ia khiah krad bad khamtam kum ha kane ka por jong ka jinglyngshop jong ka khlam Covid-19, ba un ri unda ia phi ba phin liat na kane ka jingeh baroh.
Sa shisien ha kane ka por “Ma Khian Laisuk laisaiñ Bam kwai ha Dwar u Blei, shongsuk ha Tyngkong u Blei", kumba me la long u Sangia u saret to ksan ñia ksangshang ia ngi kiba ha ing hasem, ki kur ki jait, ki lok ki jor na jan bad na jngai baroh.
Na i Rangbah Kolwit Chyrmang ryngkat bad kiba haing hasem.
U Additional Deputy Commissioner, West Jaintia Hills District, u ma Lyngkor Kynjing, ki ophisar ka tnad PWD (Roads) Division, Jowai, ka tnad Urban, Forest bad ka Soil Conservation kila hiar jurip iaki bynta ban shaneng ka wah Myntdu ha Jowai Bypass, Mihmyntdu haka sngi Palei.
La donlang ruh ka seng Khooid ya ka Wah Myntdu haka jingialam u president u KL Pariat, DH Pde, ki nongrep bad kiwei kiwei Ha kane ka jingjurip la sakhi iaka jingtheh khyndew sha ka wah Myntdu kaba la pynjulor ia kiba bynta jong ka wah.
U KL Pariat, ula iathuh ba na kaliang ka tnad PWD kala ong ba donkam ban shna iaki kynroh ban iada na ka jingtuid ka kyndew sha ka wah Myntdu, ka tnad Soil ban shna iaka check dam.
Ula ong shuh ba ka tnad PWD kan sa tyrwa ruh ban shna pynbha iaka surok Jowai Intermediary Road na jingkieng Pamblah (Myntdu) haduh Lad Nartiang ban shna ruh iaki nala ban lait tuid ki khyndew bad ki maw ki syhiap sha ka wah bad ki jaka rep jong ki nongrep.
Na kaliang u KL Pariat, ula pynpaw ka jingsngewnguh iaka bor shynshar district khamtam ia u DC ma Garod LSN Dykes uba la shimkhia ban phah jurip iaka wah Myntdu bad ki kyrmen ba baroh ki jingthmu ba bha na ka bynta ban iada iaka wah Myntdu kin urlong.
Ka Balang Katholik Jowai Diocese ka pynrem jur ïa kino kino ki riew shim kabu kiba pynthohbria ïa ka jingngeit bad jingsngew jong ka Balang Katholik lyngba ka Social Media kaba la paw ha kaba ka dur U Jisu, bad ka Maria, bad ka dur ki lyngdoh ki riewniam jong ka Balang la pyndonkam ha ka rukom ka ba khlemakor bad kaba ktah ïaka jingngeit bad ka jingsngew jong ki Khun ka Balang Katholik ha baroh ka Jowai Diocese.
U President Indian Catholic Youth Movement (ICYM), Jowai Diocese, u Mutshwa Thabah ula ong ba “Ha kine ki sngi kiba la dep ngi ïohi ha ki social media ba don bun ki dur bad ki video kum ha ka facebook, whatsapp bad kiwei kiwei dei ki lad pathai khubor kiba ktah ïa ka jingsngew jong ki khun ka Balang Katholik haba ïohi ïa kum kine ki dur pynjahburom ba la pynsaphriang ha ki khubor paidbah.
Na ka liang ka Synjuk Ki Seng Rangbah Katholik Jowai Diocese, Synjuk Seng Kynthai Katholik Jowai Diocese, Ka ICYM Jowai Diocese bad ka Catholic Association Jowai Diocese ngi pynrem jur ïa kum kine ki  jingle ba jingpynthohbria ïa ka Balang.
" “Kum ka Balang hi baroh kawei ngi pynrem jur ïa kum kine ki jingpynthohbria bad lada ki dang ïai jia kumne shi kumne ngi kum ka Balang Katholik ngin hap ban shim da ka lynti kaba kham tyngeh ban teh lakam ïa kum kine ki riew shim kabu.
Kumta, la kyrpad jur ïa kino kino ki briew kiba don kano kano ka jingsngewthuh bakla shaphang ka jingngeit Khristan Katholik, ngi kloi ban don ka jingïakren ka jingïapynshai khlem da pynthohbria hynrei da ka ba burom markylliang  ïa ka jingsngew bad jingngeit jong kiwei pat," la ong u president ICYM.Kan long kaba khubor kaba bha ia ki klob kiba la iasoh (affiliated) bad ka West Jaintia District Sports Association (WJDSA) kim don kam ban siew bai renewal na ka bynta u snem 2021.
Katba ia ki klob kiba thymmai kiba kwah ban iasoh bad ka WJDSA ka jingkhang ka plie iaki tad haduh ka 31 tarik une u bnai.
U Hony General Secretary ka WJDSA, u ma Lammat OO Laloo ula ong “Ka WJDSA kala shim iaka rai ba mynta ka samoi 2021 baroh ki klob kiba la dep iasoh bad ka WJDSA kim don kam shuh ban siew iaka bai renewal affiliation, lait noh ki klob ki ban dang iasoh thymmai kin hap ban pynbiang ia baroh ki jingdonkam katkum ka rukom pyniaid kam ka WJDSA." U ma Lammat OO, ula khot bad wer ia baroh ki klob ban pynpoi iaki kot ki sla ha shuwa ka 31 tarik bad kino kino ki jingtip ba khambniah ki lah ban phone ha une u nomber 9436106399.
Ka Loompyrdi Ïongpiah Sports & Games Committee Jowai kan pynlong ïaka lympung ïalehkai kaba tip kum ka “18th Open To All Badminton Tournament" naduh ka 5 tarik Ïaiong haduh 10 tarik Ïaiong ha Indoor Hall ka Seiñraij Jowai (madan Ryngkaw) Tpep-Pale Jowai.
Ki kyrdan ïalehkai ki kynthup iaka U-17 Boys Single & Doubles, 35+ Men/Women Single/Double, 50+ Men Single/Men Double/.
Ka Loompyrdi Iongpiah Sports and Games Committee ka la khot bad wer ïaki rang bad thei ïalehkai badminton ban wan ïashim bynta ha katei ka lympung ïalehkai.
La pyntip ba ïaka jingïakhun phainal yn pynlong ha Indoor Hall Complex jong ka Loompyrdi Ïongpiah Jowai haka por 6.00 baje janmiet.
Ka tarik ba khatduh ban pynpoi ïaki kyrteng kan long haka 27 tarik Lber haka por 6.00 baje janmiet bad ïaka jingtip kaba kham bniah lah ban phone ha kine ki nomber 9366115391/ 8794913906.
U President Khooid ya ka Wah Myntdu, u KL Pariat ula iathuh ba u Deputy Commissioner, Jowai ula phah jurip ha u SE PWD (Rds) iaki jaka ba theh khyndew haki bynta jong ka Wah Myntdu.
La iathuh ba kane ka jingjurip kan long lashai ka sngi bad la wer lang iaka Khooid ya ka Wah Myntdu ban jurip ia ki jaka ba theh khyndew ha ki bynta ka bynta na Jowai By Pass, Mihmyntdu.
“Kane ka jingtheh bad lumthup iaka khyndew ha katei ka jaka kala pynthud iaka lynti iaid ka wah ha ki bynta kaba sha khlieh bad ngi kyrmen ba hadien kane ka jingjurip ka bor district kan pynbeit bad ai jingiada iaka wah Myntdu," la ong une u nongialam ka Khooid ya ka Wah Myntdu.
Ka Lumshnong PHC ka don tang uwei u doktor ban ai jingshakri ia ki paidbah nongshong shnong jong ki 14-15 tylli ki shnong kiba hap ha Elaka Narpuh naduh na Chiehruphi ter ter shaduh Sunapur.
Ka Meghalaya People United Front (MPUF) East Jaintia Hills District hadien bala ioh iaka jingujor u paidbah halor ka jingdkhoh treikam ka PHC Lumshnong kala hiar sha katei ka PHC ban iakynduh ia u doktor haka sngi Nyngkong.
Ha kane ka jinghiar ka MPUF la ialam da u Kyrshan Blah president MPUF East Jaintia Hills District bad kiwei kiwei ki dkhot bad nongialam ki tnad ka MPUF.U doktor kane ka PHC ula kubur ba don shibun ki jingduna ha kane ka aspatal namar ba duna nongtrei naduh ki nurse ki doktor.
Ka MPUF kala dawa na ka tnad ka koit ka khiah ban pynbiang iaki jingdonkam kane ka jaka sumar bad ban kyntiew kyrdan iaka khnang ba kan lah ban ai ka jingshakri kaba bha ia u paidbah ka thain.
Ka MPUF kala ong ba shen ka sa leit buh dorkhat ban dawa naka sorkar ban pynbiang iaki jingduna kane ka jaka sumar.
Ka Jaintia Fishing and Environmental Association (JFEA), Jowai kala khang ia baroh ki rawon kiba sngewtynnad ban leit khwai ban sangeh shipor ban khwai ha ki katto katne ki bynta jong ka Wah Myntdu naduh 1 tarik Lber 2021 tad haduh bala pynbna da kumwei.
Ki thwei kiba la khang ban khwai ki dei naduh Tre Lahong haduh Mutong.
Ka JFEA kala kyntu ia baroh ki rawon ban iatreilang bad ka synjuk khnang ban nym ktah iaka jingheh jingsan ki dohkha ha kum kane ka por kha pylleng ki dohkha.
U Chairman, Jaintia Hills Autonomous District Council (JHADC) uba long ruh u MDC ka 29-Bataw Lakadong Constituency u Dr Sankey Shangpung ula sdang ban sam iaki tiar kiba la ioh na skim SAG jong u snem 2019-20 bad u 2020-21 mynta ka sngi sha u paidbah ka thain.
Kine ki tiar ki kynthup iaki shuki bad generator kiba la sam sha ki balang bad ki shnong.
Shuwa ban aiti ia kine ki tiar la pynlong iaka jingialang ha phyllaw ka ïingmane jong ka Lad Wah Wapung haka jingialang kaba la pynïaid da u Tbn.E Sympli bad la ïoh ka jingkren na u Ngaitlang Shylla badTbn.B.Bareh.
U Dr Sankey haka jingkren ula pynpaw ka jingkmen ba ula ïoh ban ai ïaki tiar ban pyndonkam ki balang kumjuh ki shnong kiba hap hapoh ka constituency jong u kaba kum u nongmihkhmat u angnud ba baroh ki shnong ha kin ïoh jingiarap lyngba ka MDC skim.
Ha Lad wah Wapung u ma Sankey ula synniang 50 tylli ki shuki bad kawei ka generator shaka Balang Presbyterian bad ha Ïapmala la sam mar 50 tylli ki shuki shaka Balang Presbyterian bad Balang Catholic bad kawei ka generator la sam sha ka kyntoit/dong na ka bynta ban ïoh pyndonkam ka dong.
Lashai ka sngi u chairman u sam sa haka shnong Deinshalu bad Lumskhen.
U Chairman jong ka Jaintia Hills Autonomous District Council (JHADC) u Dr.Sankey Shangpung ula bteng ban sam shuki bad generator ba la ïoh na ka skhim SAG jong u snem 2019-20 bad u 2020-21 sha ki shnong ba hapoh ka thain Bataw Lakadong MDC.Mynta ka sngi ki shnong kiba la ioh jingmyntoi na kane ka skhim ki kynthup iaka Deinshalalu bad Lumshken.
U Chairman ka JHADC dalade ula aiti ia kine ki tiar ba kynthup iaki shuki bad generator.
Ka balang Presbyterian Dienshalalu kala ioh 50 tylli ki shuki bad ka dorbar shnong kawei ka generator.
Ka balang Roman Katholik 50 tylli ki shuki.
Haba aiti ia kine ki shuki bad generator ha Deinshalalu la ïadonlang u Tbn.K Phawa, u Waheh shnong Deinshalalu u Mewan Dkhar, u Tbn.B Rymbai katba haka jingïalang ha Lumshken la ïadonlang u Yoowest Khaii Adviser Balang Catholic Church bad u Suni Bareh, Secretary Balang.
Kine ki juh ki tiar la dep sam ha Lad Wah Wapung  bad Iapmala haka sngi Nyngkong.
I kong Awena Blah, i kmie jong i Ma FW Blah, Chief Forest Officer, Jaintia Hills Autonomous District Council (JHADC) ba shong ba sah ha Chutwakhu, Jowai i la khlad noh haka 2/3/2021.
Ka jingleit ontep ia i kan long ha ka sngi 4/3/21 por 2 baje nohphaisngi ha lum jingtep Balang Presbyterian Jowai.
U Rikut N Parien u president barim ka Jaintia Students’ Union ula shah jied ban long kum u president jong ka 4- Mowkaïaw Block Congress Committee (MBCC) mynta ka sngi ha ïing dorbar hall jong ka shnong Mowkaïaw.
Nalor u Rikut la jied secretary ia u Fivestar Suiam uba long u muktiar kum u general secretary ka -Mowkaïaw Block Congress Committee (MBCC) uba ju don bynta ban long u nongai buit bad u dkhot ka KSU n aka thain Mowkaiaw.
Iaka jingialang la pynïaid da u Rikut N Parien haka jingïadonlang u Fernandes Dkhar General Secretary MPYC, u Nehemayah Tyngkan Finance Secretary MPCC i/c Jaintia Hills U Fernandes Dkhar general secretary MPYC, uba la iadonlang ha kane ka jingialang ula ong ba ka rilum Jaintia kadei ka thain kaba khlain ka Congress bad ula kyntu ia baroh ban iatreilang da ka mynsiem iatylli ban pynkhlain iaka party khnang ba kan lah ban ieng rasong biang ha kane ka jylla ban shakri ia u paidbah.
Ha kane ka jingialang jied nongkit kam la jied vice president ia u Hamboidei Sumer, assistant secretary Ioanis Manner, treasurer Brington Shylla, social media coordinator Cleverson Shadap nalorkata ïaki nongmihkhmat sha ka Pradesh Congress Committee la ba kynthup ïa u Overfive Biam, Nidaemkam Lyngdoh, Ever Sumer, Rimiki Lathong, Medalin Dhar bad la jied ruh 5 ngut ki Executive member u Hilarious Sungoh, Rimi Sten, Iadamiki Lyngdoh, ka Kong R.Sten bad ka Kong I.Sutnga.
La jied ruh ïaka Mahila Congress Committee ba kynthup ïaka Rimanchwa Suchiang kum ka President bad Kong Hababiang Wann kum ka Secretary.
La jied Adviser ïa u ECB Bamon bad Nehimaya Tyngkan bad ha kane kajuh ka sngi la pynrung dkhot thymmai ïa u Fivestar Suiam bad 10 ngut kiwei pat.
Ka Synjuk ïada Wah Umngot ka seng kaba la thaw da ki hynriew tylli ki shnong, ka Niriang, Moodymmai, Madur, Phlonginkhaw, Lumkudung bad Nongjrong ban iada iaka Wah Umngot kila pynbna paidbah ba kala mana pyrshah ban pyniap pathar ia ki dohum dohpnat haka bynta jong ka wah Umngot kaba hap hapoh u pud u sam jong ki.
Kane ka synjuk kaba la thaw naduh u snem 2002 ban iakhun ban pynneh pynsah iaka sawdong sawkun ka Wah Umngot bad ki doh um dohpnat, kala mana ia baroh kiba wan kai kumjuh ia ki rawon kiba sngewtynnad ban wan khwai ba kim bit ban pyniap pathar iaki dohum dopnat da kaba pynbthei bom, wieh dawai ba kynthup iaki shoh kharu, Jaïur, tutia ban pyndonkam da ki jar bad ban tong da ki sasi nalor kiwei kiwei ki lad kiba ktah iaki dohum dohpnat.
La rai ba lada lap ïa kino kino kiba leh pyrshah bad pynkheiñ ïa kine ki kyndon kin hap haka jingpynshitom kaba tyngeh.
Kane ka synjuk haka sngi Saitjain kala pynlong iaka jingialang ha madan Lawyrtap kaba don ha khappud ka Shnong Niriang kaba hap ha West Jaiñtia Hills District bad khappud jong ka Shnong Nongjrong kaba hap ha East Khasi Hills District.
Ha kane ka jingïalang ki dkhot ka synjuk ki la ïoh lad ban phylliew jingmut bad pyni ïaki nia ki jutang halor kumno ban nang pynkhlaiñ shuh shuh ban ïada ka wah.
Ïaka jingïalang la pynïaid da u President u Watar Passah bad u General Secretary ka synjuk u Bah Ebormi Siangshai ula ïathuh ïaka jingsdang bad ka rukom treikam jong ka naduh u snem ba la seng ïaka ha u snem 2000 da ki nongialam Shnong jong ki Hynriew Shnong.
Ha kane ka sngi ka synjuk ka la pynthymmai ruh ïaki dkhot nongkitkam ba kynthup ïa u President Bah Watar Passah, Vice President Bah Chirup Pariat, General Secretary Bah Haunihiwot Pariat, Assistant Secretary Bah Renald War, Finance Secretary Rev.Kamai Pariat bad Treasurer Bah Sainlang Laloo.
Ka Lumbhahdakha Sport Social Educational Culture Club kan pynlong iaka 1st 7-aside open to all knoock out tournament ha Wahkijwai Wahiajer, West Jaintia Hills District.
Kane ka jingialehkai kan sdang naduh 13 tarik u Lber (March) bad ka khusnam kalong T.12 hajar ia ka lahduh bad T.8 hajar iaka lahduh ba ar.
Ka bai register T.700 kawei ka kynhun bad iaki jingtip ba khambniah phone ha kine ki number 8794507560/ 6909085795/ 7085666082.
Ka jingiasiat ia kop ka 6th Meghalaya State Shooting Championship 2021 kaba lai sngi kaba la sdang naduh 26 tarik une u bnai kala poi sha kaba kut haka sngi U Blei ha ha ka 10M Precision Indoor Shooting Range ha Demthring, Shillong.
Ha kane ka lympung na ki 25 ngut ki Shooters 17 ngut ki Shooting Athletes ki la ioh takma ha ki jingiasiat ia kop 10M Air Rifle Men (NR), 10M Air Rifle Women (NR), 50M Rifle Prone Men Individual (NR), 10M Mixed Team Air Rifle, 10M Air Pistol Men Individual (NR), 10M Air Pistol Women Individual (NR), 25M Pistol Championship Women Individual (NR), 25M Pistol Championship Women Individual (NR), 10M Air Pistol Youth.
Shwa ban sam ia ki khusnam ka Kong I Mawthoh, Branch Head, North East Small Finance Bank kala ai aiti iaka cheque kaba  7 lakhs (ban ioh thied ia kawei ka Small Bore Sports Rifle rynkat ki kit bad accessories) ha u  Dr.D.Vijay Kumar, IAS, Commissioner, Sports, GoM, ia kaba la aiti ha u Bah John F Kharshiing, President, Shooting Association of Meghalaya.
Ha ka jingkren kum u shongknor u Dr.D.Vijay Kumar, IAS, Commissioner Sports, GoM, ula ai khublei ia ka Shooting Association of Meghalaya ia ka jingsdang biang ia ka championship hadien bala hap ban pynsangeh naka jingwan lyngshop ka khlam corona.
U la ai khublei ia baroh ki nongjop ki nongia shimbynta bad u la kyntu ia baroh ba kin trei shitom ban wanrah ia ka burom ia ka jylla.
U la ai khublei ia ka  North East Small Finance Bank kiba la wan shakhmat ban kyrshan iaka Shooting Association of Meghalaya na ka bynta ba kin ioh thied ia ki suloi kiba rem dor ha ryngkat ki accessories bad u la kyntu ia ki ban bteng ka jingkyrshan namar la paw ba kane ka jingialehkai ruh ki don bun ki nongialehkai ba don sap.
U la kyntu ia kiwei ki financial institutions ban wan shakhmat ban synniang ha kaba iadei bad ka development of Sports hapoh jylla bad u la pynkynmaw ba ka tnad sports ha ryngkat ka MSOA ki la pynlong ia ka  National  Games Summit 2019 ha Shillong kaba la plie lad ia ki Association ban ia kynduh ia ki company kiba don ka bor ban synniang na ka bynta ka  sports development bad u la kyntu ia ka MSOA ban sdang bad ban bteng buddien biang ki jingiakren kum shibynta ban plie lad na ka bynta ki jingiarap ha kaban kyntiew iaka kam ialehkai.
U la kyntu ia ki sports association ban pyniar bad ban pynlong ki program awareness ne ki jingialehkai ha baroh kawei ka jylla khnang ban ioh sei ia ki sap kiba kyrpang bad ba ka sorkar kan iai kyrshan katba lah ei ha kaban iarap.
U President, Bah John F Kharshiing, u la ai khublei iaka 58 GTC kiba la plie lad ban pynlong ia kane lympung ha kane ka jaka.
Final Results of the  6 th Meghalaya State Shooting Championships 2021 10M Air Rifle Men (NR) Dennyson Kyrsian Banrilang Bleine Wanpliborlang Nongsiej 10M Air Rifle Women (NR) Anjali Singh S.Rebecca Suparna Sinha 50M Rifle Prone Men Individual (NR) Dennyson Kyrsian Banrilang Bleine Mawdaker Marwein 50M Rifle Prone Women Individual (NR) Anjali Singh 10M Mixed Team Air Rifle Anjali Singh/Banrilang Bleine S.Rebecca/WaNpliborlang Nongseij.
Suparna Sinha / Mawdaker Marwein 10M Air Pistol Men Individual (NR) Rohit Thapa Lalminlun Vaiphei Davis NR MaraK 10M Air Pistol Women Individual (NR) Balarishisha Rani Shirley Mary Kharbuli Toiaibha Mylliempdah 25M Pistol Championship Women Individual (NR) Balarishisha Rani Shirley Mary Kharbuli Toiaibha Mylliempdah 10M Air Pistol Youth Gauri Bharadwaj.
Ka Rotary Club Jowai bad Ka Sein Kynjei, Panaliar kila ai snam sngewbha haka 27 tarik une u bnai ha Jowai Blood Bank, Panaliar, Jowai.
Haduh 17 ngut ki dkhot jong kine ki ar tylli ki seng kila ai snam sngewbha.
Shuwa ban sdang ka jingai snam la pynlong iaka jingialang lyngkot haka jingpyniaid u Rtn.
SK Lato, MPHF President Rotary Club Jowai haka jingiadonlang u Rtn.
Dr.Kamwadae Syngkon, u Kermi Phawa, President Sein Kynjei bad kiwei kiwei.
Ka Dr.P.Shylla, Medical & Health Officer In charge Blood Bank Jowai kala batai halor ki jingmyntoi ban ai snam.
Kala ong ruh ba mynta ki nongshong shnong ka rilum Jaintia bad kynhun bapher bapher kila wan mih shakhmat ban ai snam sngewbha kaba long ka jingkyrkhu kaba khraw bad iarap shikatdei eh ia kiba donkam snam kyrkieh ban shah sumar.
Ka Rtn.
EF Gatphoh Charter President Rotary Club Jowai kala iathuh ba kane ka jingai snam ka long shibynta ban rakhe iaka 116 snem ka Rotary International bad 25 snem ka Rotary Club Jowai.
Kala kyntu bad pynshlur ruh ia baroh ban ai snam sngewbha ban iarap iaki para briew haba pang ba shitom bad kiba donkam snam kyrkieh.
U Ma EMH Passah bad u Ma Lammat OO Laloo kila shah jied biang ban bat iaka kam Working President bad Hony.General Secretary jong ka West Jaintia District Sports Association (WJDSA) haka jingialang Annual General Meeting haka sngi Saitjain.
Kiwei pat ki nongkitkam kilong: Vice President: Patrick Lamare bad u Dari Lamare.
Joint Secretary: Kennedy Shylla bad u Riang Lanong.
Football Secretary: Nangebormi Suting Assistant Football Secretary: Hoping Suting.
Atheletic Secretary: Kermi Pasi.
Basketball Secretary: Memento Paswet.
Volley Ball Secretary: Wandame Challam.
Treasurer: Junemon Paswet.
Indoor Secretary: Dawan Ohi Shullai.
Archery Secretary: Y.Hinge.
Gym Secretary: Monlang Nongtdu.
Auditors: Orilan Shylla bad Pikky Suwer lem bad hynniew ngut ki Executive Council Members.
Ia kane ka jingialang la pynlong ha ophis treikam ka WJDSA ha Kiang Nangbah Indoor Hall, Ladthadlaboh, Jowai.
U Deputy Commissioner, West Jaiñtia Hills District, uba long u President ula iadonlang ha kane ka jingialang bad u Ma Lammat OO Laloo ula ai iaka report bad audit report jong u snem 2017-2020.
Shuh shuh ka WJDSA kala thung sa arngut ki secretary archery bad gym ban sdang ia kine ki jingialehkai.
Kawei ka theilud kala shah pyniap dusmon ha ki runar bym lah satia ban ithuh ha kawei ka shnong ha khappud India Bangladesh kaba hap ha Dawki Police Station, West Jaintia Hills District.
Ka thymmei khubor ka iathuh ba kane ka theilud kala jah na iing 3 sngi bad dei haka sngi Thohdieng haka por nohphaisngi la lap iaka metiap jong ka.
La iathuh ba katkum ki dak ki shin kane ka theilud la suba jur ba kala shah lehbeijot bad hadien pat la pyniap dusmon Iaka.
Ki pulit kila shimti iaka metiap bad kila pynlong iaka jingtohkit ban lap ksai ruh iaki runar ba suba donkti halor kane ka jingshah pyniap ka theilud.
U MLA Jowai ma Wailadmiki Shylla haka sngi Saitjain ula synñiang jingïarap shi Lak tyngka sha ka Balang Katholik Niriang na ka bynta ban tei iaka gallery ban pynlong jingiaseng bah bad iaka ophis bad mini conference room ka balang.
Ïa kane ka pisa u MLA ula aiti ha u President Seng Longkpa u ma Pormi Lamare bad u President Seng Samla u Shanmiki Khriam.
U Wailadmiki Shylla ula hiar sha ka shnong Niriang da lade ban aiti ia kane ka pisa sha ki nongialam Seng Longkpa bad Seng Samla ka Balang Katholik Niriang.
Ki nongïalam ka Balang Catholic Niriang ba kynthup ïa u President Seng Longkpa u Pormi Lamare, u President ka Seng Samla u Shanmiki Khriam, u Jimmy Raul Kharmuti bad u Secretary Seng Samla Balajied Khriam ki la pynpaw ïaka jingsngew nguh kaba khraw ïaka jingkylluid mynsiem jong u MLA ban kyrshan ïaka jingdonkam jong ka Balang.
U MLA ula leit jurip ruh ïaka RCLP School Niriang kaba la rim bha bad kaba donkam ban ban shna thymmai.
U Ma WanthmuPhawa, uwei na ki nongpang #COVID_19 uba na Tuberkmaishnong, East Jaintia Hills District ula ioh biang iaka jingkoit jingkhiah hadien ba ula iabit iaka khlam jingpang COVID-19.
Hadien ba ula mih na hospital haka sngi Balang, ula ring dur ialade lyngba ka facebook bad sam iaka jingshem jong u, khnang ba ki paidbah kin nym khien sting iaka jingpang khlam bad um kwah ba kiwei ruh ki mad iaka jingshitom bad ka jingeh kaba ula iakynduh.
U syllad.
com ula ioh lad ban iakren bad u lyngba ka phone bad ula iathuh iaka jingshem jong u hadien ba ula ioh pat iaka jingkoit.
“Nyngkong shi sngi ar sngi shuwa nga la khieh shohrih bad nga shim dawai na ki pharmacy, hynrei ka jingshitom kala nangjur bad mar mar nga la leit sha Pamrapaithlu PHC bad haka 11 tarik une bnai Jymmang la rah ia u sha #MaternalChildHealthHospital , Panaliar Jowai.
Hadien san sngi la rah ia u sha Woodland Hospital Shillong haduh ba ula ioh iaka jingkoit jingkhiah," la ong u ma Wanthmu Phawa.
Ka Synjuk ki Waheh Shnong War Jaintia kala kyntu ia u Myntri ka tnad Pohiing uba long ruh u MLA ka thain Lahkmen Rymbui ban pynioh ambulance iaka Amlarem Sub Division namar ba kane ka thain kam don kali kit nongpang.
“Ka Nongtalang CHC, ka Jarain PHC bad ka Padu dispensary kim Ambulance te ka long shisha ka jingeh ia u paidbah ban wad kali nongpang kum ha kane ka por jong ka khlam Covid-19," la ong secretary synjuk waheh shnong War Jaintia Siangmin Lacuna.
“Ka War Jaintia kala mad ruh iaki jingeh ban kit iaka met iap kaba la khlad na ka jingpang covid haka thain bad kumba long mynta ka jingpang kala nangkiew nangkiew haka thain bad ka jingbym don ambulance kala buh jingeh bad pynklumar jingmut shisha iaki paidbah ka thain," ula ong shuh shuh u ma Lacuna.
Ka synjuk kala dawa na u ma Lahkmen Rymbui ban shim khia katba lah ban pynioh ambulance ha kitei ki lai tylli ki jaka sumar ban myntoi u paidbah ka thain.
Ka Deputy Commissioner, East Khasi Hills District haka sngi ba Ar kala pynbna iaki iew dielang (Wholesale & Retail) ha East Khasi Hills District.
Katkum ka jingpynbna kine ki iew dielang ki dei na ka bynta ban die iaki marrep kaba kynthup iaki jhur ki jhep bad ki soh ki pai.
Kine ki iew ki kynthup iaka Farmer’s Market 5th Mile Upper Shillong, Farmers Market Umdiengpun 7th Mile kiba hap ha Mylliem Block.
Kine ki ar tylli ki iew die kaba ki nongkhaii ki lah ban dielang bad die khutia.
Ka iew Urkaliar Sankhamti Parking Lot, Demsieniong kaba hap haka Zone V bad ka Shiliangum- Lawei Farmer’s Market ha Sohiong ki dei ki iew dielang.
Ha kaba die bad ka jinglong jingman na ka jingpang khlam COVID -19 haka district la buh ruh da ki kyndon ha kine ki iew.
I Director Agriculture in pynthikna bad ban ai jingtip sha ki nongkhaii lane ka kynhun jong ki nongrep.
Ban jied ruh iaki jaka, jaka rung jaka mih, jaka ieng kali da kaba iamir jingmut bad ki BDO.Iaki Car pass yn ai da ka tand ka kam rep kam riang bad ki BDO.Ki nongkhaii kiba ioh ban rung sha ki iew ki dei tang kito kiba ioh car pass.
Ki nongthied shimet lane ki nongdie madan ym shah iaki ban thied mar na kine ki iew.
Ki Pulit bad ki Incident Commanders ki dei ban pynthikna ba kan don ka jingbud ryngkhi iaki jingbthah ne kyndon bad iada na ka khlam bad kino kino kiba leh pyrshah kin shah pynshitom.
Ka kyndon na ka bynta ka iew dielang ha Anjalee parking Lot bad ka Sankhamti Parking Lot, Urkaliar kan neh kumjuh katkum ka jingpynbna kaba la pynmih haka 24 tarik une u bnai.
U Deputy Commissioner bad Chairman, District Disaster Management Authority, East Jaintia Hills District ha ka khubor ba u phah shangi u pynbna paidbah ba na ka daw ka jingdon ka Cyclone “Yass" ha Bay of Bengal ka la wanrah ia ka jingjur u slap ha kane ka District.
U la kyntu ruh ia ki paidbah ba kin ia treilang bad ki briew jong ki tnat sorkar ha ki shnong jong ki khamtam ki Gram Sevak jong ka ophis ki Block Development Officer ha ki shnong jong ki ha ka ban pyntip kloi kloi lada don kano kano ka jingshah pynjulor na ka daw ka mariang hapoh ka shnong ka thaw jong ki, khnang ban lah ban ai jingiarap ia kito ki longing kiba mad ia kum kita ki jingeh.
Shuh shuh, u la pyntip ba na ka bynta ban ioh ka jingiarap ka ba kham kloi, kito shnong ki ba hap hapoh ka Khliehriat C&RD Block ki lah pyntip da ka ba phone ha u number.9615044890 bad ki shnong ki ba hap hapoh ka Saipung C&RD Block ki lah ban pyntip da ka ba phone ha u number.8837469658.
Ka jingiatreilang jong ki paidbah ha ka ba iadei bad kane kan wanrah ia ka jingmyntoi ia ka shnong bad ia ka District hi baroh kawei.
O R Shallam May 26, 2021 Katba ka pyrthei baroh shityllup ka dang ialeh ban wad ki lad ki lynti ha ka ban pynduh pyndam ia ka jingshitom khlam Covid-19 bala wan lyngshop bad shim ia ki mynsien briew khlem sangeh naduh ba kala sdang haduh mynta.
Ki stad saian jong ka pyrthei ki trei borbah bad miet bad sngi ban shem ne ioh ia ka dawai ban pynkhiah na kane ka khlem hynrei tad haduh mynta kaba shem ne ioh dei tang ka dawai tika (Vaccine) ban iada na ka jingpang ne ban pynduna ia ki jingshitom lada bit ia ka khlam.
Ki bor sorkar jong baroh ki ri kila thaw buit thaw lad ha ka ban lah ban ai jingiada ia ki nong shong shnong lyngba ka dawai tika bad ki jingbthah (advisories/ guidelines) khnang ban lah ban da ne ban pynduna ia ka jingpur jong ka khlam.
Ka ri India kala dei kawei na ki ri ka pyrthei kaba la pynmih ia kine ki dawai tika ha ka kyrteng Covishield bad Covaxin  na ka bynta ban ai jingiada ia ki nongshong shnong kiba naduh ka rta ba 18 snem shajrong.
Don bun ki jylla kiba la lah ban pynduna ia ka jingpur ka khlam bad ruh da ka jingdon ka jingkitkhlieh ia ka imlang sahlang, bun ki nongshong shnong ha kum kine ki jylla kila lah ban pyndep ia ka jingai tika (vaccination) kumba la bthah ne phah da ka sorkar ban ai katkum ki kyrdan rta (age groups) ne ki kyrdan jingtrei (line of work).
Ka Jylla Meghalaya jong ngi kadei kawei na ki jylla barit ha ka ri hynrei ka dei pat ka jylla kaba jur tam ha ka jingpur ka Khlam.
Da ki spah ki hajar ngut ki bit ia kane ka khlam nalor ki phew ngut ba iap ha ka shisngi.
Ka long ka jingsngewsih kaba khraw na ka bynta jong baroh ki longing kiba la mad ia kane ka shitom ka shipa.
Don bun ngut kiba ioh ia kane ka khlam  kiba thoh bad pynsngew ia ka jingma bad jintriem ka jingshitom haba iabit ne ioh ia kane ka jingpang na ki jingthiah pang kiba ki thiah kum ban pashat jingmut sha kiba bun ba lang ha ka ban tip ban sumar bad ban phikir ialade.
Ki nongtrei jong ka sorkar naduh kiba rit tam haduh kiba khraw ki la trei shitom kat lah kat iai ban wad ki lad ki lynti naduh na sor shaduh sha nongkyndong.
Nga sngew ban ai ka jingiaroh ia baroh kito kiba trei shitom bad trei met bad mynsien na baroh ki tnad sorkar ba hakhmat (frontline Departments) kiba dei kam (duty) ha ka ban pyrkhing ia ka jingpur ka khlam ha pdeng jong ngi kum ki nongshong shnong.
Hapdeng ka jingkiew palat jong ki nongioh ia kane ka khlam, ha ryngkat bad kiwei ki jylla ka sorkar Meghalaya kala hap ban pynjari syndon da ka jingkhang dam  (total lockdown)  kum ka lad jingiada.
Man ka por ka sorkar ka bthah bad ialeh ban pynsngewthuh ia ngi ki nongshong shnong ia ka jingdonkam ban ai tika ha ryngkat bad ban bud ryntih ia ki kyndon ba donkam ha ka ban iada iwei ia iwei pat.
Kum ha kine ki por ba ban ka jingshitom bad jingjynjar, ka long pat kaei re kaei kaba sngewsih bad sngew bynniaw ban tip kumba la  iohi ha ki lad pathai  jingtip (Social Media) ba ki dang don pat sa ki nongshong shnong ki bym sngewthuh ne ngeit ia ka jingma jong ka khlam.
Kum kine ki jaidbriew ki bunkam ha ka ban pynsaphriang ia ki khubor ne ki jingtip lamler bym shisha ban pynsngewthuh bakla ia ki nongshong shnong.
Ki da wad ki lad ki lynti ban ialeh pyrshah bad ka sorkar ban pynduh pyndam ia ka jingai ia ki dawai tika sha ngi ki nongshong shnong.
Ki da ong ba kane ka dei ka jingleh jong u briew hi bad ymdei re kaba don jingma ne jingbit.
Halade nga sngew ban ong ba kum kjne ki jaitbriew ki dei ki bym don shuh ka mynsien ieid ialade ne ia kiba iajan bad ki.
Kim don ka jingkitkhlieh  ia uba bun u balang ha shnong ha thaw.
To ngin da ia puson bha ia kane, haba naduh ki khlieh ka sorkar kum u President, Prime Minister, Union Ministers ha ryngkat ki Myntri sorkar jylla bad ki nurse ki doctor, ki pulit  bad ki nongtrei ba hakhmat jong ka sorkar ki la dep ai injek dawai tika ban ioh jingiada.
Hato kine ki shitom ne ki khlad noh? Hato ki pynsaphriang ia une u khniang? Hato ki trei shitom khlem sangeh na ka bynta ialade? Hato kim don iing don sem na don khun don kti  ba ki ai injek dawai tika lada dei ba kata ka tika kaba ma kumba la pynsgnewthuh bakla da kum kita ki jaid briew bym don jingngeit ha ki jingma ka khlam? Ha ka jaka ban ngin iatrei lang bad ki jingpyniaid bad jingbtah jong ka Sorkar, hynrei kine ki jaitbriew ki wad lad kumno ban pynsaphriang bad pynjur shuh shuh ia ka jingshitom da kaba ialeh pyrshah bad pynsaphriang ia ki khubor bakla shaphang ka jingiada jong ka dawai tika.
Kum ki nongshong shnong ba don ka jingkitkhlieh na ka bynta ka shnong ka thaw bad ka ri hi baroh kawei.
To ngin ia kiar na kum kine ki khubor thok ne ki khubor lamler kiba ktah ia ka koit ka khiah bad ka bor pyrkhat pyrdain.
Nga kyntu ia baroh ki Nongshong shnong ban iatreilang bad ki bor sorkar rynglat ki bor pyniaid shnong ha ka ban ia ieng tylli lang kawei ban ialeh ia kane ka khlam bad ban ai ia ki dawai injek tika kumba la bthah da ka sorkar namar ia mynta hi ka dawai tika ka dei kawei na ki lad ban iada ha ryngkat ka jingbud ryntih ia ki kyndon kum kaba deng ia ki Mask, kaba ieng ia jngai iwei na iwei (Social Distancing) bad ruh ban sait khuid ia ki kti man ka por kiba long ki atiar ba hakhmat duh jong ka Non Pharmaceutical Interventions (NPI) ha ka ban iada ialade na ka jingbit ia ka khlam.
Ngim dei ban da iatieng palat hynrei ngi dei ban don ka jingsngewthuh bad ban phikir ialade.
Ngi dei ban sngewthuh ruh ba kane ka jingpang lada ngi ai sumar iaka ha ki khyndiat sngi ba ngi sngew don ia ki dak ki shin kan long kaba lah ban pynkhiah ia ka.
Hynrei ymdei pat ban ngin khein sting lada don ia ki dak jingshitom khlem da leit leh test ne leit ia kynduh ia ki Doctor.
Nga da sngewdei eh ruh ban pashat  jingmut ia ka sorkar jylla bad ia ki district administration ha kaba iadei bad ka rukom shong set ha iing (home isolation) ia kito kiba iabit ne don ha ka jingma na ka jingbit ia kane ka khlam.
Hashwa ba phin phah ia ki briew ba kin shongset ha iing lajong to da ia tip shwa ki jingeh kiba kato ka iing ka don ne tyngkhuh.
Namar bun ki nongshong shnong kiba duk bad ba duna, ki bym biang ki kamra ha iing, ki bym biang ki jaka leit shabar na ka bynta ban pyndonkam shimet, ki bym biang ki lad ai jingsumar bad lad iada  ia kito ka set ialade (self isolation).
Kane ka shongset ialade ha iing (Self isolation) kan long kaba biang tam na ka bynta kito ki nongshong shnong kiba bit ba biang ha baroh ki liang tangba ka long pat kaba shitom bad jingeh ia ki longiing longsem ba duk ba kyrduh namar ka buh jingma ia ka jingpur ne jingbit ka khlam sha kiba iasah lang.
Kan jin da long kaba bha tam ia ka sorkar ban iasngewthuh jingmut lang bad ki dorbar shnong, ki Seng Niam, Ki Seng bhalang bad kiwei kiwei ki Seng mon sngewbha ban pynioh ne ban buh ia ki iing shongset (Community Quarantine Centers) hala ki shnong ki shnong  ryngkat ka jingai jingkyrshan ia kum kine ki  jaka (centers) da ka sorkar na ka bynta ki nongshong shnong.
Ymdei pat ban shu ia plie ia ki Community Qurantine Centers khlem ka jingkyrshan pat na ka sorkar  namar kane ruh kan buh jingeh ia ki shnong ki thaw ne ki nongpyniaid ia kito ki jaka.
Ka por kala dei ia ngi ba ngin ia ieng tylli kawei khlem da ia kdew kti ne iawoh daw uwei ia uwei, Nga da kyrsu bad kyntu biang ia baroh lang ba ngin wan shakhmat  bad ban ai ia ki dawai injek tika ha ki jaka ai tika (vaccination centers) ba jan tam bad phi bad to ngin long ruh ki nongshong shnong ba don ka jingkitkhlieh bad ka bynta ban ialeh pyrshah ia kane ka khlam.
To ngin ia kiar na ki jingsngewthuh bakla ne ban pynsaphriang ia ki khubor thok bad bym don jingshisha na ka bynta ka koit ka khiah lang jong baroh naduh ka bor met haduh ka bor pyrkhat.
Lyngba ka jingsngewthuh iala ka kamram kum ki nongshong shnong badon ka jingkitkhlieh, to ngin iakit iabah ia kane ka lyngkor ha ka ban iasnoh kti lang bad ki bor sorkar ha baroh ki bynta ne ki liang ban iada na kane ka khlam.
Ka Atiar ba paka tam ban ialeh ia kane ka khlam ka dei tang ka jingsngewthuh ba biang bad ba pura ha ka pyrkhat ka pyrdain bad ka jingkitkhlieh ba marwei marwei ka jong ngi.
Ka HYC Shella Area Unit haka sngi ba Ar haka jingialam u president Aibok Swett, general secretary Seiborlang Diengdoh, vice president Batyngshain Natep ha ryngkat ki dkhot jong ka kum shi bynta ban ia snohkti lang ha ka jingiakhun pyrshah ia kane ka khlam Covid-19, mynta ka sngi ka 25 tarik u bnai Jymmang, kala pynlong iaka jingsynreit dawai hapoh Shnong Shella bad ki Shnong ba marjan.
La sdang iaka jingsynreit dawai na Kher Sohlap-Umdoh-Mawpot kaba dei ka jaka ba pynlong ia ka Hat Shella ha kaba lah ioh ban synreit dawai ia ki dukan, ki lynti syngkieng bad ki sawdong sawkun jong ki ing ki sem kiba don hapoh ka jaka long iew.
La synreit dawai ruh ha Kher Pyrkan, Disong, Duba, Jamew, Jasir bad Mawryngkhong.
Kyrpang la pynlut por ruh ban synreit dawai ia ka Shella PHC bad Sohlap Sub-Centre kiba dei ki jaka ai jingsumar ia ki paidbah jong ka dong ka thain khamtam ha kum kane ka por.
Nalor kitei ki jaka la leit synreit dawai ia ki dukan bad ki lynti iaid ha ryngkat ki sawdong sawkun jong ka jaka iadie iathied ki paramarjan Shnong kaba don ha Jatap, Elaka Mustoh.
Ka HYC ka kyntu ia baroh ban long kiba phikir bad sumar bha ialade da kaba bud ryntih ia ki kyndon bad ki jingbthah jong ka Sorkar kum ban tap ia ki Mask, ban nym ia lum paidbah ha kano kano ka jaka bad ban sait ia ki kti man ka por.
Ka HYC ka phah ruh iaka khubor sngewlem sha ki bahaing ha sem jong kito ki parashnong parathaw kiba lah khlad noh na kane ka jingpang Covid-19 bad kumjuh ruh ka kitbok kitrwiang ia kito ki parashnong kiba lah ioh ia kane ka jingshitom bad shah sumar ne shah set slung ha ki ing ki sem ki jong ki ba kin ioh noh ia ka met kaba koit ba khiah kham kloi.
Ka Jylla Meghalaya kala kynjoh haduh 512 ngut ha ka jingdon jong ki briew ba ïap pang COVID-19 da ka jingkhlad biang sa 10 ngut haka sngi ba Balang.
Kine kiba khlad sa 10 ngut ki khynthup EKH: 8, WJH: 01, bad EJH: 01.
Kat kum ka jingpyntip ka Tnad ka Koit ka Khiah, sa 846 ngut ki briew kila ïabit thymmai ïa kane ka jingpang khlam bad kiba dang shitom ne ki active case ki don 8055 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 19 (Others), EJH: 36 (Others), EKH: 527 (Armed Force/Paramilitary Force –08, Others–519), NGH: 23 (Others), RBD: 18 (Others), SGH: 05 (Others), SWGH: 43 (Others), SWKH: 84 (Others), WGH: 72 (Others) bad WJH: 19 (Others).
Ki nongpang kiba la ioh pat iaka jingkoit ki don haduh 752 ngut.
Kine ki kynthup na EGH: 03 (Others), EJH: 22 (Others), EKH: 548 (Armed Force/Paramilitary Force –03, Others–545), NGH: 06 (Others), RBD: 92 (Armed Force/Paramilitary Force –05, Others–87), SGH: 06 (Others), SWGH: 07(Others), SWKH: 02 (Others), WGH: 22 (Armed Force/Paramilitary Force –04, Others–18) bad WJH: 44 (Others).
Ka jingdon jong ki briew bala ïabit ïa kane ka jingpang khlam ha Jylla kala kiew sha ka 32295 ngut bad napdeng kine 23728 ngut kila ïoh ïa ka jingkoit bad 512 ngut kiba ïap nalor ki briew ba dang shitom.
Ka Deputy Commissioner, East Khasi Hills District, Kong Isawanda Laloo, IAS haka sngi ba Ar kala ai jingbit iaki nongrep ban leit pet bad sumar iaki lyngkha rep jong ki haka por ba pynjari iaki kurphiw ha District baroh kawei.
Ia kane hukum la pynmih khnang ba ki paidbah nongrep jong ki shnong bapher hapoh East Khasi Hills District kin ïoh ban leit peit bad sumar ïa ki mar rep ha la ki jong ki jong ki lum bad lyngkha rep, ha ka por ba pynjari ïa ka kurphiw: Ka hukum ka ong ba ki nongrep ki lah ban pyntip lyngba ki Rangbah Shnong/CCMT sha ki BDO shaphang ka jingdonkam.
Ki Block Development Officer, hadien ka jingpyntikna, kin ai ïa ki Pass ne shah kyrpang na ka bynta ki nongrep ba la pynithuh lyngba ki Rangbah Shnong/CCMT, khnang ba kin lah ban leit peit leit sumar ïa ki mar rep tang sha la ki jong ki lum bad lyngkha rep ka ban trei kam naduh 5 baje mynstep haduh 3 baje nohphai sngi.
Ïa ki Car Pass na ka bynta ki nongrep kiba don ïa ki jaka rep jngai na la shnong bad ki bym lah ban poi da kaba shu ïaid kjat, lah ban aplai na ka ophis jong ki Block Development Officer jong ki shnong ba dei peit.
Baroh ki nongrep ki dei ban bud pyrkhing ïa ki kyndon ba la pynmih da ka tnat ka koit ka khiah na ka por sha ka por.
Kita ki long: a) ba ki dei ban deng ïa ki mask ha ka por ba ki leit sha ki jaka rep.
b) ba ki dei ban pynïajngai ïalade na kiwei pat ki para nongrep la kumno kumno 2 mitar lane 6 phut.
c) ba ki dei ban pynkhuid pynsuba ïalade, ha shwa ban rung ha ïing hadien ba ki la wan phai na ki jaka rep.
d) ban ïatrei lang bad ki jingpynïaid jong ki Rangbah Shnong/CCMT bad jong ki BDO.e) kino kino kiba shitmet lane jyrhoh lane don kino kino ki dak jingpang, ym bit ban mih sha ki jaka rep.
f) ym shah ban mih na ki jaka ba dei ki Containment Zone.
Ki dkhot ka seng Khooid Ya ka Wah Myntdu haka sngi ba Ar hapoh ka jingialam u President Khroo Lamsalanki Pariat da ka jingsngewkhia ia ka jingkyllarong ka wah Myntdu tang mar iahap u slap kila pynlong iaka jingbuddien bad lap ba kane ka jingkylla rong kadei na ka jingshna pynheh iaka surok Dawki Amlarem Jowai Road na Treiongriang haduh Lad Demthring.
Ka Khooid Ya ka Wah Myntdu kala ong baroh ka khyndew kaba mih na ka jingpynheh iaka surok la shuh theh ha shilynter ka surok bah bad kane ka khyndew haryngkat ka umsaw kala tuid sha wah Myntdu.
Ka jingtheh pathar ia ka khyndew ka buh ia ka wah Myntdu ha ka jingma na ka daw jong ka jingkyllarong man ba wan u slap ong ka seng Khooid Ya ka Wah Myntdu U Khroo Lamsalanki Pariat ula ong kane ka jingbret pathar ïa ka khyndew katba shaba lap ba shem ka la pyndiaw iaka seng kaba ka thong jong ka kalong ban ïada ia ka wah Myntdu.
Ka ophis u Executive Engineer PWD (NH) Jowai Central Division,Jowai kaba pyntrei ïa kane ka surok kam shym la bud ryntih ia ki jingbthah ne ki kyndon ba la buh ne mana halor ban iada iaka wah bad kala leh bymsuidniew iaka wah Myntdu kaba bsa um iak,a Jowai.
U Khroo Lamsalanki Pariat, u la iathuh ba ha ka jingiadei bad kane kila dep buh ruh da ka jingthoh sha u Deputy Commissioner, West Jaintia Hills District bad ka da kyrpad ruh ba un shimkhia ban leh ei ei ha kum kane ka por na ka bynta ban iada ia ka wah Myntdu khnang ba kan lait na ka kane ka jingma kaba la pynap lypa na ka jingjynjar kaba pynïap ïa ka wah Myntdu.
Ka Khooid Ya ka Wah Myntdu kala ong ba lada ka tnad PWD kam shimkhia ban pynsangeh iaka jingbret khyndew pathar kan shim da kiwei ki lad ki lynti.
Ka Jylla Meghalaya kala kynjoh haduh 502 ngut ha ka jingdon jong ki briew ba ïap pang COVID-19 da ka jingkhlad biang sa 19 ngut haka sngi ba Ar.
Kine kiba khlad sa 19 ngut ki khynthup na EKH: 14, WJH: 02, SGH: 01 bad EJH: 02.
Kat kum ka jingpyntip ka Tnad ka Koit ka Khiah, sa 957 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ki don 7971 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 32 (Others), EJH: 49 (Others), EKH: 375 (Armed Force/Paramilitary Force –03, Others–372), NGH: 21 (Others), RBD: 194 (Others), SGH: 20 (Others), SWGH: 58 (Others), WGH: 90 (Others), WJH: 89 (Others) bad WKH: 29 (Others) Ki nongpang kiba la ioh pat iaka jingkoit ki don haduh 755 ngut.
Kine ki kynthup EGH: 03 (Others) EJH: 91 (Others), EKH: 395 (Armed Force/Paramilitary Force –03, Others–392), RBD: 69 (Armed Force/Paramilitary Force –08, Others–61), NGH: 06 (Others), SGH: 07 (Others), SWGH: 19 (Others), SWKH: 04 (Others), WGH: 36 (Others), WJH: 91 (Others) bad WKH: 34 (Others).
Ka jingdon jong ki briew bala ïabit ïa kane ka jingpang khlam ha Jylla kala kiew sha ka 31449 ngut bad napdeng kine 22976 ngut kila ïoh ïa ka jingkoit bad 502 ngut kiba ïap nalor ki briew ba dang shitom.
U Symbud Myntri Rangbah ka Jylla, uba bat ruh iaka tnad Labour, Bah Prestone Tynsong ula pynksan ba ka sorkar ka hap ban leh thik ba thik ban ai iaka pisa sha ki nongbylla sngi kiba la register bad shi naia ruh ym shym la pyndonkam bakla.
Haba pynshai sha ki nongthoh khubor haka sngi Nyngkong, ula kynthoh ruh ba ka Kong Angela Rangad nongialam jong ka Thma U Rangli-Juki (TUR) kala kynnoh khlem nongrim bad kren khliehbiej bad kam don kano kano ka jingshisha halor ba la pynjah ne tuh iaka pisa kaba la thmu ban kyrshan iaki nongbylla sngi na ka jingkhang dam Lockdown mynshem snem ban iakhun pyrshah iaka khlam COVID-19.
Kane ka pisa iarap iaki nongbylla ka dei na ka Chief Minister’s Relief Against Wage Loss (CMRAWL) kaba T.2100/- bad kawei pat naka tnad Labour lyngba ka skhim Meghalaya Building & Others Construction Workers Welfare Board (MCBOCWB) T.5000/- Haduh 135241 ki nongbylla sngi kila register haka CMRAWL bad 25684 haka tnad Labour hapoh ka MCBOCWB.Ka Kong Angela kala ieng haka nongrim ba kam shym la kynnoh kynta klumar, hynrei baroh ki kot ki sla kiba ioh ka dei na ka sorkar lyngba ka jubab Right to Information (RTI) ne ka hok ban tip kaba kila pan jingtip hadien bala don ka jingujor ba bun na ki nongbylla kim shym la ioh iaka pisa kaba ki dei ban ioh.
Ka Angela kala ong shai ba ka pisa kam shym la poi hok sha u nongbylla sngi uba la duh bai bylla namar ba hap ban shongkhop ha iing na kitei ki ar tylli ki skhim iarap.
Kala dawa ruh na ka sorkar ban pynioh iaka hok jong u nongbylla hapoh ha kane ka taiew.
Ka Meghalaya People United Front (MPUF), East Jaintia Hills District kala synñiang daki mar bam da u khaw, u phan bad u dai sha ki longïing ba don haka shnong Ladrymbai Khliehdupon, East Jaintia Hills District.
Ïa kine ki mar bam la leit ban aiti haka sngi Nyngkong haka jingïalam u President u Kyrshan Blah, u Secretary u Kmenlang Siangshai haka jingïadonlang ki dkhot ka MPUF-Womens Wing EJHD.U Kyrshan, ula ong kine ki nongshong shnong bun kidei kiba wan na ka longïing ba duk bad kim ïoh ban leit bylla namar ka jingkhang dam jong ka sorkar ban ïakhun pyrshah ïaka jingpang khlam hapoh ka District kumjuh ka Jylla.
Kum shibynta ban iarap iaki ka MPUF kala rai ban sam da ki marbam katba ka lah ioh ei.
Hapdeng ka lock down, bun napdeng jongngi ngi ia pynlut por hala ki jong ki iing ki sem.
Ka jingbatai ki riew shemphang, ki ong ba kawei na ki lad ban ialeh pyrshah ia u COVID-19 dei ban tei ia ka bor met (immunity) da kaba bam bun jait ki thup jingbam.
Ka Food and Agriculture Organization (FAO) jong ka United Nations kala phiah ia ki thup jingbam ha ki 10 tylli.
La kumno kumno dei ban bam 5 tylli ki thup jingbam ha ka shisngi ban biang pura ka met ka phad.
Ka jingkylli ka mih pat nangno kein ngin ioh ia kine khamtam ki jhur jyrngam lada ngim don jaka ban thung ban tep? Lyngba ka jingtrei jong ka NESFAS; ngi lah pyrshang ban ai kane ka khubor sha ki nongshong shnong ba kumno ki dei ban leh.
Naduh ba sdang ka lock down ha u snem 2020 bun tylli ki longing kila sdang ban thung ia bun jait ki jhur hala I kper lajong.
Don ruh napdeng jongki kila pyrshang ban thung ia ki jhur khlaw ha ki kper iing.
Bad ngi iohi ba mynta kila sdang ban iohbam khamtam kum ha kane ka por bym plie ki iew ki hat.
Kaba iohnong shuh shuh kadei ba ia kine kim ju pyndonkam dawai.
Lyngba ka jingiakren bad I Fr.Bernard Laloo, Director, Social Service Centre, Cathedral Shillong; I ong ia kine ki kyntien “Bun na ngi khamtam ha sor ngim da don ka jaka kaba heh kaba ngi lah ban pynlong kum ka kper jhur.
Ha kane ka por lockdown ngi sngewthuh ia ka jingkordor jong ka kper iing (Kitchen garden ha kaba ngi lah ban thung ki jhur ban ioh bam na ka bynta ia lade.
Khlem artatien baroh na ngi ngi don ka phyllaw iing ha kaba ngi thung ki syntiew bad pyndonkam ban iaidkai.
Khyndiat ne shibynta na kine lah ban pynlong kum ka kper jhur.
Wat ha phyllaw dewbilat lah ban shan rynsan barit bad thung ki jhur ba pur ha khiew syntiew, ha ki tin ne wat ha ki byrni plastic.
Hapdeng kane ka iing nga thung ia ki jhur ba nga ioh symbai na ki shnong ba ngi trei bad ia ki jhur khlaw nga ioh hi na kyrpong iing.
Ki jhur ba nga thung ki kynthup: Muli, Pudina, Shymprong kthang, Salad, Jaud, Jamyrdoh, Kawang, U ri, Jhur-thliem  bad Sohkhia Nga ioh ia kren ruh bad I para ba iatreilang, Bah Rundolf Mawlieh, iba shong basah ha Lumjingshai, Shillong i pynpaw ruh ka jingkmen ba ka iing ka sem jongi ka dap bahuh bha ki jhur tang na I kper iing barit.
“Manla ka sngi, nga pynlut por kumba katto katne kynta ha I kper lajong ryngkat bad imei bad kane ka iarap khambha ia kam ba nga trei ha NESFAS, ban pynneh pynsah ia ki jingthung tynrai" pynkut I Bah Rundolf Mawlieh.
Nga kyrmen lyngba ine I khana barit in ktik jingmut iangi ban shim ia ki sienjam ban sdang hala I kper ne kyrpong iing lajong.
Da U Bah Pius Ranee Executive Director ha NESFAS.Ka Dorbar Shnong Tympang Ïawmusiang hadien ba la ioh jingbit na u Deputy Commisioner, West Jaintia Hills ban plie ïaki dukan, na ka liang ka shnong kala jied shuwa tang 5 tylli ki dukan die khutia ne retail ki ban plie hapoh ka shnong lashai ka sngi ba ar (25.05.2021).
Ka por plie kine ki dukan kalong naduh 9 Am haduh 2 Pm.
La kyntu iaki trai dukan bad ki paidbah nongshong shnong ban bud ryngkhi ïaki kyndon iada COVID.La kyntu ïaki nongshong shnong na kiwei ki shnong ne kyntoit ban ym wan sha Ïawmusiang namar kane ka jingplie iaki dukan ka dei beit tang na ka bynta ki nongshong shnong ka Iawmusiang.
Ki Volunteer jong ka shnong kin peit ki sylli bad lada lap ia kiba leh pyrshah bad ki bym bud ryntih iaki kyndon COVID yn khang shisyndon iaka dukan.
Ki dukan retail kiba lah ban plie lashai ka sngi ki kynthup: 1.
Shini & Son Enterprise 2.
EA Ryngkhlem Grocery.3.
Dona Lamare Store.4.
Bimal Store.5.
Lad Kyndiah.
Ka jingdon ki briew kiba iabit khlam COVID-19 ha jylla bad kiba dang shitom kala kot sha ka 7788 ngut bad kiba iap kila kot haduh 483 hadien bala khlad sa 24 mynta ka sngi.
Kine kiba khlad ki dei na EKH: 17, WJH: 03, WGH: 01, EJH: 01 bad WKH: 02 Kane ka jingkiew ka jingiabit khlam ka long hadien ba sa 811 ngut kila iabit thymmai ia kane ka jingpang khlam.
Kine ki kynthup na EGH: 05 (Others), EJH: 22 (Others), EKH: 559 (Armed Force/Paramilitary Force –02, Others–557), NGH: 10 (Others), RBD: 103 (Others), SWGH: 06 (Others), SWKH: 04 (Others), WGH: 21 (Others), WJH: 77 (Others) bad WKH: 04 (Others) ki nongpang kiba ioh pat iaka jingkoit ki don haduh 679 ngut kiba kynthup na EGH: 06 (Others), EJH: 21 (Others), EKH: 425 (Armed Force/Paramilitary Force –01, Others–424), RBD: 98 (Others), NGH: 01 (Others), SWGH: 19 (Others), SWKH: 03 (Others), WGH: 44 (Others), WJH: 39 (Others) bad WKH: 23 (Others).
Ka jingdon jong ki briew bala ïabit ïa kane ka jingpang khlam ha Jylla baroh kala kot 30492 ngut bad napdeng kine 22221 ngut kila ïoh ïa ka jingkoit bad 483 ngut kiba ïap nalor ki briew ba dang shitom.
Sa 24 ngut ki briew kila khlad naka jingpang COVID-19 bad kane ka jingiap khlam ha Jylla kala kynjoh sha 459 mynta ka sngi.
Kane iap sa 24 ngut ki khynthup EKH: 19 bad WJH: 05.
Kat kum ka jingpyntip ka Tnad ka Koit ka Khiah, sa 803 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ki don 7680 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 09 (Others), EJH: 34 (Others), EKH: 484 (Armed Force/Paramilitary Force –02, Others–482), NGH: 10 (Others), RBD: 27 (Armed Force/Paramilitary Force –03, Others–24), SGH: 19 (Others), SWGH: 45 (Others), SWKH: 52 (Others), WGH: 52 (Armed Force/Paramilitary Force –04, Others–48), WJH: 55 (Others) bad WKH: 16 (Others) Ki nongpang kiba la ioh pat iaka jingkoit ki don haduh 553 ngut.
Kine ki kynthup na EGH: 07 (Others), EJH: 10 (Others), EKH: 316 (Armed Force/Paramilitary Force –02, Others–314), RBD: 81 (Others), NGH: 09 (Others), SGH: 03 (Others), SWGH: 22 (Others), SWKH: 01 (Others), WGH: 77 (Armed Force/Paramilitary Force –03, Others–74), WJH: 17 (Others) bad WKH: 10 (Others) Ka jingdon jong ki briew bala ïabit ïa kane ka jingpang khlam ha Jylla kala kiew sha ka 29681 ngut bad napdeng kine 21542 ngut kila ïoh ïa ka jingkoit bad 459 ngut kiba ïap nalor ki briew ba dang shitom.
Haduh 104 ngut ki volunteers COVID-19 jong ka Meghalaya Home Guards & Civil Defence ki dang dei ban ioh iaka bai bylla sngi kaba haduh T.13670800 na ka sorkar.
La thung ia kine ki 104 ngut kum ki volunteers haka jingkhangdam ka ri ne ka National Lockdown ban iakhun pyrshah khlam COVID-19 bad la iakut bad kine ki shipai Home Guards yn siew T.550 shi sngi.
Kine ki Home Guards kila ieng pahara sha surok ban khanglad iaki paidbah bad ki kali ki motor ki bym bud iaki kyndon COVID-19.
La thung iaki naduh naduh 27 tarik u bnai Lber 2020 haduh ka 30 tarik Nohprah 2020 bad ki dang ioh bai bylla tang 40 sngi haka dor T.550 shi sngi.
Kine ki volunteers na ka por sha ka por kila dawa iaka bai bylla sngi jong ki bad kila mih ruh sha surok, hynrei haduh mynta kam don dak ki shin ba ka sorkar kan pyllait ia kane ka bai bylla jong ki.
Ki Home Guards ryngkat ka jingkyrshan jong ka Khasi Students’ Union kila iaid paidbah sha surok ha u bnai Risaw 2020 ban dawa iaka bai nongsngi jong ki, pynban kala kut tang haka jingkular.
Ka tnad Home Guards kala pyndam iaki kum ki volunteers hadien bala plie iaki iew ki hat bad haba kila wad jingtip na ka ophis District Commandant Home Guard halor ka bai bylla jong ki kim ioh satia iaka jubab kaba shai.
Kine ki volunteers COVID-19 kila dawa na ka sorkar ban pynioh iaka hok jong ki bad ban pyllait noh iaka bai bylla sngi.
Ka Angela Rangad nongialam jong ka Thma U Rangli-Juki (TUR) kala kynnoh ba jyrsieh ka jingbam sap jong ka ka sorkar lyngba ka pisa ban kyrshan pisa iaki nongtrei bylla kiba duh ban bylla sngi naka jingkhangdam ne Lockdown ban tem iaka jingpur ka khlam COVID-19 ha u snem ba ladep.
Ka Kong Angela kala ong ba lyngba ka jubab RTI la lap ba da ka klur tyngka ka pisa kam shym la poi sha u nongbylla sngi, nongdie madan, nongniah taxi bad kiwei kiwei wat hadien ba ki nongbylla kila dep ban ai kyrteng ha ki ar tylli ki lad jingiarap pisa ka sorkar, kata Chief Minister’s Relief Against Wage Loss (CMRAWL) bad kawei pat naka tnad Labour lyngba ka skhim Meghalaya Building & Others Construction Workers Welfare Board (MCBOCWB).
Ka Kong Angela kala ong ba shen kin ujor sha ka Labour Department Government of Meghalaya.
“Kane ka jingiarap kyrshan pisa ka sorkar Meghalaya ka dei tang ia kiba trei bylla sngi kiba ym lah shuh ban leit trei leit ktah namar ba ka sorkar ka phah ban shongkhop hapoh iing naka jingkhang dam (Lockdown), hynrei kaba lyngngoh kane ka pisa kam shym la poi satia sha ki nongbylla sngi," la ong ka kong Angela bad bynrap ba ki nongbylla thik pa thik kila dep pyndap iaki phorm katkum ka jingbthah jong ka sorkar lyngba ki ophis jong ki Rangbah Shnong jong ki shnong bapher bapher.
Ka sorkar kala pynlut palat 40 klur ka pisa ban kyrshan ia u nongbylla sngi lyngba ki ar tylli ki lad jingiarap kata ka Chief Minister’s Relief Against Wage Loss (CMRAWL) bad na ka tnad Labour kaba kynthup iaka jingiarap pisa T.5000 bad T.2100.
Haduh 135241 kila register haka CMRAWL bad 25684 haka tnad Labour.
Ka step jong ka 21 tarik u ‘nai Jymmang 2021, kadei ka step ka jingwan ban kah dum jong u lyoh ba rben ha mei ri lum baieit ba thiang jong ka bri u Hynñiewtrep U Hynñiewskum, ba la saphriang  ka khubor jong ka jingkhlad noh na uwei na ki nongthaw bad nongrwai ba la paw jong ka jaidbynriew u bah Rana Kharkongor (1st April 1952-21st May 2021), hadien ka jingshitom kaba la ban ha ka met la kham kato katne por.
Ka jingkhlad jong u bah Rana, ka wan ruh hahapdeng ka khyllipmat ba ka khlam ka ngoh Coronavirus ne Covid-19, ka la lynsher ha ka sien kaba ar ia kane ka ri baieit ka jong ngi, kaba la don hapdeng ka jingkhangdam, kaba khanglad ia ki paralok ba iajan bad baieit ba thoiñ khamtam lei lei ia ki para kaitor bna nam, ba kim lah ban khlem da jaw ummat hala marwei, namar ka mynsiem ka pang, ka tmang ban nym lah ban don lang ha syndah jong ka met kaba dang sah jong u bah Rana.
Ha kum kane ka khyllipmat, nga phai sha ka kor pathai ka juk ba mynta ka youtube, nga wad bad pyrshang ba ngan sngap lut ia baroh ki jingrwai kiba la upload, bad jia ryngkhat nga ioh ba ngan sngap kein ia  ka jingrwai kaba la ai kyrteng “Ka Raibi U Thlen Khasi", kaba nga khmih bniah, ia  kane ka jingrwai la upload ha ka youtube ha ka 29 tarik jong u bani Risaw 2020.
Marsein iohi ia kane ka lamkhmat (title) jong kane ka jingrwai, nga sdang ba ngan plie, bad nga ai khublei ia kiba upload ia kane ka jingrwai, namar ba ki bynrap lang artad bad ki kyntien jong kane ka jingrwai (lyrics).
Ha ka dkhot ba nyngkong eh jong kane ka jingrwai, u bah Rana u la shon shap ia ka shynrong jong kane ka jingrwai kaba ong: “La slem bah ia kane kawei, Nga iohsngew ba ki iakren Kumno ban wanrah jingsuk ha ka ri Hapdeng samla kumjuh tymmen" Na katei ka dkhot kaba nyngkong eh, nga dem bad pynleit jingmut bha kliaw la ki jong ki shkor, namar tang na katei ka dkhot kaba haneng, nalor ki kyntien, ngam lah ban khlem da shoh bad lung mynsiem ia ka sur jong kane ka jingrwai ryngkat bad katta ka sur tem, ba don katta ka syrwet jong ka sur tem tynrai.
Kumta nga iai teng ba ngan iai sngap ia ka haduh kaba kut, kaba hangne kein nga shem bad iohi, ba kum u briew, u bah Rana, um dei shuh tang u kaitor ne u nongrwai ba kynsai jong ka jaidbynriew, pynban, u long artad uwei na ki myllung ha kane ka juk kaba mynta, ba un batai bad iohi ia kaei kaba la wan jia ha kane ka ri bad ka jaidbynriew ha kum kane ka juk kaba mynta.
Hooid wat la u bah Rana u la thaw ia kiba bun bun tylli ki jingrwai ne ban pynmih pyrthei ia kiba bun ki thup jingrwai, hynrei, ha ka liang ka imlang ka sahlang jong ka jaidbynriew ba tip briew ba tip Blei, dei lyngba kane ka jingrwai kaba nga lap bad shem, ba u bah Rana u la da ngam jylliew ban siat pharshi ia la ka jong ka jaidbyhnriew kaba la don mynta hapdeng ka lynga ka pisa mynsiem ba la sdang ban shah iuh roit ha u mynder ba shi sngi bad ha ki riew khwan spah nam bad burom, kiba im-im-peit-peit, ki iuhroit bad ban thom ia ka sang ka ma.
“U ksan rympei u rem dorbar Kadei ka ktien pharshi Imat kane ka ktien mynta Ka ktah khamtam ia ngi" Lyngba katei pat ka kyntien ba la don ha kane ka jingrwai, u bah Rana u pashat ia ki symboh pyrkhat ka kyntien ki riew tymmen, kiba la juh iai akren bad pynpaw ia kaei kaban sa jia ha kane ka ri, kumno uta u mynder u ioh ban wan ban bsuh khlieh ha kane ka ri lum baieit ka jong u, ki kyntien thiang ki kyntien bang ba u padiah ban pynngop ban pynbeij, tad haduh ba un da ioh ban bat hi trait ia u lakam ban ioh ban khyrwait shabi ia kita ki briew ba kam ialade kum ki nongialam.
Ia kane kiei kiei baroh, u bah Rana u lap bad u shem bad iohi ba naduh ki por kiba mynshwa, ha ka por kaba ka jaidbynriew ka dang bat bad snoh rydin bha ia ka hok ka shi kyntien, hynrei ka raibi jong u sbai rupa, ka la sdang ba kan treibor bah, tad haduh ba la mih ki nongshet kylla ia la ka jong ka ri bad ka jaidbynriew.
Kane kein ka raibi ka iai bteng ba kan hiar pateng la pateng tad haduh kine ki sngi bad ki por kiba mynta, kaba katta ka mynsiem jong ka kwah kyrdan, ka kwah burom bad pisa, ka kylla long shisha kum ka raibi ba synshar ha kane ka jaidbynriew ka jong ngi.
“La ha ki kam ba ngi ia trei Para mangi ia bishni Kumno ngin bit kumno ngin biang Haei kan san ka ri".
“Katba u nongwei na shnong u wan Tang da  luta bad ka nap U riewspah kloi u kam trai lut Ba bun ki nongiarap" Kane kein ka dei ka kabu ksiar ia u nongwei shisngi, haba u shem bad iohi ia katta ka jingjur palat ka jingiabishni hapdeng para ma ngi, ba u shim ia ka kabu ban kamai ei ka spah ka phew da kaba u pynngop pynbiej bad shim ia ka kabu ka jinglong ba shidur shi sur jong ka jaidbynriew ban ioh khwan myntoi ei pat sha lade.
