Sec.
Section, klas XII.3rd  : Shalbita Wahlang, St.Margaret’s Hr.
Sec.
School, klas XII.Ïa ka kramar la jop da i Wandarishisha Mylliemngap, Lady Keane College Hr.
Sec.
Section, klas XII.Kan don ruh ka khusnam kyrpang ïa ka skul St.Margaret’s Hr.
Sec.
School na ka bynta ka jinglah jong ki khynnah pule ban leh bha ryntih ha kane ka jingïakob.
Kyrdan Kolej: 1st     : Dahun Mary Mylliemngap, St.Mary’s College, BA 5th Sem.2nd   : Eufrazia Khongnoh, St.Mary’s College, BA 5th Sem.3rd    : Banshngaiñlang Rimiat, Sohra Govt.
College, BA 1st Sem.
•    Ïa ka kramar la jop da i Seberian Centinarian Kharkrang, Shillong College, BA 3rd Sem.
Ka khusnam sha ki nongjop: 1st Rs 7000/-, 2nd Rs 5000/- & 3rd Rs 3000/- (ryngkat bad ka  syrnot).
Nongjop ha ka kramar: Rs 2000/- (ryngkat bad ka syrnot).
Ïa ka khusnam yn sam ha ka 20tarik Nailar 2019 ha Khasi National Dorbar Hall, Mawkhar ha ka por 3:30 nohphaisngi.
Shillong:Ki riew rangbah jong ka kur Syiemiong mynta ka sngi ki la wan ban pynpaw ia ka jing pynrem jur ia u Kyntiewborlang Syiemlieh, halor ka jing kam ba ka kur Syiemlieh ruh ka dei ka jait ka ba lah ban long Syiem, hynrei na ka liang jong ka kur Syiemiong, ka la ong ba na ki kot ki sla ka jing iathuh khana pateng ba ki kur syiemlieh kam dei ka jait ba lah ban long Syiem kum ba la kam da u Kyntiewborlang Syiemlieh, ong  U Bah Elingser Syiemiong President jong ka  kur  Syiemiong.
Na ka liang U bah Bantei Syiemiong, u la ong ba ka liang ka kur Syiemiong  ka pan ia ka jing pynshai halor ka jing pynmih khubor jong ha ka 29 tarik u Naitung 2019 ka ba ong “Hadien da ki spah snem shimti ka kur syiemlieh ban synshar ia ka Hima Nongspung  bad ka jing pynmih khubor jong u bah A.Siemlieh ha ka 1tarik u Nailar 2019 ka ba ai khublei ki kur Syiemlieh Nongspung basah ha Shillong ia ka KHADC".
Kumta na ka liang ka kur Syiemiong ka la buh ia ki jingkylli ia ka kur Syiemlieh bad ia u Kyntiewborlang Syiemlieh bad ia u A.Syiemlieh, hato don mo na ki kur Syemlieh kiba la long teng kum kita ki Syiem ki ba la synshar ia ka Hima Nongspung kiba dei na ka kur Syiemlieh.
La ong shuh shuh, ba ka KHADC barabor ha ba ka thung nong synshar u bym dei u na ka kur long iing Syiem la ju ong acting chief, hynrei mynta ka ai ia u kum acting Syiem kumba ka la paw ha kot khubor bad halor ki tei ki jing kylli la  kwah eh ban ioh iaka jingpynshai.
U Bantei u la bynrap da ka ba ong “Ngi na ka liang ka kur Syiemiong ngi don ha ka jing sngewlyngngoh bad sngew phylla halor katei ba ngim ju tip bad bna eiei ba ju don na ka kur syiemlieh kiba ju long Syiem ha ka hima nongspung.
Ki long swa mynshwa ki ju iathuh ba dei tang na ka kur syiemiong ki ba ju sei ia uno uno u briew u ba na ka kur Syiemiong u ba la ibit bad phah ia ka kyrteng jong u sha ka KHADC lyngba ka san Lyngdoh kiba dei ki nong jied syiem jong ka hima Nongspung.
"Ka kur syiemlieh bad ka syiemiong ki dang din jingiadei ne em?.
Shillong: Ka  Environment Committee jong ka Assembly ba la ialam da u  da U MLA ka Mawphlang U  Bah S.K Sunn, u MLA Umroi constituency u George Lyngdoh bad U MLA ka Rambrai, u Bah Kimfa Marbaniang mynta ka sngi, ki la iathuh ba ka Committee ka la shah ban plie biang ia ka skul Jawahar Navodaya Vidyalaya (JNV) School  ha Mawphalng.
Ka JNV Mawphlang, ka la shah khang ha ka  28tarik Jylliew 2019, hadien ba ka  Environment Committee ka leit jurip bad lap ba ka Sewage Treatment Plant jong kane ka skul kam shem la trei kam.
Ka Committee la kynnoh, ba na ka jing bym trei kam jong ka  Sewage plant, ki jakhlia jong kane ka skul ki tuid sha ka  Dam Mawphlang ka ba long ka tyllong umdih ba ai sha ka sor Shillong.
Haba ia kren bad ki nong pathai khubor u MLA ka Mawphlang  u  S.K Sunn u la ong “Ka jingkynnoh kan long beit ia ki nongpyniaid jong ka  skul ba kim shym la shim khia ia ka jing bym trei kam ka  sewage treatment Plant, mynta tang na ka jing bym kit khia jong ki, ki khynnah ki ba pule ha kane ka skul ki mad ia ka jing eh.
Dei na ka ta ka daw ba ngi leit jurip bad ngi lap ia ka jing bym kit khia ka skul kan sa pynlong ia ngi ba ngin khang swa shipor ia ka ne ka skul.
"Hadien ba ka committee ka la hiar jurip biang ha ka 12 tarik u nailar 2019 ki la lap ba ki nong pyniaid ia kane ka skul ki la dep pynbiang ia ka sewage treatment plan, kumta naka liang ka Environment Committee ka la r.
Khliehriat: Ka seng Meghalaya People’s United Front-East Jaintia Hills District (MPUF-EJHD) ryngkat ka MPUF-Khliehriat Circle, hapoh ka jingialam Bah Michal Chyrmang, ka pynrem jur ia ki briew kiba pyniap ia u Sonarious Chyrmang ba na ka shnong  Mynthlu kaba hap hapoh East Jaintia Elaka Sumer.
Ka seng mar ia ioh ia ka jing ujor na kiba haiing u (L)Sonarious Chyrmang uba dang hapoh ka rta 20snem mar kumta hi ka seng ka la ai jingmut  ban buh da ka jingujor,  pyrshah ia ki saw ngut kiba kyrteng kum u Memon Latam,u Hemon Latam,u Shaniah Latam bad u Lambas Lamurong kiba na ka shnong  Mynthlu bad kumjuh ruh ka seng ka kyrpad bad dawa jur na ki bor ka ain ban pynhap da ki IPC  ba tyngeh ia kitei ki sawngut khnang ba kiwei ruh kin tieng ban leh bymman ia kiwei.
Katkum ka jingiathuh kiba haiing u (L)Sonarious  Chyrmang ba ha ka 4tarik Nailar, kitei  ki  saw ngut kila shoh la bom ia u (L)Sonarious haduh ban da jem jai bad haduh bym tip briew shuh bad ha ka 10tarik, ki bor pyniaid ka NEIGRIHMS kila pyntip sha kiba haiing u (L)Sonarious ba u Sonarious Chyrmang uba thiah pang hapoh ICU NEIGRIHMS u la khlad na kane ka pyrthei.
Kitei ki saw ngut ki la phla ruh ia katei ka kam bymman jong ki ha khmat ka Dorbar Shnong Mynthlu ba ki donkti ban pyniap ia u (L)Sonarious  Chyrmang bad ha katei ka jingphla kitei ki saw ngut la sakhi lang ruh da u waheh shnong u ma Preting paslein bad ryngkat ka jingdonlang u Secretary ka Shnong Mynthlu u ma Iarless Lyngdoh, ryngkat ka jing don u Secretary VDP Shnong u ma Hammoi bor langwar,ryngkat ka jingdonlang u president  ka VDP Shnong u ma Kansha Salahe bad ki dkhot shnong bad haka jingdonlang ki katto katne ki nongshong shnong ka shnong.
Kaba sngew phylla watla kitei ki saw ngut kila phla iaka kam bymman jong ki ruh, hynrei na ka liang ki nongkitkam Shnong kim shym la pyntip sha ki bor ka ain.
Nongpoh:  U Bah Mayraldborn Syiem, MLA ka Nongpoh, hynnin ka sngi u la leit ban plie paidbah ia artylli ki jingtei thymmai hapoh ka shnong Pahamkroh, ka shnong kaba don ha ki thain khappud bad kaba dang hap hapoh ka Nongpoh Constituency.
Kitei ki artylli ki jingtei ia kaba la leit ban plie da utei u MLA, ki kynthup ia kawei ka iing shetja hapoh ka Pahamkroh Upper Primary School, kaba ki la ioh jingiarap na ka SSA bad kawei pat ka dei ka Iing ki Seng Kynthei bad kaba la tei lyngba ka jingiarap na ka skim SRWP.Ha kaba plie paidbah ia kitei ki jingtei thymmai ha katei ka shnong, nalor u MLA la sakhi ruh da ka jingdon u Bah Chester Nongkseh, rangbah shnong ka Pahamkroh, ki Nonghikai, ki kmie ki kpa lem bad kiwei ki riew rangbah jong katei ka thian.
Haba kren ha katei ka sngi, u Bah Mayraldborn Syiem, u la pynpaw ba kum u nongmihkhmat u don eh ia kata ka jingthmu ban trei shitom na ka bynta ban wanrah ia ka roi ka par, ha ki shnong kiba don ha katei ka thain.
Utei u MLA u la ong ruh ba katei ka thain kaba dang don shibun ki jingduna bad kawei na kiba kham kongsan eh ka dei halor ki surok, na ka bynta ban pyniasoh ia ki bun tylli ki shnong kiba don ha katei ka thain.
Halor ki surok, u la ong ba u la dep ban shimkhia ha ka ban pyntip sha ka tnat PWD, ha kaba ki la don ki surok ki ban sa shna thymmai noh shen bad ka ban pynsuk ia ki paidbah nongleit nongwan.
Ha katei ka sngi, u Bah Mayraldborn Syiem, u la ong ruh hakhmat ki paidbah ba un ialeh ban treibha bad ban ai kaba bha tam sha ki paidbah.
New Delhi:  U Bear Grylls, uba ia iaid lang bad U Narendra Modi, myntri rangbahduh ka Ri ha Jim Corbett Park, kaba ha Uttarakhand, u iathuh ba U Modi, u dei u briew, uba sngew rit shi katdei.
U Bear u iathuh ba ha ka sngi ba ki ia ring ia ka phlim, ha katei ka jaka ri mrad, ka don ka jinghap slap “Haba ki nongbud jongu, ki mut ban pyntap shatri ia u, hynrei, ula ong em, ym donkam" ong U Grylls.
“Ynda poi ha wah, nga la shna ia ka lieng, kaba da ki siej bad ka tarpaulin ban jngi sha shiliang ka wah bad ki nongbud jongu, ki la ong ba u myntri rangbah duh, um lah ban shong ha katei ka lieng kynda, hynrei hangtei ruh U Modi, ula shong bad ula khot ia nga ban ia shong lang" ong shuh U Grylls.
“Kumta hangta nga la iarap ruh ban ngiat ia ka lieng, ba kan iaid ha katei ka wah.
Ula jhieh ialade, tangba ki khmat jongu, ki dap da ka jingphuh samrkhie" ong shuh U Grylls.
Katei ka prokram, kaba dei shaphang ka jingim jong u briew ha ki khlaw lane kaba ki ong Man Vrs Wild, la pyni mynta ka miet ha ka Discovery Channel ba ha kiwei de ki Channel, ha kaba U Modi, u shim bynta ban ia iaid ha ki khlaw ki btap bad U Gryll, uba la ju ialam ia shibun ki heh ki hain sha ki khlaw bapher jong ka pyrthei.
Shillong:  Ka kot ba la ai kyrteng “Bah Remy Gius Phankon", ba la thoh da ka ksiew jong ka Stacey Rozetta Nongbri la pyllait da U Fr.Edwin Kahit, Parish Priest Pynursla ha ka 11tarik Nailar 2019.
U Bah Remy u dei uwei na ki nongthoh kot Khasi ba la paw bad katto katne na ki kot ba u la thoh kum ka “Dak Bangla", la pynrung ha NEHU na ka bynta ki khynnah pule ba shim MA Khasi bad ka kot “Mynhynnin-Mynta-Lashai" kaba la pule ha ka kyrdan B.A.ha ka spah snem 80.
Ka kot “KA SNGI KHATDUH U TIROT SING " , pat la pynkylla sha ka ktien Bengali bad Assamese na ka bynta ki khynnah pule.
U la don bynta ruh ha kaba thoh ia ka Khasi dubbing script na ka bynta ka film “JESUS" kaba la pynmih da ka Metro Goldwyn Mayer,USA.Shillong:  Myn hynnin ka sngi, ka HFU ka la hiar sha Pynursla ban pyniar ia ka thapniang sha ka thain, ha kaba la  mynjur bad pdiang da ki nongrep ban thaw ia ka tnad ka seng.
Na ka bynta kane, la thaw ia ka kynhun ba shipor hapoh ka jingialam ne convener u bah Jurius Majaw uba dei u sordar ka shnong Mawkhap lem bad kiwei ki riew rangbah ka thain bad yn pynskhem ia ki nongkitkam shen ha kane ka taiew ban wan, khnang ban pyntyllun ia ka kam shakhmat.
Shwa ia kane, ha ka jingialang kaba long ha Dorbar hall Nenggate, Pynursla, la ioh ia ka jingpynshai na ki nongialam ka HFU kynthup u president bah Commander Shangpliang, u General secretary bah Alfonsebirth Kharsyntiew bad kumjuh na u nongwanrah ia ka HFU u Babu Kular khongjirem nalor ki nongrep bad ki nongkitkam shnong.
Haba kren ha kane ka jingialang bun ki nongrep kila pynpaw ia ka jingsngew bynnia ia ka jingshah iehbein ha ka sorkar haduh ba ka kam rep jongki, ka long kumba shu iakhalai nusip kata lada bha, ka biang bad lada sniew la bijai ei.
“Ngi shu ia rep haduh kine ki sngi kumba long ka khalai khruk khruk khlem da tip ka dor ka mur jong ki mar rep, lada bha ka iew shu kmen hynrei lada sniew la kut", la ong uwei u nongrep na shnong Tangmang u bah Nebel sing Pariat haba kren ha ka jingialang ka seng ki nongrep ka Hill Farmers Union (HFU) ha Pynursla mynta ka sngi.
Hadien kane, u bah Commander u la iathuh ba haduh kine ki sngi, la don palat 40 hajar ngut ki nongrep ba long dkhot ha ka seng bad kan sa pyniar sa sha rilum Garo ha kine ki sngi ban wan.
Katba u General secretary bah Alfonsebirth u la ong ba ka HFU ka lum ka lang ia ki nongrep ban kyntiew ia ka rep ka riang jong ki nongrep.
U la ong ba ka HFU ka mih ban iakhun ia ka jingeh ki nongrep naduh 2016 hadien ba la pynkhie im ia ka kaba la jah kumto naduh 1992.
Katba u Babu Kular uwei na ki riew rangbah ka thain, u la ong ba ka sorkar ka don ruh ka skhim ban ai tynrai soh bad ka iarap bai thung ia ki nongrep hynrei ki nongrep kim tip.
U la ong ba lada ka sorkar  ka ai bai kit bai bah ia ki kontraktor kiba suplai marbam, suplai tiar, ka dei ban ai bai kit bai thung ia ki nongrep ia ki mar rep.
“Ka donkam ia ka Minimum Support Price (MSP) ia ki mar rep ban kyntiew ia ka ioh ka kamai jong ki nongrep", u la ong.
Kine ki nongialam kila pynshai ia ki nongrep ka seng  ban ieng ban iada bad ban iakhun ia ki jingeh jong ki nongrep bad ha ka por kaba lyngkot, ka sorkar ka la shah shkor ha kaba ka la thaw ia ka Farmers Commission, ka pynlong ia ka dorbar bah ki nongrep ne ka Farmers Parliament.
Shillong:  U nongialam ka BJP ha Meghalaya, u bah AL Hek u la ong ba haduh mynta ka party BJP kam pat iapylleit jingmut ia ka elekshon shiteng samoi ha Shella hadien ba la khlad noh u Dr Donkupar Roy.
Haba kren myn hynnin ka sngi, u bah Hek u la ong, “Ngin sa ia rai, ngin sa iakren hadien ba la pynbna ia ka tarik elekshon".
U la ong ba ka party kam pat don eiei ban kren, namar ba ia mynta kam pat iakren iakhana eiei halor kane ka kam.
Lah ban kdew ba ha kane ka elekshon ba la dep, ka BJP ka la sei da u bah Jropsing Nongkhlaw.
Na ka liang ka UDP, ka la dep iawer ia kiwei ki paralok kane ka MDA ba kin ai ka jingkyrshan lang ia u kyrtong ka UDP uba kan sa pynbna ha ka 22 tarik mynta u bnai.
Katkum ka jingtip, la sngewthuh ba ka UDP ka lah ban sei da u khun jong u Dr Donkupar Roy ha kane ka elekshon shiteng samoi ka ban sa long shen ha kine ki bnai ban wan.
Hynrei na ki lad pathai khubor, kiwei ki paralok ka MDA kum ka PDF, ka NPP, kim pat kren shai halor kane.
Ka UDP ka don bad ka HSPDP ha ka Regional Party Alliance (RDA).
Ka UDP ka don 8 ngut ki MLA mynta kynthup 2 ngut, kiba wan iasoh bad ka HSPDP ka don 2 ngut kiba iadon lang ha kane ka sorkar MDA ba ialam da ka NPP.Shillong:   Ka Khasi Hills Autonomous District Council (KHADC) ka la rai ban ai jingmut sha ka sorkar ba ka jingdon ki MDC ha ka Khasi Hills Autonomous Territorial Council (KHATC) ka dei ban long tang 31 ngut ym haduh 40 ngut.
Ka jingialang jong baroh ki MDC ka KHADC kynthup ka liangsynshar bad ka liangiatei (liang pyrshah) kila mynjur ia kane.
U Chief Executive Member (CEM) ka KHADC u bah Teinwel Dkhar u la iathuh hadien ba la wai ka jingialang myn hynnin ka sngi, ba ka jingialang mynta ka sngi ka la dep shim ia kajuh ka sur kumba la dep ai jingmut ka EC sha ka sorkar ba ka jingdon ki MDC kan dei 29+2=31, kaba mut 29 ngut dei ban jied u paidbah katba 2 ngut yn shu sieh kynthup kawei ka longkmie.
“Ka jingialang ka la mynjur ia ka jingai jingmut ka EC kham mynshwa sha ka sorkar ba ka jingdon ki MDC kan dei 29+2, kaba mut ar ngut yn shu sieh katba ia kiwei 29 ngut dei ban jied da u paidbah", la ong u CEM.Ha kajuh ka por, u chairman ka KHADC u bah Pynshngain N Syiem haba bynrap halor kane, da kaba ong ba kumba la iohi ia kiwei ki District Council kum ka JHADC, GHADC ki la iakynduh shibun ki jingeh ha ka liang ka pisa ka tyngka ban siew ia ka tulop ia ki MDC bad ia ki nongtrei bad lada pynbun ia ki MDC kan lah wanrah ka jingeh ha ka pisa ka pilain ia ka Council bad ban lait na kane ka jingeh, kim kwah ban pynbun ia ki MDC.“Ha JHADC phra bnai kim pat ioh tulop, kumjuh ha GHADC 10-15 bnai kim ioh tulop, ngi ruh ngi iohi ba kan wanrah ka jingeh ban ban khia ia ka jingdonkam pisa bad ban lait na ka jingeh ha ka pisa pilain, la sngew dei ban nym pynbun ia ki MDC", la ong u bah Pynshngain.
U la ong ba ia ki 2 ngut yn thung da u Lat lyngba ka jingai jingmut ka Council ne ka sorkar.
“Ban thung MDC ngi ieh ha ka jingstad u Lat, ngi kwah ban long jar jar halor kane", u la ong.
Kumjuh u CEM u la ong ba ka jingialang ka la pyrshah ruh ia ka kyntien unrepresented tribes ne ban thung ia kiwei ki jaitbynriew ha ka Autonomous Territorial Council bad kila rai ban ai jingmut ban pynduh ia kane.
Halor ka jingioh lad kiwei ban iashim bynta ha ka elekshon, u CEM lem bad u bah Pynshngain, u bah Paul Lyngdoh ki la ong ba ka Council ka la iaid katkum ka rule 128 ka AD Rule kaba la dep ban pynkylla ha ka por ba long CEM u bah HS Shylla ban khang lad ia kiwei ban iashim bynta ha ka elekshon tangba ia kane ka jingpynkylla, dang sahteng ha ka miej ka sorkar bad u Lat ka jylla.
Shillong:  Ka Dorbar Shnat Raid Tynring myn hynnin ka sngi ka la pynpaw ka jingpyrshah jur ia ka jingkynthoh ki hynriew shnong, da kaba kam ba ka dei kaba khlem nongrim.
U sordar ka shnat raid Tynring, u bah W Nongrum haba kren sha ki lad pathai khubor mynta ka sngi, u la ong ba ka Shnat Raid Tynring ka dei ka Shnat Raid kaba la don lypa naduh u snem 1839, bad ki briew kiba shong shnong ha kitei ki 6 shnong ki dei tang ki nongshong rep kiba dei ki trai shnong na sha war Nohron bad na kiwei pat ki jaka bapher bapher.
“Ia ki hynriew shnong la khot da ka kyrteng Kyntoit’ ym da ka kyrteng jong ka Shnong’ ba kynthup ia ka Lumdiengsai, Mawkynring, Lumkseh, Wahmyntait, Kyrdeng, Lumdiengngan, Mawkduk bad kyntoit Lumrit, bad la ju khot ia ki kum ki Rangbah Kyntoit bad ym ju khot Rangbah Shnong bad haduh mynta ki dang dei hi ki Rangbah Kyntoit", u la ong.
U la ong ba ka jinglong trai ia ka khyndew ka shyiap bad ki jaka puta ka dei tang ka Dorbar Shnat Raid Tynring bad ym don mano mano ba lah ban kam trai ia ki jaka kiba don hapoh ka Shnat Raid Tynring.
U bah Nongrum u la ong ban pyntrei ia kino kino ki scheme dei ban da ioh ia ka rai na ka Shnat Raid  bad ka khyndew kaba don hapoh ki pud ka Tynring ka dei ka Ri Raid lait noh ki pynthor Kba kat kum ka riti bat khyndew kiba la ju don naduh mynshwa.
Ha ka ba iadei bad ka Khyndew ka shyiap kiwei pat ki kyntoit kim don hok ban iapynbeit ne ai jingbit iano iano khlem da ioh jingbit ne jingmynjur na ka bor Shnong Tynring.
Kane ka pynshisha ia ka jinglong trai ia ka jaka.
Bad Ka Rai ki Bakhraw ka Raid Nongkrem, ka Rai jong ka Executive Committee Khasi hills Autonomous District Council ka pynshisha ia ka jinglong trai halor ka khyndew ka Shyiap.
Ia kaba la pynksan ruh da ka High Court Order jong ka Meghalaya High Court Shillong ha u snem 2008.
Halor ka jingkynthoh pyrshah da ki 6 Kyntoit u la ong ba ki long ki bym shisha namar haduh mynta ki don 9 Kyntoit kynthup ia ka kyntoit Pynthor Sohma.
Ki nongialam ka Shnat Raid Tynring, u bah Douglas Dohling bad u bah Pynbiang Nongspung ki la ong ba ka jingkynnoh ba ka Raid Tynring ka tuklar naduh u snem 2000 hadien ba la wan ka surok Shillong by-pass ka long ba bakla namar ka Shnat Raid Tynring ka dei kaba la don naduh hyndai.
Ki la ong ba ki jingkynnoh ba ha ka 14 tarik mynta u bnai ba u Sordar u la mut ban pynlong jubor ia ka jingjied rangbah shnong ha ka shnong Lumrit da kaba rah ruh da ki dieng tylli bad ki maw ha ka bus ka long ka long kaba shu thok shu lamler ban pynjah burom ia u Sordar namar ba ha kane hi ka sngi la donlang ki Officer na Khasi Hills Autonomous District Council, Shillong bad na ka liang ki bor ain, Officer incharge, Umroi Police Investigation Centre Khapmara.
Halor ka jingkynnoh ba ka don ka jingthmu ban die ia ka jaka ba haduh 400 acre sha ki shipai, na ka liang u Sordar u la ong ba ka Shnat raid kam don kti satia ha kane ka kam, hynrei haba ki la ioh jingtip ba ka don kum kane ka jingthmu naduh u snem 2009 ki la ujor ha ki bor district bad la pynsangeh noh ia kane ka jingthmu.
Nga kum u nong file fir, kumta nga kyrpad ia kito kiba share iaka Application fir ha social Media ha kaba iadei ka jingujor pyrshah ia u/ka to u/ka ba Komen hakane ka, da ki kyntien kiba ym lah ban pdiang, namar baka ktah shisha iaka burom ka Ri bad ka jaidbynriew jongngi, khamtam dalei lei ngim shah jem ba ki nongwei ne trai Ri ba kin kren beiñ ia u Khlawait ka Ri jongngi U Tirot Sing Syiem.
Namar kata nga kum u nongfile fir nga buh ka Jingkyrpad iaphi ki para Ri baroh ym dei ban share full details ia kato ka Application fir namar ka lah ban wanrah ka jingjia basngewsih ia ka longiing longsem jongnga, namarkata sngewbha shim iakane ka jingkyrpad daka ba burom iaphi wat nym share full details ha social media.
Haoid nga ieit ia la ka Ri bad ka Jaidbynriew namar nga iohi ka umsaw kala sdang ban wan tyllep iangi kumta halor kato ka Fir ngan ieng ialeh haduh ban da jop bad da lei lei ruh ngam nym kynran dien haduh ban poi shaka thong.
Ngam khang iaphi ban share, hynrei namar kat kum banga la dep pynbna ha ki laitylli ki WhatsApp group ha shwa bangan mih shakhmat nga la dep ong lypa ymdei ban share full details khamtam ia ki dur bala shon hakhmat ka police Station mynta ka sngi 12tarik mynta u bnai.
Phi lah ban share ha social Media tangba phi dei ban share kum kane ka dur ba la dep kah ia ka address bad kyrteng jongnga.
Kumjuh ruh para Ri wat sngewthuh bakla banga kyrpad kumto namar banga kwah ban iaid shait shait ka kam taka daw.
Kane ka wei nga kwah ban pynpaw shaphi ki para Ri ba ngan ieng ialeh haban da jop daka jingstad ym daka thma namar u khulom u ba 10 tyngka, hynrei ka bor jong u ka long kaba khlaiñ bor bha haduh katta katta lada ngi nang ban pyndonkam.
Kumta na ka liang jongnga nga la jied da u khulom ba un long kum ka Wait ka stieh ianga, bad ngan ieng ialeh haban da jop.
Kumjuh ruh nga ai khublei kyrpang iaphi ki para Ri ba phi la ai mynsiem ianga haka por banga ieng ialeh na bynta ka Ri bad ka Jaidbynriew, khublei Shibun iaphi baroh bad u Blei un btin lynti ianga iaphi ba nangne shakhmat ngi dei ban ia snoh kti lang ka wei kumba ka ktien ka ong “Tylli ngin ïeng, saphret ngin Kyllon" Namarkata la kyntu jur kum ka wei ka jaidbynriew ban ieng tylli lang kawei.
Khublei Shibun Khublei Shihajar Nguh.
Kumjuh ruh ha kaba iadei bad kato ka fir nga don ka thong ban ioh ban kheit ia u soh bathiang ka jingjop, la ong ka kyrwoh na u nongfile Fir mynta ka sngi.
R5 Tv ChannelKata ka dei ka jingshisha, bad lada ki sdang Maki bad ka cyber crime kam lah leh eiei yn kynmaw kein ba ki nongsdang ki sngew kumno lada ngin kren kylliang mangi?? Daleilei ngin ym shah jem….
Ka jingiaroh kaba khraw ia I nong file FIR….
IAID sha khmat….
Bad leh iaka donkam….
Tur shaphrang khlur ka RI.Jowai:  Ban pynneh pynsah ia ka mariang bad ban iada ia ki mrad khlaw ka long ka kamram jong u jingthaw ba kyrpang U Blei.
Halor kane, ka Mutong Tourism Promotion and Environment Protection Society kan pynlong ia ka Tamasa kaba ar ia ia kaba la tip kum ka Moopun Festival 2019 ha  Kshaid Moopun ha ka 27 tarik kaba dei ruh ka sngi rakhe ia ka World Tourism Day bad ha ka 28 tarik une u bnai.
Ha kane ka Tamasa kan don bunjait ki jingiakop bad ruh ka jingiashim bynta da ki skul bapher bapher na East Jaintia Hills District nalor kiwei kiwei kiba kynthup ia ka jingiaid kjat da ka kynhun na Jaintia Eastern College, Khliehriat Higher Secondary School, Sein Jait Tuber Hr Secondary School bad kiwei kiwei kiba na Sutnga bad Rymbai.
U Deputy Commissioner ka East Jaintia Hills un long u kongsan ban plie ia ka bad u local MLA bad Myntri ka tnad Revenue un long u kongsan na ka bynta ban pynhap pyrda ia katei ka Tamasa.
Na ka liang ka Mutong Tourisim Promotion bad Environment Protection Society, ka la khot la wer ia baroh sha katei ka Tamasa ha kaba phin ioh ban mad ia ki jingbam tynrai bad ruh ia ki jingdih ba shngaim ba la shet kyrpang.
Ha kajuh ka por ka bor shnong ka la pyntip ba kito kiba kwah ban wan die jingdie sha katei ka jaka ki dei ban ioh jingbit lypa na u Rangbah Shnong katei ka shnong.
Ia kane ka program la pyniaid da Mutong Tourism Promotion bad Environment Protection Society, ka Ophis jong u Deputy Commissioner EJH bad  ka Tourism Promotion Society kaba dei ka bynta jong ka Jaintia Eastern College da ka jingkyrshan ki riew shimet bad ka seng ki Kharkhana Cement Plant.
Shillong:  Ka Meghalaya Football Association (MFA) ka la pynbna ba ar ngut ki referee na ka jylla u bah Kulishon Shyrkon bad u bah Lightstar Kharduit kila pyndep ia ka jingialeh eksamin practical bad viva-voce ban poi sha ka kyrdan Cat-2 level referees.
Ia kane la pynthikna da ka All India Football Federation (AIFF) dang shen.
U bah Shyrkon bad u bah Kharduit ki la pyndep ia ka physical bad written  ha ki bnai ba la dep.
Uwei u briew u donkam saw snem ban poi sha ka kyrdan ne ban iakhun ia ka kyrdan national level kum u Cat-2 referee.
Ia kane la eksamin la pyllong dang shen ha Lakshmibai National Institute of Physical Education ha Gwalior, Madhya Pradesh.
Shillong:  Ka Meghalaya ka la pynliem ia ka Sikkim da 194 ron ha ka lympung ialehkai ka  Plate Group ka Vijay Hazare, ba la long myn hynnin ka sngi ha Dehra Dun.
Ka Sikkim kaba la jop ia ka jingkynting pisa, ka la ailad ia ka Meghalaya ba kan tied nyngkong, kaba kamai haduh 318 ron hadien ba hap noh 5 wiket.
U Raj Biswa u kapten ka Meghalaya bad u Swarajeet  Das, ki la kamai ron paralok kaba san phew ron kaba la wan ha ki 10 ober.
U Das u la hap noh hadien ba u la kamai 11 ron bad ban bynrap pat sa ka jinghap ka wiket ka jong u Biswa 27 ron bad u Wallambok Nongkhlaw ba la kamai tang 4  ron, kiba la ngat ha ki kti u nong kawang bol ka Sikkim u Bhushan Subba.
Hadien kane u Punit Bisht bad u Ravi Teja, ki la wan ban mih madan bad sdang ban pynskhem biang sa shisien ia ka kynhun ialehkai ka Meghalaya, ha kaba u Teja u la lah ban pynpoi ia ka Meghalaya sha ka 100 ron da ka boundary ha ka ober kaba 23.
Katba na ka liang ka jong  u Bisht u la lah ban kamai ia ka sanphew ron da ka jinglah ka jong u ban tied ia ka boundary na ka bol ba la kawang ka jong u Lee Young Lepcha ba la wan na ki 36 tylli ki bol, kine ki arngut ki la iai bteng ban ialehkai bha tad haduh  ba kin da lah ban sei madan ia ka jingiakamai ron paralok kaba  99 ron naka bynta ka wiket kaba saw, ha kaba u Teja lei lei u la iai bteng  ba un kamai haduh 109 ron bad iarap ban kyrshan lang ia u da u Amiangshu Sen uba la lah ban kamai haduh 59 ron bad out ha ka bol ba khatduh jong ka ober.
Haba beh ia kane, ka Sikkim ki la hap kynsan lai wiket bad kamai tang 37 ron, hadien ba u Sen u la ioh ba un khur syndet ar wiket ha ka shi ober.
Hadien kane u Yashpal u la pyrshang ban buh ia ka Sikkim ha ka thong jong ka jingiakhun hadien ba u la lah ba un kamai 53 ron.
Ka Sikkim ka khyllem noh tang ha ka jingkamai 124 ron na ki 46.3 ober.
U Aditya Singhania u la lam khmat ia ka Meghalaya ban khur 4 wiket naka bynta 18 ron.
Ka jingialehkai kaban wan jong ka Meghalaya kan long lashai pat ka sngi pyrshah ia ka Puducherry.
Halor ka jingkynthoh ka FKS, nga la kren, iaikren bad la buh ha bun tylli ki jingthoh ruh, ba ym don Hima Hindu ne Muslim shuhha ka Ri India, hadien ba la ioh ia ka jinglaitluid bad ynda la pynjari ia kaain Indian Independence Act 1947 ha baroh kawei ka Ri India.
KaHima Muslim bakhatduh jong u Syiem Hyderabad kaba don da ki tup ki man, kishipai ki swar bad ki tiar iapom, ki hap pyndem toin, tang hapoh 3 sngi hakhmatki shipai India.
Balei ki Hima Khasi ki dang neh wat la kila soi kumba soi lang kiwei ki Hima ia ka dulir (aiti) Instrument of Accession(IOA) bad bun ruh kiba la soi ia kata ka dulir iasohlang (Instrument of Merger)kaba pynduh-pynum noh ia la ki Hima lajong?Ki lai tylli ki daw kiba lah ban iohishai bad ban sngewthuh ka long, ba ki Hima Khasi ki la pyndonkam ia la ka sapbad ka jabieng, ba kim shym soi ia kata ka dulir snoh-lang ban pynduh-pynum nohia la ki Hima (Ka Instrument of Merger).
Kawei pat ka daw kaba kham khlain kalong ba kam ju don ain ban lushia, pynjngut lane tuklar ia ka jingngeit lane iakino-kino ki riti-dustur (religious and customary practices) jong kano-kano kajaitbynriew, lada kita ki kam bad ki dustur ki long kiba shong ain, kibym longpyrshah bad ki ain sorkar lane ki hok longbriew-manbriew.
Ki Hima Khasi kiiatyllun lang bad ki riti shynshar-khadar jong ka jaitbynriew Khasi-Pnar, naduhki kam shnong, haduh ki kam raid bad ki kam Hima-Sima, khamtam ha kaba iadeibad ki riti pyniaid ia ki shnong ki thaw, ha kaba thung ia ki Rangbah Shnong ,ki Syiem Raid bad ia ki Khlieh Nongsynshar.
Ka balai pat ka long ba ki don patki Hima kiba pynneh-pynsah ia ka niam ka rukom ha ka ki jong ki ilaka bad kishnong ki thaw.
Hapoh ka riti-synshar ka ri India(Constitution of India) ki don bun tylli ki ain bad ki riti synshar-khadar bala kdew ha kita ki Schedule lane Bynrap bad hapoh ka 6Schedule(Bynrap-6), parakrap 3 la kdew lut ia ki bor bad ki hok ki District Councilhalor ka khyndew, ki khlaw, ka rep ka riang, ka khaii-pateng, ka um-ka wah, kiriti-dustur, ka synshar hima-raid-shnong bad kiwei-kiwei.
Hapoh ka para 3(1) (g) la paw tyngkrein kakyrteng Syiem bad Rangbah Shnong (Chiefs or Headmen).
Nga la dep kdew ia ki borsynshar-khadar ki Khlieh Nongsynshar (Executive, Administrative and Judicial)ba ki don ka bor halor ki khlaw ki btap, ka khyndew ka shyiap, ka um ka wah, kiiew ki hat bad ka khaii-pateng (kynthup i aka Excise), ba bishar ain kiba lakdew hapoh kata ka Dulir Sahteng-Sah (Standstill Agreement) 1947, ia kiba lapyndep pat lyngba kata ka Dulir Pynsnoh (Annexed Agreement) ha ka por ba iasoiartad i aka Dulir Aiti (Instrument of Accession) ba la ia pdiang bad iarunglang noh shapoh kata ka Sorkar India, (Dominion of India) ha u snem 1948.
Nga la kdew ruhia ki bor bishar ain ba ki Hima ki don bad ki bor bishar ain, ia kiba la kdewhapoh ka ain, (Administration of Justice Rules 1953), kaba ki lah ban thaw lanebuh ia ki Khashari, Additional Subordinate District Council Court.
Ia kine baroh la pdiang bad pyntreikam lut,sa kaei pat kaba dang sah? Ki nongialam FKS niuma ki don ka hok ba kin iai leitbad iai tied ia ki jingkhang ka Sorkar India kumba ki la leh la katta phew snembad ka sorkar Congress ha Delhi, hynrei la jia aiu? Donbok ba dang don kiDistrict Council kiba dang iatrei lang bad ki bad kiba dang shong pyrkhat ruhkumno ban nang pynjanai ia ki rukom trei kam jong ki, ban kham suk kham sain kikhun ki hajar.
Ia bun tylli ki mat kiba nga lah dep kdewha ka taiew ba la dep ha ki kot khubor, ka FKS ruh ka la pyn kdew biang kum kajingpynkynmaw bad la nang shai shuh-shuh.
Ia kata ka Para 12 A ha ka Bynrap-6 patkaba ki la kdew bad bun ruh kiba ju iakren shaphang kane, ka dei ka jingpynbeitki bor Sorkar, ba haba ia kajuh ka kam lane ka mat, thaw ain lang ki DistrictCouncil, thaw ain ka sorkar jylla ruh.
Kum ia kine, kaei kaba thaw ka sorkarjylla, ka ieng bad ka ksan.
Kane ka rukom thaw ain kam dei tanghapdeng ki District Council bad ki jylla, hynrei ha baroh ki rukom treikamsorkar.
Wat hapdeng ka Sorkar India bad ki jyllaruh, ka don ka Art.254 kaba long kum ka 12 A, ba lada ki sorkar jylla bad kasorkar India thaw ia kajuh ka ain halor kano-kano ka kam, khamtam ia kiba lakdew ha ka Concurrent List, ka ain ka Sorkar India ka ieng, iap jong ka Sorkarjylla.
Ka long kumjuh ruh bad kiwei-kiwei kiain kiba ka FKS ka kdew, kum ia kita ki Forest Conservation Act 1980, MMDR Act1957 bad kiwei-kiwei, kine ki ain ki trei kam lut ha baroh kawei ka Ri India,ym dei tang ha Meghalaya.
Sa tang lada ngin ioh independent noh te la lait keinFKS.Haba ngi dei tang ka jylla te, kumno nginioh lad tang ma ngi, haba kiwei ki jylla ruh, kynthup ia ka Nagaland ne Mizoramne hangno-hangno ruh, kim lah ban kyntait ia kitei ki ain ka Sorkar India badban ioh da ki ain lajong, kumba batai bakla da kito kiba kren ia kata ka Art371, ia kaba nga la dep pynshai ha ka taiew ba la dep.
Toialam phi ki nongialam FKS bad kiwei kiba iadon bynta, lada ki long kiba donjingmut bad shong ain, balei ngim iakyrshan? Hynrei nga ong biang ia ki mat kaAnnexed Agreement lah dep pdiang bad ki la trei kam ruh.
To i Bah JohnKharshiing in kdew, lada dang don kaba sah.
Hynrei ban shu tai ia kajuh shikajuh ka kam ba la dep, da ki phew snem lynter, don aiu ha lyndet?Hapoh ka para 3(1) (g) la paw tyngkrein ka kyrteng Syiem bad Rangbah Shnong (Chiefs or Headmen).
Nga la dep kdew ia ki bor synshar-khadar ki Khlieh Nongsynshar (Executive, Administrative and Judicial) ba ki don ka bor halor ki khlaw ki btap, ka khyndew ka shyiap, ka um ka wah, ki iew ki hat bad ka khaii-pateng (kynthup i aka Excise), ba bishar ain kiba la kdew hapoh kata ka Dulir Sahteng-Sah (Standstill Agreement) 1947, ia kiba la pyndep pat lyngba kata ka Dulir Pynsnoh (Annexed Agreement) ha ka por ba iasoi artad i aka Dulir Aiti (Instrument of Accession) ba la ia pdiang bad iarung lang noh shapoh kata ka Sorkar India, (Dominion of India) ha u snem 1948.
Nga la kdew ruh ia ki bor bishar ain ba ki Hima ki don bad ki bor bishar ain, ia kiba la kdew hapoh ka ain, (Administration of Justice Rules 1953), kaba ki lah ban thaw lane buh ia ki Khashari, Additional Subordinate District Council Court.
Ia kine baroh la pdiang bad pyntreikam lut, sa kaei pat kaba dang sah? Ki nongialam FKS niuma ki don ka hok ba kin iai leit bad iai tied ia ki jingkhang ka Sorkar India kumba ki la leh la katta phew snem bad ka sorkar Congress ha Delhi, hynrei la jia aiu? Donbok ba dang don ki District Council kiba dang iatrei lang bad ki bad kiba dang shong pyrkhat ruh kumno ban nang pynjanai ia ki rukom trei kam jong ki, ban kham suk kham sain ki khun ki hajar.
Ia bun tylli ki mat kiba nga lah dep kdew ha ka taiew ba la dep ha ki kot khubor, ka FKS ruh ka la pyn kdew biang kum ka jingpynkynmaw bad la nang shai shuh-shuh.
Ia kata ka Para 12 A ha ka Bynrap-6 pat kaba ki la kdew bad bun ruh kiba ju iakren shaphang kane, ka dei ka jingpynbeit ki bor Sorkar, ba haba ia kajuh ka kam lane ka mat, thaw ain lang ki District Council, thaw ain ka sorkar jylla ruh.
Kum ia kine, kaei kaba thaw ka sorkar jylla, ka ieng bad ka ksan.
Kane ka rukom thaw ain kam dei tang hapdeng ki District Council bad ki jylla, hynrei ha baroh ki rukom treikam sorkar.
Wat hapdeng ka Sorkar India bad ki jylla ruh, ka don ka Art.254 kaba long kum ka 12 A, ba lada ki sorkar jylla bad ka sorkar India thaw ia kajuh ka ain halor kano-kano ka kam, khamtam ia kiba la kdew ha ka Concurrent List, ka ain ka Sorkar India ka ieng, iap jong ka Sorkar jylla.
Ka long kumjuh ruh bad kiwei-kiwei ki ain kiba ka FKS ka kdew, kum ia kita ki Forest Conservation Act 1980, MMDR Act 1957 bad kiwei-kiwei, kine ki ain ki trei kam lut ha baroh kawei ka Ri India, ym dei tang ha Meghalaya.
Sa tang lada ngin ioh independent noh te la lait kein FKS.Haba ngi dei tang ka jylla te, kumno ngin ioh lad tang ma ngi, haba kiwei ki jylla ruh, kynthup ia ka Nagaland ne Mizoram ne hangno-hangno ruh, kim lah ban kyntait ia kitei ki ain ka Sorkar India bad ban ioh da ki ain lajong, kumba batai bakla da kito kiba kren ia kata ka Art 371, ia kaba nga la dep pynshai ha ka taiew ba la dep.
To ialam phi ki nongialam FKS bad kiwei kiba iadon bynta, lada ki long kiba don jingmut bad shong ain, balei ngim iakyrshan? Hynrei nga ong biang ia ki mat ka Annexed Agreement lah dep pdiang bad ki la trei kam ruh.
To i Bah John Kharshiing in kdew, lada dang don kaba sah.
Hynrei ban shu tai ia kajuh shi kajuh ka kam ba la dep, da ki phew snem lynter, don aiu ha lyndet?.
Shillong:  Ka Nongrim Hills Sports Club, ka la poi sha ka phainal ka lympung ialehkai Jwhwlao Baliram Boro Gold Cup,  ba la long hapoh Kokrajhar, Assam.
Ha ka jingiakhun ia ka semi phainal, ka Nongrim Hills ka la pynliem ia ka  Barhungkha, Kokrajhar da 3-0.
Ia ki 3 kol ka Nongrim Hills la thep da u Phibankhrawbok Nongkhlaw, Mebanshan Suting bad Jefree Surong.
Da kane ka jingjop, ka Nongrim Hills SC  kan iakhun pyrshah ia ka klob na Karbi Anglong kaban long ha ka 26 tarik.
New Delhi: 19 ngut ki briew, ki la iap ei  bad palat 50 ngut ki la mynsaw, na ka jingkhie jumai mynta ka nohsngi, ha ki bynta jong ka Pakistan.
La iathuh ba ka jingkhlain jong utei u jumai, ka long  5.8 magnitude bad katei ka jing khynniuh, la iohsngew ruh ha Delhi, Chandigarh,  Dehradun bad ha Kashmir.
Ka jingkhie jumai, ka dei na ka thymmei kaba don 14 mer lane 23 kilometre shathie ka Jhelum, Pakistan, ong ka jingtip na ka United States Geological Survey (USGS).
Shillong: Ka jing neh jong u slap baroh shimiet ha ka 23 tarik u Nailur 2019 ha thain Killing Baridua Ribhoi District, ka la pynpaw pyrthei ia ka jing trei torti bad ka jing ieh bein ka jong ka tnad  Public Work Department (PWD) ha kine ki thain, ha ka ba ka thliew kaba heh kum ba 6 phut tam ka la mih syndet ha pdeng ka surok ka ban leit sha University of Science and Technology Meghalaya (USTM) bad ka Delhi Public School(DPS).
Ka jing julor kane ka surok ka long ruh na ka jing kit palat pud jong ki dumper trok ki ba kit maw na ki   quari maw bad ki crusher ki ba heh ba heh jong ki Mahajon ha ki ne ki thain.
Ka jing iaid kine ki trok lyngba kane ka surok, ban kit ia ki maw bad ki leh bym salia ia ki kyndon ka PWD, namar kane ka surok ka dei ban kit tang 9 ton, hynrei ki trok dumper ki kit palat 20 ton bad dei na ka ne ka daw la mih syndon da ka thliew ka ba heh ha pdeng surok.
Kane ka surok ka pyniasoh ia ki bun tylli ki shnong kane ka thain ka ba la pynim ja ruh ia ki spah ngut ki driver auto hynrei ka long ruh ka surok ka ba la pynkhie spah ia ki spah ngut ki Mahajon bar jylla kiba buh ia ki quari maw bad ki crusher kiba heh ba heh ha ka ne ka thain kaba la pynlong ia kane ka  surok ha  Killing ban paw shyieng bad ym don ba lah ban pynbha.
Halor kane ka jingjia la pyntip noh mardor sha ka D.C Ribhoi ka kong R.M kurbah bad da ka jing shimkhia jongka, ka la pyntip noh sha ka tnad PWD ban leh noh kham kloi ia ka ba donkam ban lait na kino kino ki jing jia ba sngewsih.
Shillong: Ka kynhun jong ki khynnah pule Second Year Post Graduate jong ka tnad Pathology NEIGRIHMS kaba kynthup ia i Dr.Junali Das bad i Dr.Devina Laishram, ka la jop ia ka Eastern Zonal Quiz in Hematology kaba la long ha Kaziranga ha ka 22 tarik u Nailur 2019.
Kane ka Quiz ka dei ka ba ju pynlong man la u snem da ka Indian Society of Hematology & Transfusion Medicine (ISHBT) kaba dei ka kynhun kaba nyngkong eh jong ki hematologist bad hemato-pathologist ha India.
Ka team mynta kan leit iakhun ia ka National level quiz ka ban long ha Delhi kum ka team ba mih khmat na ka Eastern Zone.
Ka Eastern Zone ka kynthup ia baroh ki jylla jong ka Thain Shatei Lam Mihngi, West Bengal, Bihar, Jharkhand, Odissa bad Chattisgarh.
Ia kane ka Quiz la pynlong ha ki 4 bynta – College level, State level, Zonal bad National level.
Kane ka dei ka sien ba nyngkong ba ki khynnah pule na NEIGRIHMS ki la jop ia ka Zonal level bad poi sha ka National level.
Ha kajuh ka jingiakop, i Dr.Junali Das i la rah ia ka khusnam best poster na ka bynta ka paper jong i, “Pure Red Cell Aplasia – Report of a Case Series.
".
Bah Francis SyiemliehKa jingim briew kam long katkum ba ong da u political scientist u Aristotle “Man is a social animal" (Kaba mut: u briew udei u mrad uba imlang-sahlang ne u mrad jong ka imlang-sahlang), lane kumba ong ka science of Evolution jong u Charles Darwin ba u briew u wan na u mrad (primate).
Kitei baroh artylli ki sainpyrkhat saïan ki phiel ban sngewthuh badei dalade-ïalade, naba u briew um ju lah ban dei u mrad lano lano ruh.
Don napdeng jongphi kiba ngeit ba mynshuwa la pun la kha ïaphi na ki mrad? Lada ka han kam lah ban kha pylleng syiar, kumno u shrieh un kha khun briew.
Ka Bible hi ka ong ba u Blei u lathaw īa u briew ha ka dur ka dar Jong-u, bad ba u la pyrsad ruh ha-u īa u mynsiem Jong-u, kumta ba u briew u sa īoh īa ka jingim kaba kum kane kaba ngi don- ka met ban īap (mortal body), ka mynsiem bym īap (Infinite spirit), ka bor jabieng (intellect) bad ka jingīatiplem (conscience).
Kane ka pyni ba u Blei u don shisha bad ba u briew um lah da leilei ruh ban im lakajong (separate) na u Blei.
Kumta u briew u donkam barabor ban puson īala ka jingim kaba īadei badla u Nongthaw lajong ba un lait na ka jinglongmrad bakynja mynsiem bad bakynja jabieng.
Nangta ruh ba un nym kylla long u mraw jong u ksuidtan junom-la-junom hapoh dujok, ynda haba la bishar khatduh īa-u da u Nongbishar jong ka Bneng uba dei u Trai Jisu Krist.
Namarkata, to puson kum ki briew, ymdei kum ki mrad.
Kine harum kilong ki jingpynpuson kiba katkum ka Balang Kristan ne ka Balang Katholik, īa kiba lathoh ha ka Kot Lynti Bneng kaba lashon ha u snem 1960.
Ha kane ka kot “Lynti Bneng" lathoh īa ki hynñiew tylli ki jingpynpuson kiba pynsngewtriem īala ka jingim.
Kine ki hynñiew tylli ki jingpynpuson kilong ka spahbah bakhraw īa ka jingim mynsiem jongngi, kiba pynmyntoi īangi lada ngi puson bad phynshongdor bha īaki:I.Banlei u Blei u Lathaw īa u briew?1.
Ko lok baieit, to kynmaw ba u Blei u lathaw īa ka met bad īa ka mynsiem jongphi – u lathaw īaphi katkum la ka dur- tang namarba u sngewbha hi, hynrei khlem da dawa eiei naphi.
Nalor kata, u Blei ula pynlong īaphi u/ka khun Jong-u hi da ka Baptisma bakhuid, namar ula ieit īaphi naduh bymjukut bad u ieit īaphi barabor kumba u kpa u ieit īala u khun.
Ka daw ba u Blei u lathaw īaphi kadei tang ba phin ieit bad ba phin shakri hok Īa-u ha kane ka pyrthei, khnang ba phin dup īoh, shisien kasngi, ban leit shongsuk Bad-u junom ha Bneng.
Kumta, ym shym lathaw īaphi tang ban wad jingkmen jingsngewbha ha kane ka pyrthei, ne ban kynshew spah, ne ban pyrkhat tang shaphang ka bam ka dih, ka shong ka thiah, ka sngewbha sngewmiat pyrthei kumba leh ki mrad; kadaw ba lathaw īaphi kalong kaba kham kordor shibun ban īa kine baroh- kadaw ba lathaw īaphi, kadei ba phin phikir bad ri khuid īala ka mynsiem da kaba ieit bad shakri hok Īa-u Trai.
Katno phin kmen haba phin poi ha tmier ka jingīap, lada phi lah ban ong, da kaba kynmaw īala ki kam bad īala ki ktien: ka jingim jongnga kam shym la long lehnohei, hynrei ka dap tang da ki kam babha suda! hynrei markhongpong, katno phin sngew pangnud ha kato ka khyllipmat bakhatduh, lada mynta phi shu īaid pathar ha ka pyrthei! Ka spah, ki jingsngewbha pyrthei kiba mynta, kin sa pynkordit īaphi ha tmier jong ka jingīap, namar ki shu long tang ki jingthala balehnohei shiphang sngi.
Ko lok baieit wat pyrthuhbud īa ka nuksa jong kito kiba pyrkhat tang īa ka jingkwah thala, īoh phin shu jot ei la ka mynsiem khamakha.
Uwei u rangbah jong uwei u syiem ka ri Bilat, ha tmier jingīap ula dkut mynsiem da kaba kynnoh īa kine ki kyntien: “A sangsot īanga! Nga la shu pynlut kai īa ka Kotsada ban thoh shithi na ka bynta la u syiem, hynrei tang shiteng sla ruh ngam ju pyndonkam ban thoh īala ki pop bad ban phla hok īaki.
"2.
Ko lok baieit khnang ba phin dup nang ban kheiñkor īala ka jingim, to īaikynmaw ba na ka jingim babha ne na ka jingim basniew jongphi hi mynta, phin sa īoh na u Blei īa ka pansngiat, ne īa ka jingshitom sat ha dujok.
suk maphi lada phin pynim īala ka mynsiem, namar phin sa suk ryngkat bad ki riewkhuid ha Bneng; hynrei lada phi pynjot iaka, kan sa long ka jingkordit bakhraw, naba baroh ar- met bad mynsiem, yn sa thang duh kumba thang īa ki ñiut ki ñier bad ki jingjakhlia baroh.
Wat ong halade: ngan leh la ka leh īa kane ka pop, yn lei? Ngan sa leit phla pat.
Wat shukor īalade namar u Blei u tim ia uba leh pop khnang, da kaba kyrmen ba un sa leit phla pat īaka, bad ban īoh jingmap.
Kynmaw dngong īa kane, ba ka dujok ka dap byllai da ki mynsiem kiba la lehpop khnang, kiba haba ki dang im ha kane ka pyrthei, kila ju kyrmen ban sa shu leit phla pat.
Mano ba lah ban bahkhala īaphi, ba phin ym īap noh hamar ba phi dang leh īa ka pop bad ba phin ym hap jram ramram shapoh ka riat jong ka dujok? Hato ymdei tang u biej uba ot noh īala ka kti da kaba kyrmen ba u doktor un sa pyndait īaka? Kumta ko lok, wat shaniah ha lashai la shisngi, da kaba ong halade: ngan sa pyrkhat pat.
Ha kane hi kein ka khyllipmat, to kyntait noh īa ki jinglehthala baroh, bad to isih ia ka pop kaba khanglad īaphi ban poi sha Bneng.
To sdang noh shisyndon ban shakri hok īa u Trai, uba tang Ma-u hi uba lah ban pyntngen īa ka mynsiem jongphi.3.
Don kawei ka lad kaba u ksuid u ju pyndonkam eh khahkhah, khnang ban dup pynjot īa ki mynsiem, kane kalong ban khanglad īaki paidriewngeit ban rakhe īa ki jinghikai niam ba ki laīoh naduh ba kidang khynnah.
Man u Kristan u tip shai ba u Blei u lathaw īa-u khnang ban ieit bad ban shakri Īa-u (u Blei), hynrei bun pynban kiba pynleit īala ka jingim tang ha ki kam thala, īala ka mynsiem kim ju don por ban pyrkhat eiei ruh.
Katno kibun kito kiba, haba kyntu īaki: to lehbha to leit pdiang bunsien īa ki Sakrament, to da sharai bad duwai; ki pynksan pynban īalade da kaba ong: ngam lait por, nga bunkam eh! Hato kata ka kam ka tehmraw īa u briew haduh ba um lah shuh ban shakri īala u Blei? Kordit kum īa uta u Kristan uba nud ban kren kum kita ki ktien bym shongnia! Ko lok baieit, wat shahshkor īa u soitan.
To kular skhem ha u Trai ba phin leh katba lah, naduh mynta hi, ban burom Īa-u bad ban pynim īala ka mynsiem.
Da sumar īala ki kam, da thew īala ki ktien namar ka long biej ban khuslai na ka bynta kaei kaei kaba duh shen, bad ban klet noh īa ka bymjukut.
U Aloysius bakhuid, uba la im hapdeng ka burom bad ka spah pyrthei, hynrei ula kyntait phar da kaba ong: “Kan myntoi aīu kane īanga ha ka bymjukut?" Namarkata, ko lok baieit, to leh sian, phi don tang kawei ka mynsiem.
Lada phi pynjot īa kata, baroh kala jot lehnohei.
Kan myntoi aīu īa u briew lada un īoh īa ka pyrthei baroh kawei bad un duh noh īala ka mynsiem? To pyrkhat halade: lada nga kylla riewspah, lada nga īoh nam īoh burom, lada nga stad nga nang, kan myntoi aīu īanga kane baroh lada nga duh noh la ka mynsiem! U Blei u lathaw īanga khnang ba ngam pynim īala ka mynsiem bad nga kwah, la kumno kumno ruh, ban pynim īaka.
Naduh mynta, ngam kwah eiei shuh, lait tang ban ieit īa u Blei hi.
Ko lok baieit, ka Bneng ne ka dujok ki ap īaphi.
Īa kano phi jied na kine artylli? To wat lehbiej wat shah ba kiwei kin knieh noh īa ka pansngiat bad ka khet kaba u Blei ula pynkhreh khnang na ka bynta jongphi.
To dem khrup hakhmat u Trai bad to ong: To map, a Trai, īa ki pop jongnga kiba nga la leh; nga khuslai īaki naduh ka dohnud jongnga baroh, bad nga kular skhem ban kiar na ka pop bad na ki lad baroh kiba īalam sha ka pop.
Ailad ba ngan īaineh skhem ha ka jingieit Īaphi (NB: ban ong “Me" īa u Blei ka pynsngewlong khlemakor bad kalong pyrshah īa ka Grammar jong ki 2nd person Personal Pronouns.
Ka Grammar Khasi bad ka Dustur Khasi ki īalam bakla īa ki rule jong ka Grammar bad jong ka akor ka burom), bad wat shah ba ngan kyntait Īaphi, hynrei ai bor ba ngan dup shakri hok Īaphi da ka jingshitrhem.
Ko Maria, ko kmie baieit jongnga, to duwai lem na ka bynta jongnga.
II.Ka Pop Baīap:1.
A ko lok baieit, ba phin da tip aīu phi leh, haba phi leh pop baīap! Phi phaidien noh na Uta u Blei keiñ Uba lathaw īaphi, uba sumar sukher īaphi man ka khyllipmat bad uba pyndap īaphi da ki jingaiei harrukom kibym lah ñiew shuh.
Kito kiba leh pop kalong kumba ki ong īala u Trai “Khie noh me, jngai na nga, ngam treh shuh ban kohnguh īame, ngam kwah shuh ban shakri īame, ngam kwah shuh ban kam īame ba me long u Trai jongnga: ngam treh ban shakri īame.
U blei jongnga u long ka jingsngewbha, u long ka jingpynhiarkput, u long ka jingatlukhi, u long ka ‘tiensih ‘tiensang; u blei jongnga u long ka jingbeiñblei.
" Hato dang don shuh ka jingharam bad ka jingbymsngewnguh kaba kham sniew ban īa kane? Hynrei, ko lok, manla ka sien ba phi leh pop, phi lehbeiñ kumne keiñ īala u Trai.2.
Hynrei kane ka jingharam bad ka jingbymsngewnguh kan sa nang kham pawshai bad kham khraw ruh haba phin pyrkhat ba phi la leh pop da kaba pyndonkam īa kito hi keiñ kiei kiei kiba phi la īoh na u Blei hi.
Ki shkor, ki khmat, ka shyntur, u thylliej, ki kti ki kjat; kine keiñ kilong ki tiar kiba phi la īoh na u Blei hi, hynrei maphi at phi la pyndonkam īaki ban leh pop pynban! To sngap aīu u Blei u ong haphi: “Ko khun jongnga Nga lathaw īaphi, Nga ai haphi kat kaba phi donkam, Nga la pynkha īaphi ha ka Balang bashisha, Nga la pynīoh haphi īa ka Baptisma Bakhuid.
Mynba phi la leh bad hap ha ka pop, nga la lah ban iehnoh sa īaphi ban īapduh haka, hynrei nga la ri pynban īaphi ban īoh īa ka jingpynim ban ym jot noh hapoh dujok; hato maphi pat phi klet noh īa ki jingmyntoi baroh ba phi la īoh na Nga, bad da kine kijuh ki jingai Jongnga, phi dang shu lehbeiñ hi Īanga? Mano ban ym sngewpait dohnud haba pyrkhat īa kine ki jingharam khlem sngewnguh īa uta u Blei babha tam, Uba isynei barabor īangi ki jingthaw ba shem jynjar? Mano ban ym īam kthang haba pyrkhat īa la ka pop?III.Ka Jingīap:“Phi uei/kaei?" Uta u Nongbishar Un sa kylli.
“Nga long u/ka Kristan," phin sa jubab.
Ñiuma, Un sa ong biang, lada phi dei u/ka Kristan, to ngin peit lada phi la pyndep īa ki kamram Kristan.
Nangta, Un sa pynkynmaw īa kaba phi la kular ha ka Baptisma, ban kyntait noh īa u soitan, īa ki kam jong-u bad īa ki jinglehkhraw jong-u baroh; Un sa ñiew haphi kawei-pa-kawei ka jingaiei kaba U la ai baroh shilynter jong ka jingim jongphi- ki Sakrament, ki jingīathuhkhana, ki jinghikainiam, ki jingsneng jong u Lyngdoh sngap-phla, ki jingsneng jong ki bahaīieng hasem bad kumta terter.
Hynrei Uta u Nongbishar Un sa ong: phi la kyntait īa kine ki jingai babha baroh, phi la kyntait īa ki jingaiei Jongnga, phi la īaid pathar bad phi la siewkylliang īa ka babha da ka basniew.
Naduh dang rit, mynba phi la sdang ban ithuh Īanga, phi la leh pyrshah Īanga da ki ktien lamler jongphi, da ki jingleh khlemakor jongphi ha Īiengmane, da kaba iehnoh sa īala ki kamram bad da ki ‘tiensih ‘tiensang harrukom.
Katba phi nang san nang rangbah bad nang kham sngewthuh ban pynīaid īalade katta phi nang palat ha ki ktien bad ha ki kam sniew! Phi pep Mass, phi krensih krensang, phi pdiang īa ki Sakrament ryngkat bad ka pop baīap, phim sumar shuh īa ki Sngi-khuid bad phi pynshoi īa kiwei ban hap ha ki kam thala laiphewjait.
Lada ngi puson bad bud ryntieh kum katei ka kyntieñ kiba kdew haneng te ka long shisha ka jingda jingker ne jingsumar sukher ia u pud u sam ne ia ka bit ka biang ha shnong ha thaw.
Lada phi peit ha ka Hima Sohra jan baroh hi dong ne Dorbar shnong kida pynskhem ia la u pud u sam watla don hi hangne hangtai ka jingiakynad.
Nga kum nongshong shnong nga pait ka mynsiem ban iohi ba ki jaka ha shnong jong ngi la shuh kyntur pathar bad khlem burom shuh ïa ka Mei mariang.
Kumka nuksa ba tyngkrein eh mynta ka long wat ia ka khlaw la pynjot hana ban shna Petrol pump ban ai kam ai jam ia ki samla ha shnong.
To da kynmaw ba bun ki jaka ba long shrah lah ban pyndon kam na bynta kane ka kam.
Ka jing kylli bad ka jubab bym lah ban ioh ka long kumno kata ka jaka jong ka Khliehshnong kaba hap ha ka Hima Sohra leit die duh syndon sha u nongwei nongar.
Hato u Rangbah shnong Khliehshnong bad ka EC jong u ka don hok haduh katno ban kam nongkynti ïa ki jaka bad ai katba ki mon maki.
Da kaba burom ïa u Syiem bad ki Bakhraw Batri ka Hima hato kim lah sieh ban leh eiei halor kane? Wat na liang ka Forest Department kumno ka shah ban pynduh ia ka khlaw? Ka PWD ruh kadei ban peit halor kane namar haba u trai shnong trai Hima u tei kynroh nalor ka kynroh jongka ka pynsangeh hynrei mynta pat ïa katei ka Petrol pump lei la kylle noh wat ia ka kynroh? Da kaba leh kumne hato kane kan nym ngad namar ba man ka por slap ju don ka jingnoh ka kyndew (landslide), balei ka Soil Water conservation kam peit ia kane namar don ki wahduid ba bsa um ia ka wah sder kariah?.
U SDO (civil) ruh dei ban pynshong nongrim ba lada kam ioh ia ka enrivonmental clearance na ka Pollution Board kan nym lah ban sdang iaken ka kam.
Kane ka petrol petrol pump kadei ban siew ia ka bailuksan (compensation) ba ka la pynduh ia ka khlaw bad pyndap khyndew lut ia ki wah kaba ki briew kim lah shuh ban sum ne sait jain shuh ha kine ki wah.
Sa kawei pat la bun bah ki nong Khliehshnong ki ba la sah shabar hynrei haba kim don shuh ha ka imlang sah lang ne wat ha u synñiang bynhei mynta pat ki kynmaw shnong ba ki wan kam shnong ban ioh doh kyndang kaba mut ban ioh jaka ei, hynrei shano la da khlem ber mluh te.
Peit kum ka nuksa ia no la ai jaka ïa ha riat Nohkhlieh (Ynda kylli ka jubad ka long hana ba ioh wan kyntur kiwei pat ki Dong.
To ai lad ia kiwei pat ki trai shnong wat lada ki dei na kano kano ka Dong), ia no pat la ai ha pung u Bud ba pyrshah bad ka Sai-i-mika park/resort hato ymdei ia ki khun binong bishon ba ieid shnong kynsan kynsan, hynrei naduh mynshuwa te thait ban sah sohra ba slap palat, ka long shrah bym don eiei mynta pat kaei ka daw na sha lyndet?.
Te balei ban da kwah ai jaka sa ia kine haba kiba lah biang bad wat ki nongshong shnong ruh kim ithuh ne kynmaw ia ki.
Lada ki sdang ban leh kumne shano pat ki trai shnong ba mynta kin poi namar bun bah ki nong sohra ba la mih na shnong bad kan buh jingeh lada kiwei ruh kin wan phai biang sha shnong da kawei pat ka jing mut.
Ia mynta ka jaka ju ai ia kiba duk ba shitom sha raieh raidam ne wat da jynjar hi ban ioh jaka bad la da ioh ruh ha ka por bathew te u Phita (measuring tape) ban noh synjor te ym long.
Haba wan pan jaka ki heh spah ne bor sorkar pat ai ha rud surok bah bad kim pyrkhat ia ka lawei kumno ban buh jingeh haba pynheh surok.
Ladon ka jingjia ba ïa kawei ka iing ba dei u sohpet kha hi jong ka shnong la bom noh hana ba ka pynwit ynda pynheh surok hadien hynrei haduh mynta ka surok ka sah kumjuh.
Da iaid sharum shaneng wat shaduh bar Sohra ki ju ong leit pan jaka na Khliehshnong namar tang ïoh thied ia tang uwei u riewrangbah ba kham sngepstad bad donbor bad ba kwah rhah ka biang lut ka kam.
Mano ba die ia ka shnong dei uwei u ar ym baroh.
Balei kein kiwei pat ki member ka EC ki shu sngap ne hun, lada kim nud ban ia tai ne kren ia ka jingshisha ka la bha ba ki resign noh ban lait ka shah kynnoh hynrei kam myntoi ban ïa khñium nabar.
Samla B.L.LyngdohKhliehshnong, Hima Sohra.
[email].
Shillong:  Ka KHADC ka la khot jingialang ia baroh ki MDC ka Council mynta ka sngi ban iakren bad ai jingmut halor ka jingthmu ban pynkylla ia ka Sixth Scheduled ka riti synshar ka ri.
Haba pyntip ia kane hadien ba la wai ka jingialang ka Executive Committee, u CEM u bah Teinwel Dkhar u la ong ba la rai ban khot ia ka jingialang jong baroh ki MDC lashai ka sngi na ka bynta ban iakren halor ka jingpynkylla ia ka khyrnit ba Hynriew ka riti synshar ka ri.
Katkum ka jingong u CEM, ha ka jingialang ba la dep, la rai ban nym pdiang ia ka jingbuh ia ka ktien unrepresented Tribe ne ki jaitbynriew bym mihkhmat bad la ai jingmut ban pyndam ia kane ka ktien.
U la iathuh ba la iakren ruh ia ka jingpynkiew ia ki MDC na ka  30 sha ka 40 nalor kiwei pat.
Ka jingialang executive committee ka la rai ruh ban pan biang ia ka Land Bill ba la mynjur da ka KHADC naduh u snem 2014.
U CEM u la iathuh ba ka executive committee kan sa iakynduh ia u Lat ka jylla ha kine ki sngi ban wan ban kyntu shwa ban pynphai ia katei ka Bill bad ban iakren ruh halor kiba bun tylli ki Bill ba sahkut ia kiba la mynjur da ka council.
U bah Teinwell u la ong shuh shuh ba ka jingpan biang ia ka Land Bill ka long namar ba haduh mynta ka KHADC ka khlem ioh ktien eiei na ka ophis u Lat ne na ka District Council Affairs (DCA) ka sorkar jylla, bad bynrap ba lada don kano kano ka jingbym biang ha ka Bill ruh la dei ban pyntip sha ka Council, hynrei kumba ka long mynta la shu bat ia katei ka bill khlem kano kano ka jingpynshai.
U la iathuh ruh ba ki don palat 30 tylli ki Bill ba la mynjur da ka KHADC kiba la shu sahkut ha ka tnat DCA ka sorkar.
Jowai:  Ka Khasi Students’ Union, Nartiang Circle myn hynnin ka sngi ka la pynlong ia ka jingkhynra bar jylla ha ka shnong Nartiang bad ha kane ka jingkhynra, la lap ba bun bah ki bar jylla ki la shu wan trei be-ain sha kane ka thain khlem ki kot ki sla kiba biang kiba kynthup naduh ki Work Permits, Trading License bad kiwei kiwei.
Na ka liang ka KSU Nartiang Circle da ka jingiarap na kiwei pat ki Circle kiba don ha ri Lum Jaintia, ki la khang ia kiba bun tylli ki Dukan naduh ki dukan furniture, saloon bad kiwei kiwei kynthup ia kito ki khar tyrwa tiar bad jain.
Ha kane ka jingkhynra, ki pulit ka West Jaintia Hills kiba kynthup ia ka DSP bad ar ngut ki Sub-Inspector kynthup ia u 2nd inchage ka Nartiang Police Station ruh ki la ia donlang ban synran ia katei ka jingkhynra ka KSU ban lait na kio kino ki jingiahuri hura bad ka jingiakulmar.
Haba iakren bad u President ka Nartiang Circle, u Samla Hamarbathmu Maskut,  u la ong ba ki la rai ban pynlong ia kane ka jingkhynra ia ki bar jylla kiba la wan trei be-ain sha kane ka thain dei hadien ba ngi la lap ba ki bun eh ki bar jylla kiba la wan ban trei bun jait ki jingtrei bad kane ka la wanrah ka jingduh kaba khraw ia ki trai shnong trai ri trai muluk.
“Ngi da ai ka jingiaroh ia ka tnad pulit ka West Jaintia Hills kaba la kloi ban iarap ia ngi ba kane ka jingkhynra kan long kaba jai jai khlem kano kano ka jinghuri hura na ki riew shim kabu", u la bynrap.
“Ka KSU kam lah ban shu shong kli kti bad ban peit ia kane ka kam be-ain ki bar jylla kiba la nud ban wan rung sha ki kyndong kynshrot tang ban ioh knieh ia ka kamai kajih ka jait bynriew jong ngi", la ong utei u President ka KSU Nartiang Circle.
Shillong:  U bah H Brolding Nongsiej, MLA  Mawthadraishan, uba dang shu dep bam smai kum u myntri ka sorkar Jylla, ha ka 18tarik Nailur 2019, u ioh ban bat da ka tnat Water Resources bad ka tnat Civil Defence & Home Guards.
La iathuh ba ka jing pynslem ban bate kam ia U bah Brol, ka dei namar ba u myntri rangbah, u don shabar jong ka Jylla.
U Bah Brol, u mih bujli ha ka jaka jong U bah Metbah Lyngdoh, uba la shimti noh kum u lamphang dorbar, ha ka 13tarik Nailur 2019.
Mynta U Conrad Sangma, myntri rangbah ka Jylla, un bat noh halade ia ka tnat Tourism bad Excise ruh.
Shillong:  U Nokari Kharkylliang (28) na Nongdom, West Khasi Hills, ula duh ei, ia la ka jong ka jingim myn shisngi, haba ka don ka jingshah bat ha ka ding ilektrik, hajan ka shnong Pomshutia.
Katei ka jingjia, ka dei ha ka por 8baje mynmiet, ha ka por ba ka don ka jinghap slap jur ha katei ka thain.
U bah Nokari, u dei uba niah ia ka trok kit maw, kaba dei ban leit sha Bangladesh bad don kiba iathuh ba ka jingiap jong U bah Nokari, ka dei namar ba ka don ka jing shah bat ka trok ha ka ding ilektrik bad kumta, ka la pur ka ding ha ka met jongu.
Ki pulit ka Pynursla, ki la shimti ia ka jingtohkit halor katei ka jingjia.
Shillong:  U nongialam ka seng kiba duna dkhot met, u bah Starwin Kharjana u la kam ba ki don tang kumba 80 ngut eiei kiba duna dkhot met kiba la pyndep ia ka kyrdan pule matrik shaneng, kiba ioh kam sorkar haba shu shim jingkhein naduh u snem 1995.
U la iathuh ba kiba duna dkhot ki la iaksaid la bun snem ban ioh ia ki hok jongki hynrei ka sorkar kam shym la pyntreikam satia bad kila byrthen ban kiew wat sha ka ïing kashari lada ka dang iai mynthi.
Mynta ka sngi ki  nongialam ka Federation of Person with Disabilities, ka seng kiba don ka jingduna kaba kynthup ia ka Meghalaya Deaf Association (MDA), Khasi Disabilities Association (KDA), All Meghalaya Association of Person with Disabilities (AMAPD), ka Meghalaya Liberation of Visually Impaired (MLVI) bad ka Garo Hills Association of the Deaf (GHAD) ka la iakynduh ia u myntri ka tnad Social Welfare ka jylla u bah Kyrmen Shylla halor ka bhah thungkam kaba la mang 4 percent katkum ka The Rights of Persons with Disabilities Act, 2016.
U bah Starwin Kharjana u la ong, “Ka jingiakren bad u myntri, ka long kaba sngew hun bad halor kane, ngi la rai ban sangeh noh shwa ia ka jingthmu ban pynlong ia ka jingiakhih kaba thmu ban pynlong ha ka 24 bad 25 tarik mynta u bnai".
Katkum ka jingong u bah Starwin, u myntri u la kular ban shim khia ban iakren ba ki tnad sorkar kin pyntreikam ia ka bhah ai kam ia kiba duna dkhot met katkum ba la buh ha ka ain.
Katkum ka jingong u bah Starwin ki don tang kumba 80 eiei kiba duna dkhot met kiba la ioh kam sorkar ha ka jylla baroh kawei.
U bah Starwin u la iathuh ba u myntri un sa phah jingthoh sha ka District Selection Committee (DSC), ka Meghalaya Public Service Commission (MPSC) ba kin pyntreikam ia ka bhah kam ia kiba duna dkhot met.
U la ong ba la ai jingmut ba dei ban khein ia ka jinglait ki kam man ka lai snem khnang ba ki kam ba lait kin kot sha ka jingkhein ban mang bhah ia kiba duna dkhot met.
U la ong ba lada shim naduh u snem 1995, kumba long mynta ki don kumba 500 ngut eiei ki briew kiba la pyndep ia ka kyrdan matrik shaneng kiba duna dkhot met ki bym pat ioh ia ka kam sorkar bad lada ka sorkar kan shim khia, kan nym don jingeh ban thep kam ia ki baroh.
Lah ban kdew ba kine kiba duna dkhot met kila thmu ban pynlong ia ka jingiakhih shong kyrain ha phyllaw jong ka State Central Library Shillong lashai bad ka shi sngi  hadien ba u Myntri Rangbah ka jylla u Conrad K Sangma, um shym la khot iakren wat haba ki la buh sngi naduh 12 tarik Jylliew 2019.
Ia ka Federation of Persons With Disabilities la khlieh da u bah Ferdinand L Marshillong kum u Chairman katba ka Kong Ibadalin Kharbuli kum ka Genl.
Secretary.
Nongstoiñ:  U bah Vincent H Pala MP ka Lok Sabha u la pynshai paidbah halor ka mat dewiong da kaba u la ong ruh ba ki paidbah kim dei ban sngewthuh bakla ba u dewiong u la lait hynrei katkum ka jingong jong u bah Pala u dewiong um shymla lait bad ia ka rukom tih thliew khnai ruh la khang noh shi syndon.
Ia katei ka jingpynshai halor ka mat dewiong u bah Pala u la ai jingkren ha ka jingialang kaba la long ha Nongstoiñ ha ka jingrakhe ia ka lyngkhuh sngikha jong u Rajiv Gandhi bad u bah Pala u la ong ruh ba ia ka case khang dewiong ka sdang ha ka por ba ka Congress ka don ha ka bor bad ha ka por jinglong Myntri Rangbah u Dr.Mukul Sangma bad ka case ka iaid na kapor sha ka por bad kadon ruh ka jingsdang bad ka jingkut.
Shuh shuh u la ong ruh ba baroh hi ki la iashimkhia bha halor ka mat dewiong bad ha kapor ba ka seng  Congress kadon ha kabor kala ialeh shitom ban iakhun ia ka kam dewiong ha kaba kala buh ruh ia ki nongiasaid aiñ kiba paka bad u la ong ruh ba ka sorkar Congress ha kato kapor ka sngap ruh ia ka jingai jingmut ruh jong kawei na ki Seng kaba la iakhun ia ka kam dewiong khamtam ka HNLOCTPA bad kane ka jingiakhun ia ka kam dewiong ka iai bteng ruh haduh ka sorkar jong u Conrad Sangma kum u Myntri Rangbah namar ia u dewiong ym shymla khang da ka Congress, ne BJP hynrei dei ka Ïing Bishar kaba la khang ia u Dewiong (NGT).
Ym tang kata u bah Pala u la ong ruh ba ka jingeh ka long ba haduh mynta ym pat don ka mining policy bad ia ka hukum ba la ai da ka ïing bishar ka dei sa ka kamram jong ka sorkar Jylla ban pynshai (Interpret) ia kato ka hukum lada u dewiong u dei jong ka sorkar ne jong ki trai khyndew trai par bad lada u dewiong u dei jong ki trai par trai khyndew ka sorkar jylla ka hap ban pynkhreh ia ka blue print lane ka master plan ha kano ka rukom ban ai mining lease bad ruh kata ka jaka ka hap ban dei ka geographical information system bad shibun kiwei kiwei ki jingdonkam khnang ba yn lah ban ai mining bad haduh mynta ym shym pat la lah ban leh ia kitei ki jingdonkam bad ka jingeh ka long ba lada ka sorkar ka leit ban survey ia ki jaka hato ki trai jaka ki ai ne em ia ka sorkar ban leh survey na ka bynta ban shna ia ka policy bad haduh mynta ym pat lah ban shna kumta u la ong haei kan lait ta ka dewiong.
Ha kaba iadei pat bad ka aiñ MMDR Act na ka liang jong u Ma Pala u la ong ba u la kylli na ka sorkar BJP hapoh Delhi bad u la ong ruh ba ka Meghalaya kadei ban lait na katei ka MMDR Act khnang ba ban ai ia ki license kan shong ha ka sorkar jylla bad ruh ban pyntikna ia ki jaka kan shong ha ki District Council bad u la ong ruh ba ka mat pyllait dewiong kadei kawei na ki mat iakhun election jong ka BJP hynrei haduh mynta ym pat iohi dak bad ha kaba iadei bad kane u la leit ban iakynduh ia u Myntri ba dei peit ha Delhi bad na ka liang jong u Myntri u la iathuh ba ia katei ka mat dewiong kila rai ban nym leh bad katei ka paw ba ka BJP kala thong ia ki paidbah bad haei un lait ta u dewiong.
Nalor u dewiong ba ki trai jaka bad trai par ki don ka sorkar kan sa lilam noh bad ia ka dor die ia u dewiong na ka shi ton 10% yn ai sha ka Coal India Ltd, sha ka NGT bad 20% yn buh sha ka jaka bala phah ka sorkar bad 10% sha ka tnad DMR kaba dei ka Royalty bad ka jingioh jong u trai ba die dewiong kan long sa 50% na ka dor die bad ia kane ka pisa yn lei tai hi da ka sorkar sha ki trai dewiong te haei ka lait ta ka dewiong bad kane kapor ka bynta ym lah shuh ban shu thok ia u paidbah namar ki nongtrei dewiong mynta kidei kiba la stad suda ym shuh kum ha ki 20 snem mynshwa ba kiba bun ki nongtrei dewiong kidei ki bym pat da shemphang ha ka jingnang jingtip.
Shillong:   Napdeng kiwei ki party, imat kiba bun ki nongpan tiket ka dei na ka Congress na ka bynta ka elekshon shiteng samoi ha Shella.
Katkum ka khubor na ka Congress, ki don lai ngut kiba iaknieh tiket kiba kynthup ia ka MDC ka Nongshken ka Kong Grace M Kharpuri, u President ka Shella Block Congress bah Bantynsain Ryngnga bad u IAS ba la shongthait u bah W Khyllep.
Ka Election Commission of India ka la pynbna ba ka jingjied ia u MLA thymmai ka Shella konstitwensi kan long ha ka 21 tarik u Risaw ban bad ka jingpynbna kan long ha ka 24 tarik ujuh u bnai.
U working president ka Meghalaya Pradesh Congress Committee (MPCC) u bah James Lyngdoh u la iathuh ba ka Pradesh Election Committee (PEC) jong ka seng Congress kan iakynduh lashai ka 24 tarik por 7 baje janmiet ban iathir iano ban phah ia ka kyrteng ki 3 ngut sha ka AICC ban ai ia ka jingmynjur ban long kum u kyrtong ban iakhun iaka elekhson shiteng samoi na Shella.
Ki dkhot ka PEC ki kynthup ia u President ka MPCC u Dr Clestine Lyngdoh, u nongialam ka Liang Pyrshah u Dr Mukul Sangma, u Bah Ronnie V Lyngdoh, u Bah Kenedy Khyriem bad kiwei kiwei.
“Kane ka jingialang kan bishar bad jied ia u kyrtong bad kan sa phah sha ka All India Congress Committee ban ai iaka jingmynjur" la ong u Working President ka MPCC.Kumba ka long mynta, ki nongialam ka seng Congress kim lah ban rai iano ban ai tiket namar ba baroh 3 ngut ki dei kiba bit suda.
Lah ban kdew ba u Bah Wilfred Khyllep ha kine ki khyndiat taiew, ula resain noh na ka kam kum u Officer on Special Duty (OSD) ka KHADC hadien ba u la paw kyrteng kum uwei na ki  nongiaknieh tiket ha kane ka elekshon.
Ka Election Commission of India kala pynbna ban pynlong iaka elekshon ha Shella ha ka 21 tarik u Risaw hadien ka jingkhlad noh u MLA ka Shella u Dr Donkupar Roy ha ka 28 tarik u Naitung mynta u snem.
Shillong:  Ka Teppila Bayit Foundation ka la plie ia ka shnat (unit) “KHYRDOP JINGSHAI" ha ka shnong Nongrah kyntoit Dongktieh, East Khasi Hills District, Shillong da ka Kongsan (Chief Guest) Mrs Regina Syiem (sponsor), ha ka 21tarik Nailur (september) 2019 ha ka por 3:00 janmiet, ha ryngkat ka jingiadonlang ki Board Members, ki sponsor, ki dkhot baroh bad ki nongshong shnong.
Kane ka shnat kan ai ia ka jingshakri (Counselling) ia ki para mynsiem ba kordor kiba la ngat ha ki jingkyrni bapher bapher bad kumjuh na ka bynta ki khun khynnah ha ki jinghikai ban iaid ha ki lynti kiba bha, ong ka kyrwoh la phah da u Bah Hubert Nongrum, General Secretary jong ka Foundation.
Shillong:  Ka St Anthony College ka la rah ia ka nam lahduh ka jingialehkai ka NEHU Inter College Basketball (Men & Women) Championship 2019 kaba long mynta ka sngi ha NEHU Permanent Campus, Shillong.
Ki thei ka St Anthony kila pynliem ia ki thei ka Lady Keane College  da 53-41.
Katba ia ka jingiaknieh ia ka nam lahduh jong ki shynrang kan long lashai ka sngi hapdeng ka K.L.Bajaria College pyrshah ia ka St.Anthony’s College namar ba mynta ka sngi, la pynsangeh  noh na ka jingjur u slap.
U Lionel Messi, ula ioh ia ka nam kum u nongialehkai ba tbit duh jong u snem, ba la ithuh da ka FIFA lane  The Best Fifa Men’s Footballer of The Year Award.
Utei u nongialehkai ka Argentina, u ioh ia katei ka khusnam, ha ka sien kaba hynriew, da kaba u pynkyndit ia U  Van Dijk, uba la ioh ia ka nam jong ka  UEFA Champions League Player of The Year ha u bnai ba ladep.
U Van Dijk, u  nongialehkai ka Liverpool, u wan ba ar bad U Ronaldo, u nongialehkai ka Juventus, u wan ha ka kyrdan ba lai.
Ha kane ka jingjied ha kane ka kynti, U Jurgen Klopp, uba dei u nonghikai jong ka Liverpool, u ioh kum u nonghikai ba bit duh jong u snem bad sa  Alisson Becker, kum u nongap kol ba bit duh.
Good he have the right to deserve it.
Shillong:  Ka Meghalaya kan iakhun pyrshah ia ka Sikkim ha ka lympung Vijay Hazare mynta ka sngi ha Dehra Dun.
Ka Meghalaya Cricket Association ka la jied 15 ngut ki nongialehkai na ka bynta ka jingialehkai.
Mynshem snem, ka Meghalaya ka don ha ka jingiakap ka Plate Group  bad ka Arunachal Pradesh, Assam, Manipur, Mizoram, Nagaland, Puducherry, Sikkim, Uttarakhand bad ka Chandigarh.
Ki nongialehkai ka Meghalaya: Amiangshu Sen, Dipu Sangma, Wallambok Nongkhlaw, Sylvester Mylliempdah, Raj Biswa, Larry Gomes Sangma, Tengchan Sangma, Aditya Singhania, Abhay Negi, Akash Chaudhary, Wallam John Lyngdoh, Swarajeet Das, Punit Singh Bisht, Ravi Teja, Sanjay Yadav.
Ki sngi ialehkai ka Meghalaya ki long 24 tarik pyrshah ia ka Sikkim, 25 tarik pyrshah ia ka Puducherry, 28 tarik pyrshah ia ka Chandigarh, 1 tarik Risaw pyrshah ia ka Manipur, 4 tarik pyrshah ia ka Arunachal Pradesh, 6 tarik pyrshah ia ka Mizoram, 9 tarik pyrshah ia ka Uttarakhand,  12 tarik pyrshah ia ka Assam,  bad   16 tarik Risaw pyrshah ia ka Nagaland.
U Ravi Shankar Prasad, myntri kam ain ka sorkar India, hynnin ka sngi, ula kren shai ba baroh ki laisen niah kali yn pyn iasnoh noh bad u aadhar number, ban khanglad na ka jing thaw laisen tuh nangne shakhmat.
U Prasad, u kren ha ka jingrakhe 75 snem jong ka  Bihar Industry Association ha Patna, ha kaba U Prasad, u iathuh ba ia ki laisen thok, yn nym lah satia ban shna, lada pyn iasnoh bad U Aadhar number.
U Prasad, u ong shuh shuh ba la lah ban tyngkai ia ka pisa kaba T.1,47,677 klur, lyngba ka jing pyntrei ia ka ain digital, lyngba u aadhar number.
Shillong: Ki nongtrei jong ka EMRI 108 hapoh ka Meghalaya EMRI worker Union, mynta ka sngi ki la wan ban pynbna ban ia khih biang,  namar ka jing kuman ia ka GVK EMRI bad ka Sorkar Jylla ha ka ba ki la kular ban pynbeit ia ki jingeh jong ki hapdeng ar bnai hynrei ki khlem pynurlong bad ka por ba ki ai ar bnai ka la kut noh hynnin ka sngi ka  22tarik.
Haba ia kren bad ki nong pathai khubor, u nongialam ka Meghalaya EMRI Worker Union u bah Roypar Khar raswai u la ia thuh ba mynta ka kynti kan long kum ka jingmaham ba na ka liang  ka  seng kan sa shim ia ka da ka lynti jingiakhih kaba tyngeh, namar ba kam i don kano kano ka jing kit khlieh na ka liang ka GVK ne na ka liang ka Sorkar.
Ka Meghalaya EMRI worker Union  ka lashim ia kane ka rai, hadien ba na ka liang ka GVK bad ka Sorkar ka la kular ban pynbeit ia ki jingeh jong ki nongtrei EMRI hapoh ar bnai, hynrei kat haduh mynta na ka liang ka GVK ne na ka liang ka Sorkar ruh kim pat lah ban leh ei ei, hynrei na ka liang ka GVK,  ka la nion shuh shuh ia ki nongtrei da ka ba ka la khate ia ka tulop jong ki ka ba arbnai.
Shillong: Ki nongkit kam  jong ka shnong Nohwet,mynta ka sngi ki la wan ban pynshai  ba u bah Boswel Khongthohrem um dei shuh u Rangbah shnong jong ka shnong Nohwet, ha dien ba ka dorbar shnong ka la weng noh  ia u naduh ka 31tarik u Nailur 2019.
Na ka liang u bah Hirasing Khongsdam Secretary shnong ba shipor haba kren ha ki lad pathai khubor mynta ka sngi, u la iathuh ia u bah Boswell Khongthohrem la dep weng na duh ka 31 tarik u nailur 2019 da ka dorbar shnong hi bad ka long kaei kaei kaba sngewlyngngoh ban iohi ba u Bah Boswell Khongthohrem u dang nud ban kam ialade kum U Rangbah Shnong katei ka shnong kum ba la paw ha ki lad pathai khubor ba u dang dei U Rangbah shnong.
U bah  Polington Khonglar u ba la shah jied kum u Rangbah shnong ba shipor, u la iathuh ba hadien ba u la shah weng na ka kam Rangbah Shnong u bah Boswell Khongthohrem   u la kular ba hapoh ar taiew un aiti noh ia ki kot ki sla jong ka shnong, hynrei na ka liang une U Rangbah Shnong barim um shym la aiti ia ki, kumta na ka liang jong ka shnong kam banse ban ujor noh da ka ejahar hapoh pynursla police station.
Na ka liang jong ka shnong ka pynrem ia U Rangbah Shnong barim halor ka jingkam jong u kum U Rangbah Shnong, wat la ka shnong ka la dep ban weng ia u na ka kam.
Haba ia dei bad kata ka jing ong jong U Rangbah Shnong barim halor ka jaid Khongsumi na ka liang jong ka shnong kam don ei ei ban ong namar ka dei ka kam shimet jong ki, hynrei na ka liang jong ka shnong ki tip ba ki dei ki nongshong shnong jong ka shnong Nohwet.
Uwei u samla, uba leit noh iap ialade, ha ka wah Tinihuti, kaba don ha  Margherita sub-division bad la iathuh ba utei u samla, ula jah naduh ka Sngi U Bllei, u dei uba kyrteng U  Shamim Hussain (15) bad u shong u sah ha Russian Colony Tipong Colliery bad ka daw, ka long hadien ba la khang ia u, ba un ialehkai ia ka jingialehkai  PUBG.U Hussain, la iathuh ba ula diaw shi katdei eh, hadien ba la khang ia u, ba un ialehkai ia katei ka jingialehkai PUBG bad ha ka jingwad la lap, ia ka met iap jongu, ha ka wah kaba don hajan.
La iathuh ba ki don shibun kiwei pat ki kmie ki kpa jong ka thain Margherita, kiba la ujor sha ki bor pulit, halor ka jing kyrni jong ki khun jongki ban ialehkai ia katei ka jingialehkai PUBG.Pupg la dei ban khang Noh Kam iapher shuh bad ka #blue_whalesKi ba bun ki khun smla ki long addicted,wat iala jingim ruh ki ju salia shuh Tang namar ka daw ka pupgWhen parents buy their children smartphone, instead of raising them to be smart.
NOWADAYS, PARENTS ARE LIKE CHICKEN IN A FARM, ONLY KNOW HOW TO LAY EGGS.?It is better to stop such game, pupg is like a drug which consume the life of many students.
New Delhi: Ka tnat Income Tax jong ka sorkar India, mynta ka sngi, ka la pan jingshai na ka tnga jong U Ashok Lavasa, uba dei u dkhot jong ka election commission, halor ka jingkamai pisa jongka, namar ba ka dei ka director jong kiba bun ki kompeni.
La iathuh ba ka tnga U Lavasa, ka long director jong shibun ki kompeni, hadien ba U Lavasa, u shimti kum u dkhot jong ka election commission.
U Lavasa, ula paw bha ha ki kotkhubor ha ka elekshon MP ba dang shu dep bad ka daw, ka long namar ba um mynjur ha kumba 11 tylli ki rai jong ka Election Commission, kiba la ujor pyrshah ia U Modi bad U Shah, namar ba ki pynkhein ia ki kyndon elekson, ha ka elekshon Lok Sabbha ba dang shu dep.
Ha ka 4tarik Jymmang 2019, U Lavasa ula ong ba ka jingdon jongu, ha ka jingialang jong ka EC, kam don jingmut satia, namar ba ia ka jingsngew pyrshah jongu, ym shym la thoh satia ha ki rai jong ka EC.Shillong: Uwei u samla rangbah u ba kyrteng u  Mohan Boro, 27 snem rta  u ba dei u khun jong u Gojen Boro u ba shong ba sah  ha Umtyrnga Ribhoi District  u la bthat jubor ia la ka jing im ha u tyllai phasi ha ing sah jong u ha ka mied jong ka 22 tarik u Nailur 2019.
la ka ne la lap nyngkong da ki ba ha ing ha ka por mystep namar ba ki leit ban kyrsiew thiah ia uLa lap ruh ia ka jingthoh ka ba la thoh ba u ieid palat iala ka lok ka Ridalin Pyngrope  u ne u briew u don khun i wei.
Ia ka daw ba shai ym pat lap bha na ka liang ki pulit haduh mynta ki dang pynlong iaka jing tohkit ban lap  iaka jing shisha.
Shillong: Kat kum ka khubor ba dang ioh, myn ha kane ka sngi thohdieng baladep, kata, la iathuh ba  4 million ngut ki briew ha ki 185 tylli ki Ri ha ka pyrthei, ki la iashim bynta ha la ka jong ka jong ka Ri ban pynpaw ia ka jingsngew pyrshah ia ka jingpynsniew bad pynduh ia ka mei mariang.
Te na ka liang jong ka North East Dialogue Forum, kan iashim bynta lang halor ka kam Iada, Pynneh bad Sumar Mariang la Sngi Palei, 26/09/2019 naduh 11 baje mynstep ha Khasi National Durbar Hall, Mawkhar.
Ka dei ruh ka sngi lyngkhuh dap saw snem ka jingkhlad noh U bah Hopingstone Lyngdoh, uba la long u nongialam jong ka Ri bad Jaidbynriew ha kaba yn leh kynmaw burom ia u kum u Khlur ka Ri.
Sngewbha ia pyllait por khnang khnang ban iadon lang ha katei ka sngi, ha ka jaka bad por ba la pynbeit, ong ka kyrwoh na U Pastor  P.B.M.Basaiawmoit jong ka  North East Dialogue Forum.
Shillong: Uwei na ki kaitor ba la paw jong ka jylla Meghalaya, u samla Banker Kharkongor, ha ka 21 tarik mynta u bnai u la pyllait paidbah ia kawei ka video jingrwai ba la ai kyrteng “Sohtrun".
La pynbna paidbah ia kane ka jingrwai ha ka jingialang ba lyngkot ia kaba la pynlong ha Jadhi, Nongpoh ha kaba la iadonlang u trai ka Jadhi, u Bathok Nongmalieh bad u tynshop ka Phlim “to wanphai sha nga" u bah Lansius Syiemlieh.
Na ka liang kine ki rangbah ki la kitbok kitrwiang ia u kaitor Banker Kharkongor ba un nang kiew shaphrang ha ka rwai siaw bad ba un nang pyndonkam shuh shuh ia la ka sap kaba u Blei u la ai kyrpang.
Na ka liang u Kaitor Banker Kharkongor u la pynpaw ka jingsngewnguh ia ka Jadhi, Nongpoh bad ia ka LS Film Production kiba la ai ia ka jingkyrshan ban pynurlong ia kane ka jingrwai.
La thaw ia kane ka jingrwai bad la rwai hi ruh da u Banker Kharkongor bad ia ka sur jong ka jingrwai la pynwandur da u Dj Atonicx bad ba la rekod ha Audiotech Shillong.
Ki don ruh ki nongshad kynthei arngut kiba la ia shim bynta ha kane ka jingrwai.
Ki paidbah ki lah ban iohi bad ban peit ia kane ka video jingrwai kaba shongshit bad pynkhih met lyngba ka Youtube Channel ba la ai kyrteng “Banker Kharkongor U Kaitor.
".
Shillong:  Ki paid nongshong shnong jong ka shnat Nongwah Mawtamur, ki la pynpaw ia ka jing sngewsih sngew diaw kaba khraw halor ki jing kular u MDC ka Jirang Constituency u bah Victor Rani ban pynioh ia ka jingkieng kaba ha ka wah Umksias.
U bah Promin Nongrum u ba long u nong shong shnong u la iathuh ba ha u snem 2017, u MDC ka Jirang Constituency u bah Victor Rani u la kular ha ka por ba u wan ha ka jingdap 50 snem jong ka skul shnong Lower Primary school Nongwah Mawtamur ban pynshna ia ka wei ka jing kieng  kaba long u bud lum kane ka shnong bad kiwei pat ki shnong ki ba marjan ki ba ju leit ju wan ki ba kit ba bah lyng ba kane ka jing kieng ka ba haduh mynta ka  shu shna da ki dieng.
Ki la iathuh ba ha u snem 2017 ki la sngew kmen shisha ia ka jing kular jong u Victor Rani ba un tei noh da ka dew bilat, ia ka tei ka jing kieng lyngba ka MDC scheme ka ba la mang ia ka pisa ka ba 15 lak na ka bynta kane ka jing tei bad kan long kaba skhem namar ki shem jing eh bha ban iaid lynba kane ka wah, khamtam ha ki por ba heh um bad  ka long syier ruh ban iaid haba ki dieng ki ba shna ia katei ka jingkieng ki la sdang pyut bad ka lah ban kdiah ha kano kano ka por.
Hynrei ynda la poi u snem 2018, hadien ka jing iai ap bad ka jingangnud na ki nong pyniaid shnong ki la leit  ban kynduh biang ia u MDC  dei ha ka ne ka por bad u la kylla la ka jutang da ka ba ong  ba ym lah ban shna ia ka namar ba um don pisa.
Na ka liang ki nong shongshnong ki pynpaw ia ka jingsngewsih ia ka jing shah ieh khunswet jong kane ka thain ha ki nongmih khmat, ha ka ba wat ka surok ruh kim pat ioh bad kin hap iaid saw kynta bad leit bad wan ka long kaba shem jynjar bha khamtam ia kiba  pang ki shitom ha kaba ki  hap shu bah  ha ka krong bad na ka liang ki nongshong shnong kane ka shnong ki buh ia ka jingkyrpad ha ka Sorkar Jylla ba kin phai khmat lang sha kine ki thain.
Nongpoh:  Haba pynpaw ia ka jingsngewkhia halor ka jinglip bording ba khah khah ha ka thain Nongpoh bad kaba la wanrah jingeh ia ki paidbah, mynha ka sngi Thohdieng ki Ri Bhoi Youth Federation, Nongpoh Circle, ki la leit ban kynduh ia u SDO ka MeECL, Nongpoh ban wad jingshai halor kane ka bynta.
Ha kaba leit ban kynduh ia utei u SDO, la ialam da u Bah Joseph Syngkli, President ka RBYF, Nongpoh lem bad ki dkhot, ha kaba ki la ioh ban iakren sani bha bad utei u SDO ka MeECL, halor ka jinglip bording ba khah khah ha Nongpoh bad kaba la wanrah jingeh eh ia ki paidbah.
Kitei ki RBYF, ki la pynpaw ruh ia ka jingsngewkhia namar kumba ka Ri Bhoi ka dei ka jaka kaba don ia ki jaka pynmih bording, hynrei ki paidbah pat ki iakynduh jingeh namar ka jinglip bording ba khah khah bad kaba kham ktah eh ia ki samla pule  kiba hap ban khreh kot bad minot ha ki jingpule.
Lyngba jong katei ka jingleit kynduh, na ka liang ka RBYF, ka la ioh ruh ban pynsngew halor ka jingdonkam ban buh noh ia ka jaka pynlang bording ilektrik (power storage) ha ki thain Nongpoh, khnang ba ki paidbah kin nym ngat ruh ha ka jingshah pyndik ha ka jinglip bording.
Ha kajuh ruh ka por, na ka liang ka RBYF, ka la kyntu ruh ia ka tnad MeECL ba ka dei ban maramor noh mardor ia ki post ilektrik kiba la bam sarang bad sdang jot ha kylleng jong ka Ri Bhoi.
Nongstoiñ:  Ka Seng Hynñiewtrep Youth Council (HYC) Ri Muliang bad ka HYC Nongtrei Area Unit hapoh ka jingialam jong u Samla Readyfernandy Sunn u ba dei u In-charge jong ka HYC Mawshynrut Circle ba long ruh u Publicity Secretary HYC West Khasi Hills Unit, mynha ka sngi Saitjain jong ka taïew ba la lah, ki la hiar sha ka shnong Ranighnat kaba don sha ki thaiñ khappud jong ka Jylla Meghalaya bad ka Assam.
Katei ka jinghiar jong ka Seng HYC sha katei ka shnong ka long ruh ban leit jurip ia ka surok PMGSY kaba la shah wan pyndik ruh ha ki pulit Assam ha kine ki khyndiat sngi ba la lah katba ka jingpyntrei ia katei ka surok ka dang iaid bad ka jinghiar jong ka Seng sha katei ka thaiñ ka long ruh ban iakynduh ia ki paidbah bad ki nongialam shnong jong katei ka thaiñ.
Ha katei ka sngi na ka liang jong ka Seng HYC kala ioh ruh ban pynlong ia ka jingialang kaba lyngkot ha kaba la iadon lang ruh ki paidbah nongshong shnong bad kumjuh ki nongialam shnong jong katei ka thaiñ bad ha katei ka jingialang ka sur kaba mih ka long ba ka Assam kam dei ban wan tuklar ia ki kam ki jam hapoh katei ka thain bad khamtam ia katei ka surok PMGSY kadei ban iaid beit ka jingpyntrei ia ka.
Haba iakren sha ki nongthoh khubor na ka liang jong u samla Readyfernandy Sunn u la ong ba ka sorkar Assam na kapor sha kapor ka ju pyndik bha ia ki paidbah nongshong shnong ka Meghalaya kiba sah ha khappud bad u la ong ruh ba katei ka jingleh jong ka Sorkar Assam ka pynpaw ba kadei ka sorkar tuh kyndew.
Shuh shuh u tei u nongialam ka Seng u la kyntu jur ruh ia ka sorkar Meghalaya ba kan shimkhia ia katei ka kam bad ruh kadei ban phah ia ki bor jingiada ia ki paidbah nongshong shnong katei ka thaiñ khang ba ka jingpyntrei ia katei ka surok kan long kaba iaid beit iaid ryntih haduh ban da dep bad lada ka sorkar Meghalaya ka leh mynthi lada don kano kano ka jingjia ka hap ban shim ia ka jingkitkhlieh.
Shillong:   Ban  pynshai paidbah shaphang ka Solid Waste Management an Alternative for Single Use Plastic Packaging,   la pynlong ka jing thung ia u wei na ki sla ba ju pyndonkam ha ki por ba rim kata u Lamet lane u Phyrnium Capitatum ha Umbuda Nongpoh.
Ha kane ka sngi la shim bynta lang da ka skul Alpha bad ka St.paul Nongpoh.
Ha kane ka sngi  la ioh don ryngkat u Director bah E.kharmalki  u officer in charge bah S.Langstieh  bad u J.E ka urban affairs u K.K Srenivasan.
Ka jing thung  ia ka lamet ka dei ban pynkhie im biang ia u ne u jait sla bad ban pynduh jait ia ka jing pyndonkam ia ka plastic ha ka jylla.
Khliehriat:  Ka Seiñ Southern Border Youth Welfare Association (SBYWA), Elaka Rymbai & Elaka Elakadong, East Jaintia Hills, ka ieng ha ka nongrim ba skhem jong ka Seng ban pyrshah jur ia kino kino ki Coke Plant lane kino kino kiba thmu ban shna ki kynja factory hapoh jong  ka thaiñ namar kan ktah pynban ia ka thaiñ ha ka liang ka koit ka khiah,ia ka mariang bad kiwei de.
Ka seng SBYWA kan  pyrshah jur khamtam ia kito kiba don jingmut ban shna karkhana thang dewiong (Coke Plant) hapoh ka thaiñ kaba hap ha jan ki saw tylli ki shnong kata ha ka shnong Diengsahtlang, Ladwapung, Umsatai bad Pynurkba.
Kumta ka seng ka la kyntu jur ia ki nongshong shnong bad ia ki paidbah jong kine ki shnong ban pyrshah jur ia kine ki karkhana thang dewiong, namar lada wan ka karkhana,  kan shah ktah kane ka thaiñ ha baroh ki liang khamtam ha ka liang koit ka khiah,haba kan pynjakhlia ruh ia ka lyer kaba ngi ring mynsien man ka sngi,ia ki jaka rep bad kaba kyrpang ia ki khynnah skur jong kane ka thaiñ bad daw ktah leh ia ki para marjan ki Shnong.
Shuh shuh ka seng  ka kren shai ba kan  wad jingtip kaba tikna halor kane ka kam kaba thmu ban shna karkhana dewiong hapoh kine ki saw shnong namar kumba ioh jingtip, haba wat ka jingialang paidbah ruh ym shem pynlong ha shwa ban ai jingbit(Public Hearing).
Halor kane ka seng SBYWA ka kyrpad ia ka Meghalaya State Pollution Control Board (MSPCB) bad ia ka tnad Forest, JHADC ban ym ai  jingbit ia kino kino ki karkhana thang dewiong (Coke Plant) hapoh ka thaiñ, la ong u Samla S Shadap.
Shillong:  Ka Monitoring Cum Implementation Committee (MCIC), ka la pynlong ia ka jingrakhe ia ka jingdap ba 53 snem jong U bah Sanbor Shullai, hynin ka sngi, ha  Lumdorbar, Upper Lumparing Shillong.
Ha katei ka jingialang sngi kha, la kren da U bah  Hubert Marbaniang, President, 19th South Shillong Mandal, U Bah  A.Marwein, Secretary, MCIC 19th South Shillong bad ka kong V.Marbaniang, President (BJP) Greater Lumparing Unit bad sa kiwei de ha ryngkat ka jingdon jong ki shih ajar ngut ki dkhot, kiba pyniasoh ialade sha ka seng BJP.La ot ia u kek ruh da U bah Sanbor Shullai, MLA bad la sam ruh ia ki mit mit bad kiwei ki jingbam sha ki paidbah, ki samla bad ki khynnah, ba la pynbeit da ka  Greater Lumparing BJP Unit bad sa ka jing duwai ba la pynlong da U Phadar, Bah T Mawlong.
U bah Sanbor, u ai khublei ia kito kiba la pynlong ia ka sngi kha jongu bad u ai khublei ruh ia ki shi hajar ngut kiba la pynrung dkhot ialade sha ka seng BJP bad U bah Sanbor, ula sam ruh ia ki tiar iing, sha kitei ki shi hajar ngut ki dkhot jong ka seng BJP.Shillong:  Ka dor jong u piat, ka la nang kiew dor jur ha kine ki sngi ha ka nongbah Shillong bad bad la iathuh ba ka jingkiew dor, ka la poi sha ka T.55 haduh T.60 ha ka shi kilo, na kaba ju long mynshwa T.40 haduh T.45 shi kilo.
La iathuh ba ka daw, ka long namar ka jing duna piat kaba jur ha kine ki sngi ha ka ri hi baroh kawei bad kane ka la bteng mynta baroh shi taiew kaba ladep.
Ka khubor na ka liang jong ka Meghalaya Chamber of Commerce & Industry, ka iathuh ba ha kine ki ar taiew eiei ki ban sa wan, ka jingkiew dor, ka lah ban nang bteng, wat la kim khmih lynti satia, ba kan nang hiar ha ki sngi ki ban sa wan.
Shillong:  U president ka BJP Meghalaya u bah Shibun Lyngdoh u la kam ba ka jingbym wan ki 4 ngut ki MDC ka Congress na JHADC ha ka por ba wan iasoh ki MDC ka UDP sha ka BJP ha ka taiew ba la dep, ka dei namar ba kim pat dep ban pyrkhat bha.
Hynrei ha kajuh ka por, u la kam ba kin sa wan hadien ba kila dep ban pynbeit bha namar ba mynshwa ka la don ka jingpynmih khubor khohreh.
“Ka jingjah ki 4 MDC ka Congress ka long namar ba ki dang pyrkhat bad kim pat long khreh bad kin sa wan", la ong u bah Shibun bad bynrap, “Kin sa wan kham hadien  bad ym tang 4 ngut kin don ruh kham bun", la kam u president ka BJP.U la ong ba ka jingiasoh na kawei sha kawei kam don jingkhang ha ki district Council.
Katkum ka jingong u bah Shibun ka jingwan iasoh ki 4 ngut ba mih na UDP, ka dei namar ba ki sngew bad iohi ba dei tang ka BJP kaba lah ban pynlait im ia ka JHADC hadien 7 bnai khlem ioh tulop naduh ki nongtrei haduh ki MDC.“Ka daw ba ki iasoh sha ka BJP ka long ba ki bud nuksa kum ha Mizoram ha kaba ki MDC ki iasoh sha ka BJP namar ba ki kwah ban pynsted ia ka jingpynkylla ia ka 6th Scheduled", u la ong.
U la ong ba ym tang ma ki, kiwei kin wan ruh.
“Lada ki don ha ka party ngi lah ban iakren ia ki jingeh", la ong u bah Shibun bad u bynrap, “Haba ialade kim ioh tulop, kumno kin ai skhim pynroi ia ki paidbah".
Lah ban kdew ba kham mynshwa, u MDC ka UDP ha JHADC ba iasoh sha ka BJP, u bah Lakhon Biam u la kam ba ka JHADC kam pat ioh pisa ban siew tulop ia ki MDC bad kumjuh ia ki nongtrei la 5-6 bnai eiei mynta.
Yi wa pyndooh ki? Ei jubab.
Shillong:  Ka Futsal Association of Meghalaya, ka la wan shakhmat ban pynbna iar sha ki paidbah haba iadei bad ka jingthmu ka jong ka ba kan pynlong ia ka lympung ialehkai bol futsal ba la tip ia ka kum ka 3rd Open Futsal Tournament (Men’s and Women’s).
Mynta ka kynti, kane ka lympung la buh ban pynlong naduh ka 28 tarik u Risaw haduh ka 2 tarik u Naiwieng 2019 ha Indoor Sports Stadium, Laban.
Ka taik  ban pdiang ia ki kynhun ban iashim bynta sha kane ka jingiakob kan sdang naduh lashai ka sngi ka 20 tarik Nailur 2019 bad ka jingpdiang ia ki kynhun iashim bynta ka long katba lah kloi ban wan shakhmat.
Ki kynhun ba iashim bynta ki donkam ba ki register ka long ba kim dei ban duna ia ka 10 ngut ne tam ia ka 12 ngut.
Mynta ka kynti ka lahduh kane ka lympung ialehkai kin ioh ba kin khung ia ka song pisa kaba long Rs.50,000/- na ka bynta  ki shynrang bad Rs.25,000/- naka bynta ki kynthei.
Ia ki jingtip ba kham bniah lah ban phone ha u 8794737195/70859 21541 ne mail sha ka  futsalmeghalaya@yahoo.
com.
Shillong: Ka Thadlaskein Sports Association ka la sdang ban pynkhreh shait shait ha kaba iadei bad ki fixtures, ki madan bad kiwei kiwei ki jingdon-kam na ka  bynta ka TSA Football tournament ka ban sdang naduh ka tarik 30tarik mynta u bnai.
Kane ka Association ka khot lut ia baroh ki club kiba don hapoh ka Thadlaskein Block naduh kiba kyndong tam kiba kwah ban pyniasoh bad  iashim bynta ha kane ka Tournament.
Ka jingthmu jong kane ka seng ban pynlong ia kane ka Tournament ka long ban pynkiew ia ka Football hapoh ka thain, ban ioh jied ia ki rang ialehkai  donsap khnang ban ioh mihkhmat sha ka District, State bad  shaduh ka National Level bad khamtam eh kan long kum ka lad ioh kam ioh jam ia ki rangialehkai kiba wan shakhmat.
Ka jingthmu jong ka seng ka long ruh kum ka shlem pyntbit ia ki rangialehkai, lada ki nong ialam club lane shnong ki long kiba smat ban ialam ia ki player ban iashim bynta.
Ha ka jingiakren bad ki lad pathai khubor Ka seng ka pynpaw ba kane ka Tournament ka iapher na ki Commercial Tournament kiba long tang hangto hi, bad ynda la dep ka Tournament, ki player ki ioh rah ia ki prize bad ki song pisa bad tang katta ym don shuh ba peit bad ialam na ka bynta ka lawei jong ki.
Na kata ka daw kane ka seng ka pynshlur lang ia baroh ban iashim bynta ha kane ka Tournament.
Shillong: Ka Nongthymmai ka la rah ia ka nam lahduh jong ka second division football League ka Shillong Sports Association (SSA) hadien ba ka la pynliem da 4-2 kol ia ka Umphyrnai lyngba ka tie breakar hadien ba iakhaid ha madan JN Stadium Polo ba long ha kane ka sngi Saitjain.
Ka jingiakhun ka long kaba iakhaid bad itynnad bha ha kaba baroh ar liang mamla ki la iakhun tyngeh hynrei kim shym la lah ban thep ia ka kol namjop ha ki 90 minit ka por ialehkai bad ka jingiakhun ka la kut da 2-2 kol ba la thep ha ka kylla miet.
Ia ki kol na ka Nongthymmai la thep da u P War ha ka minit kaba 62 bad u S Nongbsap ula thep ia ka kol ba-ar ha ka 75 minit.
Katba ka Umphyrnai ka la pynphai kylla ar kol lyngba u R Shadap ha ka 69 bad 80 minit jong ka kylla miet.
Haba ym don ba jop ki bor pyniaid ki la pynlong da ka tie breaker bad ka Nongthymmai ka la jop da 4-2 ia ka Umphyrnai.
Badapjied KurkalangNgi la iaid kumba shispah sngi tam eiei ha ka jingsynshar jong ka sorkar kaba thymmai kaba dei ruh ka sorkar BJP (Bharat Janata Party) ha ka ri jong ngi.
Hynrei, tang ha kine ki khyndiat sngi ki la mih shibun kiei kiei kiba la pynkulmar lut ia ka jingmut jingpyrkhat jong ki paidbah ha ka ri baroh kawei kaba sdang naduh ka jingkhang bam doh masi, ka jingweng ia ka Artikl 370 ha ka jylla Kashmir, kaba jingpyrshang ban pyntroin ia ka Right to Information Act 2005, ka NRC (National Register of Citizens) kaba pynlong ia ki 19 lakh tam ki briew kiba khlem ka jylla, ka jingmut kaba buhrieh hadien jong ka CAB (Citizenship Amendment Bill), ka jinghiar dor jong ka pisa, tad haduh ka jinghiar kaba jur tam ha ka histori jong ka ioh ka kot kaba ngim ju iohi mad mynno mynno ruh.
Nalor ka mang tyngka kaba la dep ioh, ka sorkar ka la shim ram na ka RBI sa kumba 1,23,414 crore ka pisa ban pyntyllun ia ki kam kiba ka thmu ban pyndep bad lada ka dang iai long kumne kaei ban jia ia ka lawei jong ka ri? Ka ri mynta ka don ha ka jaka kaba ma ha kaba iadei bad ka ioh ka kot, namar haba don ka jingktah ha ka ioh ka kot ka ktah ia ki riew paidbah baroh ha kiba bun ki liang jong ka imlang sahlang.
Bad ka paw ruh namar ka daw jong ka jinghiar ha ka ioh ka kot ka pynlong ruh ia ki briew da ki phew lakh ngut ban long kiba khlem kam khlem jam.
Shano kata ka jingthmu jong kane ka sorkar kaba kular ia kata ka 5 trillion ha kaba iadei bad ka ioh ka kot (economy) kan poi namar tang ha kine ki khyndiat bnai ngi iohi ba ka GDP ka la hap kumba 5% eiei kaba hiar duh tam haba ianujor bad ka hynriew snem mynshuwa.
Kane ka long kaei kaei kaba ngi iohi shai ia ka jinglong jong ka ri India mynta bad ngim lah ban tip ia ka lawei ka kumno kaba ap ia ngi ki paid nongshong shnong jong ka ri hi baroh kawei.
Ha ka jingpyrkhat jong nga halor kine kiei kiei baroh bad balei ba ka leit  jia long kumne, namar lada ka ri ka lah shah synshar ha ka jingialam jong ki katto katne ki nongialam bad ka jingsynshar kaba ia khliehlang bad ka Niam bad ban ong ba kiwei pat ki jaidbynriew ne ki jait Niam kim don jaka palat na ki.
Kane ka  la paw lypa ia ka jingsynshar donbor kaba khlem kano kano ka jingpyrkhing watla ngi kam ialade ba ngi long ka ri kaba don ia ka jingsynshar paidbah, hynrei ngi iohi ba kane ka jingkam jong ngi baroh ka long tang ha ka dur, ym ha ka nongrim.
Kane ka  nang jah suki pa suki bad ki paidbah ki donkam ban sngewthuh ia ka jingkordor jong ka jingsynshar paidbah bad kyndit bynriew ban leh eiei halor ban pynkhie im ia ka jingmut kaba shisha jong ka jingsynshar paidbah ha ka ri jong ngi.
Kane ka long thik kum ka jingsdang jong ka kynhun Fascist, Nazi, Communist kaba nyngkong ka paw kumba ka long ka kynhun treikam kaba biang eh, hynrei suki pa suki ka rat lut ia kiba wit ha lynti iaid jong ka.
Ngim donkam ban ngam jylliew ban sngewthuh ia ka jingmut halor kine kiei kiei baroh, namar kiba pule ki sngewthuh tang da kaba peit ia ka jinglong jong ka ri.
Ngi iohi ruh ba kane ka seng BJP ka la sdang ban suh thied hapoh kane ka jaidbynriew jong ngi mynta.
Katba ki sngi ki dang iaid i kumba ka la nang ioh bor nang ioh bor.
Ha Goa shiphew na ka khadsan ngut ki nongialam Congress ki la ia leit ban snohkti bad ka BJP bad ha Sikkim ki nongialam na ka liang pyrshah baroh ki dei ki na ka liang ka BJP watla ka BJP kam shym la jop ia kawei ka seat ruh bad ha Karnataka ka BJP ka pyrshang ban pynkyllon ia ka ka sorkar Karnataka da kaba pyndonkam da ki buit poh jong ka.
Ngim sngew pylla shuh balei ba ka sorkar BJP ka hap ban shim ram kumba 1,23,414 crore tyngka na ka Reserve Bank of India (RBI) ban pyniar ia ka seng jong ka ha ki jylla jong ka ri baroh.
Ki la pyrshang tyngeh ban pyniar ia ka seng jong ki, hynrei phewse u soh uba ka ri bad ki paidbah ki ioh mad mynta u long da shisha uba jew bad uba kthang haduh katta katta.
Tang ha kine ki sngi ngi la iohi katto katne ngut ki MDC ki la pyniasoh bad kane ka seng BJP ha kane ka jylla jong ngi bad la ong ruh ba dang don shibun kiba kwah ban rung tangba ki bym kwah ban pynpaw kyrteng mynta.
Ngam shym la kren pyrshah ia kano kano ka seng sain pyrthei, hynrei kano kano ka seng sain pyrthei kaba sdang ban pyntreikam ia ki kam buit poh jong ka da kaba sdang, “sabka saath, sabka vikas bad sabka vishwas" hynrei ha kaba kut pat ka long tang ban pynlong mraw hapoh ka jingialam jong ki.
Kata ka la long lypa ka jingma ia ngi kum ka jaidbynriew kiba tang shitroh hapoh ka ri India.
Hato phi shem jingeh ban iohi ia kata hapdeng ki nongialam jong ngi?Kano kata ka seng sain pyrthei bad kino kita ki jaidbynriew ki ban ieit ia ka jaidbynriew jong ngi ban ia ngi?  Man la ka Niam bad ka jaidbynriew ka don la ka jong ka agenda bad kata ka long ban kyntiew ia ka Niam bad ka jaidbynriew jong ki bad palat nangta baroh ki long tang ki jingpynthame suda.
Namarkata ngi dei ban husiar bad pule ia ka jingmut jong kano kano ka seng sain pyrthei hashuwa ba ngin shim ia kano kano ka rai.
Ki nongialam hapoh ka jaidbynriew jong ngi ki bym lah ban ioh ia ka jinghikai lano lano ruh lada biang ka dor shata ki khyrwait beit.
Uei u ban pyrkhat ri bad jaidbynriew shuh mynta? Lada don ruh tang katto katne ngut eh haba kumta kumno kein ki lah ban khyllie khlieh?  Ki ieit ri ieit jaidbynriew ha ka por ilekshon hadien pat ki kylla long kiba ieit shuki bad ki die ia ka jaidbynriew kiba jied ia ki ban iakhun ban iada na ka bynta ka ri bad ka jaidbynriew.
Lada ki long kiba ieid ia ka ri bad ka jaidbynriew haduh katta katta, balei ki dang pynslem ban  pyntreilkam ia ka ILP, balei ki dang pynslem ban pynbeit u pud u sam ha ki jaka khappud na ka bynta ka jingshngain jong ki para doh para snam kiba shong ha kine ki jaka, hynrei ha kaba peit mynta ka i kumba kam poi shano shano ruh.
Lano ka jaidbynriew jong ngi kan kyndit bad ioh ia ka jingshemphang halor ka jingjied nongialam?Kine ki nongialam jong ngi kiba pyrkhat ba da kaba rung BJP ne kano kano ka seng sain pyrthei kaba kular ban bei tyngka na ka bynta ka roi ka par ha ki constituency jong ki, sha kata seng kin iasnohktilang bad ha ka jingpyrkhat jong nga kane ka long tang ka jingmutdur suda.
Namar katta ki nang ioh ia ka jingiarap lane ki scheme katta ki briew bad ka constituency jong ki ka nang stait bad nang khrew, balei? Ka jingpynkynpaw ia ka jingong jong uwei u Prime Minister jong ka ri India, u ong ba lada phi kwah ban noh jingiarap sha u briew ne ka briew  jong kano kano ka jylla lehse kumba shispah tyngka eiei katba ka pisa kan poi sha une u briew ne ka briew ka pisa kaba sah kaba un ioh kan long tang kumba shiphew ne khadsan tyngka.
Kane ka long ka jingshisha kaba ngi iohi na ka por sha ka por.
Hangne ngi iohi shai ba ka jingeh kaba ngi kum ka jaidbynriew kiba ngi iakynduh kam dei ka pisa, hynrei u thied ka jingeh kaba ngi iakynduh u long da shisha uba kham jylliew ban ia ka pisa.
Lada ngi lah ban sngewthuh ia kane ka jingshisha kata ka mut ka ri bad ka jaidbynriew jong ngi kan don ha ka lynti jong ka jingkyrmen.
Te, kaei kaba nga kwah ban ong ka long ba lada ngi pyrkhat ba ka pisa ka long ka jubab ia ki jingeh jong ka ri bad ka jaidbynriew kata ka long tang ka jingpyrkhat beit suda.
Hooid, ngam shym la ong ba ngim donkam ia ka pisa, hynrei nyngkong ngi donkam ban long ki briew (ki nongjied nongialam) kiba don ka mynsiem kaba khia na ka bynta ka jaidbynriew bad ngim ym lah ban long ki briew (ki nongjied nongialam) kiba don ka jingkhia na ka bynta ka jaidbynriew lada ngim niewkor ia ka hok bad ka jinshisha halor jong ka spah.
Namar, kam dei ka spah kaba kyntiew ia ka ri bad ka jaidbynriew, hynrei dei ka hok bad ka jingshisha kaba kyntiew ia ka ri bad ka jaidbynriew (Pro 14:34,16:12 ).
Dimapur: U lamphang dorbar barim jong ka Nagaland, U Z Lohe, hynnin ka sngi, u kylli, la ki jait bynriew rit paid jong ka thain shatei lam mihngi, kin shah tyllep noh ha ka jingwan jong ki poiei na ki ri kiba nabar, lyngba ka jingthmu jong ka sorkar India, ban pyntrei kam noh ia ka   Citizenship (Amendment) Bill.
U Z Lohe, u kren ia katei ka mat, ha ka jing ia syllok kaba shisngi hynnin ka sngi ha Dimapur Government College bad U Lohe, u ong ba imat, kumba ka jing iohi jong ka sorkar India, ka long ba ka thain shatei lam mihngi, ka dei tang ka jingduh nong ia ka Ri  bad kumta, u kylli ruh, la ka sorkar India, ka la ngiah noh ban phong ia ka uniform jong ka jing ia tylli ha ka jing iapher jaitbynriew.
U Lohe, u khot namarkata ia ki jylla bapher ka thain shatei lam mihngi, ba kin ia tylli lang ban pyrshah ia katei ka ain.
“Ka sur jong kawei ka Jylla, kam don jingmut eiei ruh em, ha khmat jong ka ri kaba heh, namar ba ngi don MP tang uwei".
U Lohe, u ong shuh shuh, ba ban beh ia u mynder ri na Nagaland, ka dei kaba suk shibun, namar ba ka jylla, ka don ia ki dulir kiba biang, hynrei ha ka kyndon jong ka CAB, kito ki mynder kiba la shong la sah, la hynriew snem, kin kylla long ki nong India bad kito kiba kylla long nong India, kiba don ha Assam bad ha kiwei ki jylla jong ka thain, kin wan shong wan sah da kaba suk sha Kohima bad sha Dimapur ruh kumjuh.
“Nga sngewkhia, la ka sorkar Nagaland, ka don ne em ia ki ain, ban khanglad ia ka jingwan jong kitei kiba nabar.
Hato ka Article 371 (A) ka lah ban iada pyrshah ia ka CAB," ula ong shuh shuh.
Kong Linda KongwangKumno ban ieid bad sumar iaki haka juk behkam mynta Ki kmie ki kpa ki dei kita kiba ieid tam iaki khun jongki khlem da thew ne buh kyndon.
Kidei kiba bahkhlieh na ka bynta ka jingkoit jingkhiah, ki ai jingiada bad kiba ai jaka rieh ruh iala ki khun.
Kidei kiba ai jing nang jingstad bad hikai ia kaba dei bad bymdei, ban sneng bad ban iarap iaki khun ban poi sha ka thong jong ka jingjop.
Kidei kiba ai iaka jingim kaba bha tam bad ki peit shuwa iaka jingdonkam ki khun ban ialade.
Hynrei wat ym klet pat ban leh iaka juh ynda haba ki la noh ka rta bad baki donkam iaka jingieid jong ki khun.
Bun naki briew ki ba bunkam shisha haki jaka trei naka por sha ka por kat haduh ban pyllait por khnang ban don lang bad ki kmie ki kpa ka long kaba jynjar shibun.
Hynrei phi lah pat ban trei ki kam haki jaka trei bad hakajuh ka por phi lah ban ai jingkmen pat iaki katba phi sngew ieid ban ai.
Ka jingshah ieh bein, ka jingsah marwei, ka jing sngew kynjah bad ka jingduh jingkyrmen kidei ka jingeh kiba hakhmat tam haka ba bun naki kmie ki kpa ki ju iakynduh naka por sha ka por ne ki lah ruh ban don dakiwei pat ki jingeh ka ba kham pynsngewsih shuh shuh iaki lada ki khun ki leh bein iaki.
Ka jingbymlah ban pyniadei katkum ka lynti ba ki ju iaid kalah ban ialam sha ka jinglong marwei man la ka sngi.
Bun na ki kmie ki kpa ki kham shah iehbein da ka jingmong bad jingsngewsih bad ki khun kidonkam ban leh ei ei ban pynbeit ia kine.
Hangneki don katto katne ki jingai jingmut kiba phi lah ban pyndonkam ban don ka jing iajan bad ki kmie ki kpa bad pynthikna ba ki ioh ka jingieid bad ka jing sumar kaba biang.
Kaei kaba phi dei ban leh haba phi don sha jngai nala ki kmie ki kpa:- 1.
Ka jingiadei kaba jan – Ymdon balah ban khanglad iaphi ban poi sha ki kmie ki kpa jongphian la ka por.
Ki buit ba stad ka juk mynta (modern technology) ki la nang kham pynsuk shuh shuh iaphi lyngba ki video call hakaba phi lah ban iohi markylliang haba phim don hajan jongki.
Tharai phi juh phone tang ar ne lai sien haka shibnai.
Pynbiang ia ka por ban kren lada phi bunkam naka por sha ka por.
Phi lah ban kren phone badki mynstep bad mynmiet ne mynsngi ruh haba lait.
Kane kan ai mynsiem bad jingkmen shikatdei khamtam haba ki don jingshitom.
Haba ki shitom ka mut kilah ban bun jingmut jingpyrkhat kaba lah ban ialam shaka jingpyrkhat jylliew hynrei lyngba ka jing phone jongphi man laka por kan iarap ban pynduh iaki jingsngewsih ne sngewtmang bad kin sngew ba ka jingiohpdiang ia ki phone calls naphi kan dei ka kam kaba ha khmat eh jong ki.
[ba bteng]Yn dang btengKo Trai, to ai ia i mei I pa Jong nga, ka jingjahthait bymjukut.
Amen.
Shillong: Ka don ka jingiakren ha kine ki sngi, la ka sorkar Meghalaya Democratic Alliance (MDA), kan buh kandidet ne em, na ka bynta ban iakhun ia ka elekshon shiteng samoi na Shella Constituency?Na ka liang jong ka seng UDP, ka tyrwa ba baroh ki seng sain pyrthei, kiba don ha ka sorkar MDA, ba kin kyrshan tylli tyllan ia u kandidet jong katei ka seng, ha kaba kin rai paidbah, ha ka 22tarik mynta u bnai, ha kaba la sngewthuh ba un dei u khun jong U Dr Donkupar Roy, ba la khlad noh, U bah Balajied Kupar Synrem.
Na ka jingioh vote ha ka elekshon MLA jong u snem 2018, la iohi ba U Dr Donkupar Roy, u ioh 8,280 vote, katba U bah Leston Wanswett, uba wan ba ar, u ioh 7,910 vote bad katei ka dei ha ka elekshon 2018.
Hynrei tang shisnem hadien, ha ka elekshon MP 2019, U bah Jemino Mawthoh, u kandidet jong ka seng UDP, u ioh tang 6407 vote, katba U Ma Vincent, kandidet jong ka seng Congress, u ioh 9752 vote.
Ha ka elekshon MLA 2018, u kandidet ka seng Congress, U bah Bantyngshain Ryngnga, u ioh 4,332 vote, nangta sa U bah Jrop Sing Nongkhlaw kandidet ka seng BJP, u ioh 3,390 vote.
Shillong: La ioh jingtip, ba ha ka Sngi Thohdieng, ki arngut ki geologist, ki la shah ktah kti bad ka kali jongki ruh ka la shah thang, katba ki dang jurip ia ki mar poh khyndew ha Mawtepiew, ka shnong kaba don hajan Rambrai jong ka West Khasi Hills.
Ki briew kiba la tap khmat, ki la shoh shwa ia u nongniah jong katei ka kali Armada bad hadien kata ki sa leit wad ia kitei ki arngut ki geologist bad ki la shoh la dat ia ki, ha kaba la iathuh ba U Suhrit Pramanik, ula kham mynsaw jur, katba uwei pat u paralok jongu, U Sushanta Layek um da mynsaw jur eh, hynrei ula shah tied na ki bynta jong ki kti bad na khlieh ruh kumjuh.
Katei ka jingjia, ka la jia ha ka janmiet jong ka Sngi Thohdieng, ha ka por 5.30 eiei, ong ka khubor bad la pynkit mar mar ia ki sha Nongstoin bad kham hadien pat la pynkit noh sha Shillong.
La iathuh ba kitei ki arngut ki geologist, ki leit sha katei ka jaka ban wad jingtip ia ka jingdon ki bauxite bad kim dei kiba leit wad Uranium.
Samla Melajied Khongbuh,Nongtyngur VillageHa shuwa ka samoi jied nongmihkhmat ia u/ka, ki ban leit sha ka iingdorbar thawaiñ ka jylla, kine ba don ha ka jingmut jong nga jong phi:• Mynta ngan kyrshan matlah ia kito kiba la lah ban pynbiang bai khor ia nga shi bnai kynthih ha kane ka Elekshon.
• Nga kyshan ia u/ka ba lah ban bei pisa ia nga ₹5000 ne ₹10,000 hajar tyngka.
• Ngan kyrshan rad bah ia u/ka ba kular ban pynioh kam sorkar ia u/ka khun jong nga bad  tang ban  jop u/ka ne ngan  sa pynbiej  beit ngan khring lut ia ki para marjan jong nga ba kin kyrshan lut ia une u ba nga mon.
• Ngan kyrshan ia u/ka ba kular pynioh pisa kyrpang katkum ka jinglah ban khring nongkyrshan, ngan pynbiej lut khoit bad ngan thok ngan shukor hi ruh ia kine ki paralok jong nga kiba dang shisur bad ia kine ki bahaiing ki para marjan jong nga kiba dang kham dum ba kin ai jing kyrshan lem ba nga ruh ioh khring briew dei hangta ngan  ioh kyrdan nongialam bad hangta  kein ngan shu khur suk lupa ia ka pisa puk puk.
Hadien ba ngi la ioh kheit ia u Nongialam ba ngi jied, ki jingpyrkhat jong nga jong phi ki kylla kumne:• Kine ki sengbhalang ki dei ki seng ki bym  long jingmyntoi eiei, ki bym lah hi ruh ban pynioh jingiada kyrpang ia ngi ka jiadbynriew rit paid, imat dei dei kine kiba ju ioh jingmyntoi na ka sorkar ne kiba shu ioh pisa na ki dakhar.
• Kine ki sengbhalang kila kylla sengbamlang namar ki dawa ILP tang shipor imat tang mynta ba ki sngew kyrduh pisa ki mih pyrthei ban dawa.
• Kine ki sengbhalang ki shu ak ieid jaidbynriew.
• Kine ki sengbhalang ki shu pynmih issue tang ban ioh btin lynti ban ioh long lei san snem,bad  ki dang bun palat ki ki jingkynnoh kiba harukom kiba ngi ki paidbah ngi la tim bad kynnoh ia ki sengbhalang jong ngi.
Ki symboh pyrkhat kiba nga don ban pashat ha kat i jingsngewthuh barit jong nga namar ioh lehse dei ei ma ngi hi ki paidbah ba shet kylla ia ka jaitbynriew:• Mynta, ha Ri jong ngi ki bun ba ju ia kren ia kane, ba lada stad ne shemphang ne hok ne ieid Ri, katno katno ruh wat mut ki paidbah kin jied nongmih khmat ne kin pyllong nongthwain haba ym don ka pisa shibun.
• Ngi ki khasi ngi biej palat ia ki jingsngewbha ba shipor ki ba long kum ka jingpang klam ia ngi junom.
• Ka dei ba ngi ki paidbah ngi biej ia ka tangka pliah u kyrtong nongmihkhmat jong ngi, bunsien u kyrtong ba ngi pynjop dei u ba riewspah kampher wat lada ym don tip eiei shaphang ka Ri ka jaidbynriew bad ha ngi ki paidbah nongjied khampher eiei lada ym don ka jingnang jingstad tangba u/ka la lah ban pynioh thep pla kyndiat kynsoit ha shuwa ka elekshon ia uta nga pynjop suk.
• Ngi biej palat ia ki kyrtong kiba dei ki businessmen hynrei ngim kynmaw ba kine ki shaniah tylli ia  ka kamai kajih jong ki ha ki dakhar, ym baroh kiba long kumta hynrei ki don tang katto katne kiba ieng ha la ki jong ki kjat bad kiba dang ieid ia ka Ri.
Parari, kynmaw  ba ki businessmen ne ki contractors  kham bun na ki kiba don ha Ri jong ngi ki isih bha ia ki sengbhalang namar kine ki kim ju pyrwa ia ka jaidbynriew, ki pyrkhat beit tang ia ka jingiohnong ma lade bad bunsien ngi lalap ba ki sengbhalang ki ju iatyngkhuh beit bad ki businessmen ne contractors haba ki sengbhalang ki pyllong ia ki jing khynra ia ki kot ki sla ki nongtrei ne ki nongkhaii bar jylla.
Ka dei na kane ka daw ba ki business men bunsien ki kwah ban pynduh jait ia ki sengbhalang da kaba pynthoh bria ne bei pisa ban pynhiar kput ha ki ba bun rukom ban ber bih ia ki sengbhalang.
• Ki don ki jingeh ba ngi jied ia ki nongmihkhmat kiba dang duna eh ka pule puthi bunsien kine kim lait ang ka shyntur ha Iingdorbar ban iatai iamir ia ki jing ia kynduh jingeh  ki paidbah ne ka jaidbynriew, kine bunsien wat lada  ki shisur makna ruh  ki hap ban  shu hap beit ong beit hooid shisien bym don ka jingtip nalade bad bunsien ki kloi ban ngop ha ka jing pynshat jingmut kito ki para nongmihkhmat bala khamstad kham nang  namar baroh kaba pynshai kiwei ki sngewdei eh ba dalade hi kim tip eiei bad kim don ka nongrim.
• Kawei  pat ka dei ba ngi jied ia ki National Party, da kynmaw ba ka thong jong ki ban wanrah ia ka hok jong baroh ki nongshong shnong ha ka imlang sahlang, ka shnong ka thaiñ kaba ia ryngkat beit salonsar ym nym don kata ka jing peit kyrpang la phi dei kita ki ritpaid ne ki jaidbynriew kyrpang na kane sa ong ba ha ki National Party kim dei ki Sengieid Ri hynrei ki dei ki seng babun pisa.
• Kaba buh jingmynsaw eh ia ngi ka dei ba ngim lah ban kyntait ia kito ki Nongmihkhmat kliba jliah ia ka tdong ki mynder shi sngi tang ban skhem ka shuti 5 snem, bunsien tang ban ioh shibun ki nongkyrshan kine ki nongmihkhmat baieid jong ngi ki plie lad ia ki bar jylla ban  pynrung  EPIC bad kiwei ki lad ban ithuh kum ki nongshong ba pura ka jylla.
Bad dei na kine ki daw ba kine ki nongthawain ingkhong shyllangmat ki ju ia tyngkhuh bor  manla ka por bad ki sengbhalang.
Kane ka pyllong ba kin pynhiar kput ne khanglad ia ka nongrim kaba ki sengbhalang ki ieng.
Ym ba nga kdew ia baroh hynrei ki dang don katto katne ki nongmihkhmat kiba ieid jaidbynriew kiba kyrshan ia ki sengbhlang hynrei ngi tip ba ha ka shynshar paidbah kiba khyndiat kim lah leh eiei ka bor bahakhlieh duh dei ka rai ki ba hehpaid.
Khyndiat nga sngew ban ia pashat jingmut shapang ki sengbhalang ha i jingsngewthuh jong nga kat kum kine ki bynta harum;-• Ki sengbhalang kiba dei tang ki seng treimon sngewbha bad  ki dei ruh ki riew paidbah ki bym ioh jingsiew ne jing phoida eiei na ka sorkar, bunsien kine ki hap ban ieng shilliang ka kjat  ban kyrshan  bad ka kti ban kner ialade ia ka iing ka sem lajong  hynrei shilliang pat ban noh synniang lem ne ban duh sngi duh ia bad duh thiah duhdem na bynta ban dukha ia imlang sahlang  ka Ri ka jaidbynriew.
• Ki sengbhalang bunsien kim ju ioh ka jingkyrshan ba shisha na ngi ki paidbah, bunsien ki briew jong ngi ki khlein, ki bang tang ka nia haba khatduh sah marwei ki sengbhhalang khamtam kito kiba hap ha ka thup ki Seng ieid Ri.
Ban ia kren ia ka pisa lei niar eh ki briew jong ngi kin  sbun ban ia synniang lem ia kita ki sengbhalang lait noh kito kiba la sngewthuh shisha ia ka lyngkor kaba khia kaba ki sengbhalang ki kit ki bah na bynta ka im ka iap jong ngi lang baroh, ym lah ban len ruh ba ym baroh i sengbhalang kiba ieng na bynta ka jaidbynriew hynrei ki don ki seng kiba dei ki seng kamai spah ne sengkruin ki ba die taddor ia ka jaidbynriew.
• Ha  kine ki sngi mynta shibun ki samla ba la sdang ban sngewthuh ia ka jingiatyngkhuh mawsiang ka jaidbynriew hynrei lada ki kwah ban iadon bynta lem ban shakri ia ka jiadbynriew lyngba ki sengbhalang hynrei sngewsih ba ki kmie ki kpa ne ki bahaiing ki ju pynduh mynsiem bad ki khanglad ruh shisyndon.
Kane ka dei kaba ngi kum ka jaidbynriew ngi khim jingmut bad ngim ai jingkyrshan ia ki sengbhalang, hynrei nga lah ban ong ba bunsien ki samla ba don hapoh ka jingkdup ki sengbhalang ki lah ban lait na ki shibun ki jingsniew khamtam kum ha kane ka juk bala jyllei u drok bad kiwei kiwei ki jingsniew ha ka Ri jong ngi.
• Parari, nga iohi la bunsien na ka liang ki sengbhalang kila ju pyndep la ka kamram da pyllong ia ki jingiakhih ban dawa ki ain kiba khlain na bynta ban iada ia ka jaitbynriew hynrei haba ka sorkar kam sngap, ki sengbhalang ki hap ban pyllong da ka pakhang shnong ka pakhang surok, bunsien dei ma ngi hi ki paidbah ki ba pynkhein ne bym burom ia ki jingleh ki sengbhalang.
Haba ki sdang ban pyllong ia jingiakhih kaba la neh saw san sngi hato ym dei ma ngi ki paidbah kiba pynsawa ia ki jingpyrshah da ki shithi ne ki jingthoh  ne ki sur pyrshah ha ki lad pathai khubor ne ki kor dur ki internet da kaba ai daw ba ngim ioh lad  shuh ban kamai kajih ban leit siew leit tda ne leit skul ki khun? hato ym dei ma ngi kiba pynsangeh ia ki jingiakhih? Hato ym dei ma ngi ki bym shem la ai jingkyrshan? Hato ym dei ba ngi pynkyllem ia kum kita ki nongmihkhmat ki bym sngap ia ka sur jong ngi ki paidbah?• Ha manla ki jingeh ba ka jaidbynriew ki mad eh bunsien ki dei ki sengbhalang namar kiba ju mih ban ia tynrong lem bad don kiba phla ia la ka jong ka jingim ki long kum lang knia wat haduh u pud ka jingiap bad shibun kiba shah set along bad  shah shoh shah tied shah byrngem byrsit ha ki briew ka sorkar.
Lada ngin niew ia kam ba ki sengbhalang khamtam kito seng  kiba hap ha ka thup ki Seng ieid Ri, ki la leh bad ngan ym lap por shuh da ki snem ruh hynrei nga shu pynkynmaw ia ki katto katne kiba ka jaidbynriew ka dang lait na ka jingkordit lyngba ka jing don ki sengbhalang kum ka jingpyrshah tih Uranium, lynti rel we (railway), ki jingiakhih pyrshah mynder, kiwei kiwei.
Hooid ki sengbhalang kila leh shibun kie kiei hynrei haduh mynta ki sengbhalang ki dang donkam eh ban nang iai trei shuh shuh bad ki donkam ban len lade kham palat ia kaba la dep ban trei baroh shi katto.
Kyntang  iawai nga kyntu ia phi lyngba kine ki symboh jong nga ki ba nga pynpaw  da ka jing sngewkhia mynsiem ban pynsngew sha phi ki parari ba ka por ka la donkam eh ia ngi ba ngin ai lang ka jingkyrshanlang ia ki sengbhalang  lyngba ki jingduwai ne ki jingaijingmut  lane kino kino ki synjam kiba phi lah ban shim khnang ba kin nanglah ban shakri hok khambha ia ka jaidbynriew.
Ym ba ngin iai long ki briew kiba im sngi ban tim ban kynthoh  ne ban  ber bih ha ki social media kum ki Facebook, WhatsApp, Twiter  ne ha hi kotkhubor bad ki khana lamler sharum shaneng da kaba bein ba khoh bad pynlong sohpdung ia ki sengbhalang  bad lada kine kieiei ki iai bteng khlempep ki ba bun ki  samla lehse ki lah ban lyndet noh na ki jingdon ha ki kynhun sengbhalang bad dei hangta ba ka jaidbynriew jong ngi kan jah syndon na kane ka sla pyrthei.
Khublei shibun shihajar nguh lyngba kine ki jingthoh nga kyrmen ki long kum ka sharak ba ai jingshai halor ka jinglong khim jingmut jong ngi ki riew paidbah bad nga pan map na phi ruh ki bym sngewiahap  ia kine ki  symboh pyrkhat jong  nga namar lehse ha ka jinglong khynnah samla ka jingmut jingpyrkhat jong nga kam pat kot bha sha ka kyrdan ba halor.
Hynrei watla katta ruh nga kyrpad sashisien ba phin ym ia thew tarajur ne ia bat ia peit matdong ia nga.
Khublei sa shisien, Im slem Sengbhalang, Im slem Ri Hynniewtrep.
Shillong:  Ha ka jingiakhun ha ka 1st division, ka MLPFT ka la pynliem ia ka Imson da 4-1 kol kaba long mynta ka sngi.
Ia ka MLP la thep da u B.kharumnuid 27″, Everywell khongjee 42″,81″ bad N.O.Gatphoh 67″.
Katba ia ka Imson SC la thep da u W.Kharlukhi 36″.
Ha ka jingiakhun ha ka 2nd division, ka Riatsamthiah kala pylliem ia ka Wahingdoh da 3-1 kol.
Ia ka Raitsamthiah SC la thep da u B.lyngdoh 2″, C.L.Marshillong 52″ bad u B.Marshaing 77″ katba ia ka  Wahingdoh SC la thep da u Michael kshir 21″.
Lashai ka jingiakhun ha ka 1st division kan long hapdeng ka Lawsohtun SC vs Nongkrem.
Shillong:  Katba nangmih ki sngi ka jingshit ka la nangkiew ha kiba bun ki bynta ha Ri Bhoi, kumta haba iadei bad mynta u snem ka jingshit kaba la kiew kynsan eh ka dei mynta ka sngi, ha kaba la ioh jingtip ba ki la don ki bynta hapoh ka Distrik ba ka jingshit ka la poi haduh 40 degrees Celsius.
Ha Nongpoh kaba dei ka pdeng jong ka Ri Bhoi, ka jingshit ka la poi haduh 36 degree celsius, katba ha kiwei ki bynta khamtam ha kito ki shnong kiba don ha khappud bad ka Assam, la ioh jingtip ba ka jingshit ka la poi hasuh 40 degree celsius.
Nga sngewtynnad bha ia kane ka channel.
Shillong:  Ka Meghalaya Kurash Association (MKA) ka la jied ia 21 ngut ki nongialehkai sha ka Sub-junior National Kurash Championship ban long ha Haryana ha ka 20– 23 tarik Nailur ban wan 2019.
Kiba shah jied ki long 1 Sanborlang Nengnong 25kg Male Mawlai Umjaiur, 2.
Jose Mawphniang 25kg Male Mawlai Umjaiur, 3.
Nathaniel Ryntathiang 30kg Male Mawlai Umjaiur, 4.
Elbertstar Wahlang 30kg Male Mawlai Umjaiur, 5.
Vivek Bynroi 35kg Male Pynthorumkhrah , 6.
Orialdo Wahlang 35kg Male Mawlai Umjaiur, 7.
Iarihun Nongkhlaw 24kg Female Pynthorumkhrah , 8.
Hazellyne Warjri 24kg Female Mawlai Umjaiur, 9.
Ibalarisha L Nonglait 28kg Female Pynthorumkheah, 10.
Emiliana Susngi 28kg Female Mawpat, 11.
Juliana Warjri 32kg Female Mawlai Umjaiur, 12.
Purmila Hajong +40kg Female Pynthorumkhrah, 13.
Mebankyrshan Marbaniang 30kg Male Mawlai Umjaiur, 14.
Eddie Mawphniang 30kg Male Mawlai Umjaiur, 15.
Richfield Wahlang 35kg Male Pynthorumkhrah, 16.
Teiboklang 35kg Male Mawlai Umjaiur, 17.
Sylvian Kharkongor 40kg Male Mawpat, 18 Larisha L Nonglait 32kg Female Pynthorumkhrah, 19.
Bobita Ray 36kg Female Pynthorumkhrah, 20.
Shilpi Bynroi 40kg Female Pynthorumkhrah, 21 Banisha Kharkongor +40kg Female Mawpat.
Kane ka long ka kyrwoh na u bah L P Warjri u Working President ka Meghalaya Kurash Association.
Shillong: Ka Waikhyrwi Sports Club And Social Organization Dkhiah West, kan pynlong biang ia ka jingialehkai football mynta u snem, kaba la tip kum ka “13th Prize Money Knock-out Football Tournament 2019", ha Teilang Playground, (Dkhiah West).
Kumta katei kaClub ka khot ia ki club kiba najan bad na jngai ruh kumjuh ban iashim bynta ha katei ka lympung, kum shi bynta ban pynmih fund ia ka club bad ha kajuh ka por ban kyntiew ia ka sap ialehkai phutbol ki samla ka thain.
Ha katei ka lympung yn pdiang tang haduh 32 tylli ki kynhun, bad yn pdiang ia kiba wan shwa (first come first served).
Ka bai rung ha katei ka lympung ka long T.4000 (Saw hajar), bad ka khusnam pat na ka bynta ki nongjop ka long T.2,00,000 (Ar lak) ia kiba jop bad T.1,00,000 (Shi lak) ia kiba wan ba ar.
Ia ki jingialehkai yn pyniaid katkum ki kyndon jong ka W.S.C.S.O.D.W.bad ka tarik ban pynkhalai nasip kan long ha ka 6 tarik u Nailur, por 3.00 janmiet ha madan Teilang.
Iakijingtipbakhambniah lah ban phone ha kineki number – Bah Westerwell Phawa – Chairman – 9862920983; Bah  Marjan Phawa – Secretary – 9774511207; Bah Hermon Dkhar – Member – 9612923317; Bah Teilang Phawa – Member – 9436115015 bad Bah  Philosophy Dkhar – Member – 8413004372.
Shillong: “The way these drugs were hidden very carefully in the bus shows that even the bus driver is involved in this drug supply to our state.
" states Cloudia Lyngwa,the S.P.of East Khasi Hills, today while addressing the reporters in a meeting held at her office.
The meeting was held after the police was able to cease the supply of drugs worth Rs.4.5 crores from a woman named Veineithem Haokip,aged 25 years,from Teigang (Manipur) as she was entering Meghalaya with a young boy through a Night Super.
The Anti Narcotics Task Forces (ANTF) under the leadership of SDPA Sardar Jagpal Singh Dhanoa said,"we received the information about the arrival of these drugs through hired vehicles drivers “The police laid a trap at Mawryngkneng around 12a.
m.
and were able to catch one Night Super with plate number MN04P1451 where they even arrested a woman along with a young boy carrying about 930 gm of drugs worth Rs.4.5 crores.
These drugs were found to be carefully hidden in the luggage compartment of the bus.
At a glance, it was not easy to make out that there was a hidden room for the 3 bags from where the drugs were found out.
Inside a bag,there were 80 soap cases where drugs were hidden.
The way that these drugs were hidden shows that even the bus driver is related in this drug supply to Meghalaya.
Till date, in Meghalaya around 100 drug abusers have been arrested by the police and this is a very sad scenario.
The S.P.strongly pleads to one and all for a collaboration in eradicating this evil from our society as a whole.
Shillong:  Ka jingialehkai ki heprit ka Baby League ka la iaid shaphrang ha madan Polo hadien ba la plie ia ka ha kane ka taiew ba la dep ha Polo.
Ha ka jingialehkai U-7 bad U-9 ka Langsning ka la jop ha kiba kham rit katba ha ka U-11, ka Cayotes ka pylliem da 4-1.
Ka Mawkhar Roosters bad ka Kickstart FCC Rhinos.
Ka Rhinos ka jop ha ka 2-1 (U-7), 5-1 (U-9), 2-0 (U-11) bad ha 9-0 (U-12).
Ka Titan Otters bad Unified Gorkha Gators ki iakhaid.
Kine ki ar liang mamla, ki iakhaid ha ka U-7 bad U-12.
Ka Otters ka jop 8-0 da U-9 katba ka Gators ka jop ha ka U-11 da 5-4.
New Delhi: Ka  Bharat Sanchar Nigam Ltd (BSNL), ka don jingthmu ban sdang mynta sa ka beh ram bad la iathuh ba ka ram, kaba ka dei ban ioh na ki nong pyndonkam telephone bad mobile, ka poi sha ka T.3, 000klur bad ia katei kan beh tyngeh kine ki ar, lai bnai ban sa wan.
Ka jingthmu jong ka BSNL, ban beh ram, ka dei, hadien ba ka ia tyngkhuh ia ka jing kyrduh pisa kaba jur, ha kaba mynta u bnai, ka la ioh siew ia ka tulop ia ki nongtrei jongka, ha ka 5tarik, na ka bynta ka tulop jong U Naitung 2019.
“Ka don ka ram, kaba ngi dei ban ioh kaba palat ia ka T.3,000klur bad ngi dang iai wad hi khia ban ioh biang ia katei ka pisa bad ka don ka lad ba ngin ioh ia katei ka pisa" ong U PK Purmar Chairman ka BSNL.U Purwar, u iathuh ba ka long kaba eh ban pynthikna, lano ba kin ioh biang ia baroh ka pisa, hynrei, u shim ba ka don ka lad ba kin ioh lum katto katne, ha ki khyndiat bnai ban sa wan.
Ka BSNL, ka don jingthmu ruh ban ai ram ia ki jaka bapher, kiba kam shym pyndonkam, ha kaba la khmih lynti, ba kan lah ban ioh kamai haduh T.1,000klur mynta u snem, na kaei kaba ka ioh T.200klur ha u snem ba ladep.
Ka jingduh nong jong ka BSNL, la shim ba ka poi sha ka  T.14,000 klur, ha kaba ka jingioh kamai jongka, ka hiar sha ka  T.19,308 klur ha u snem 2018-19.
Ka jingduh nong jongka, ka nang kiew na ka T.4,793 klur ha u snem 2016-17 sha ka T.7,993 klur ha u snem 2017-18 bad nangta kaba poi sha ka  T.14,202 klur ha u snem 2018-19.
Ka jingdon ki nongtrei jong ka BSNL, mynta ka long 1,65,179ngut bad ka jinglut na bynta ki nongtrei ka long 75 percent na ka jingioh kamai jong katei ka kompeni.
( M.M.Thaiang,Chief Editor u Yutip)Jowai:  Ka Diocese Jowai kan plie sa kawei ka Parish ha Iongshiwiat ha kane ka 18 tarik mynta u bnai bad ka Parish kaba 18 jong ka Diocese Jowai, ong u Most.Rev Victor Lyngdoh, Bishop ka Diocese Jowai.
Ia kane ka Parish Iongshiwiat la aiti hapoh ka jingpyniaid jong ki Phadar na ka jingiasyllok Society of Divine Word, ha kaba u Phadar Antony Manoj, u Parish uba nyngkong jong kane ka Parish.
Ia ka jinglehniam plie ia kane ka Parish bad pynkhamti hapoh ka jingpeit jingkhmih jong ki Phadar Society of Divine Word, yn pyndep ha ka por ka jingknia Mass bakhuid ka ban sdang ha ka por 10 baje mynstep (10.00 AM) ka ban lamkhmat da u Most Rev.Victor Lyngdoh ha ryngkat ka jingsynran ki Lyngdohsohblei (Phadar) ki ban wan na ki Parish bapher bapher jong ka Diocese Jowai bad nabar.
Na ka liang ka Organizing Committee kaba  dei pyniaid ia ka kane ka prokram Plie Parish bathymmai ha Iongshiwiat, ka la khot la wer ia ki parakhristan na ki Parish bapher bapher jong ka Diocese Jowai bad ia kiba na ka Archdiocese Shillong ba kin iawan shongshit ban ia sakhilang ia kane ka jingplie ia kane ka Parish Iongshiwiat.
Ha ka 1.30 nohphai sngi yn sdang ka jingiaseng nohsngi, ka jingmane Sakrament bad bud sa ka jingleh burom ia ki Lyngdoh ki ban shimti ia kane ka Parish kaba thymmai.
Ka shnong Iongshiwiat ka jngai kumba 30 Kilomiter na Jowai.
U surok rong uba bha uba ym don jingwit ia ki Kali rit bad ia ki Kali heh ban iaid ban poi sha Iongshiwiat.
Ia ki Kali kiba wan na Arch Diocese Shillong ban poi sha Iongshiwiat, ki hap iaid lyngba ka shnong Ummulong-Wahiajer Nartiang kaba jngai kumba 26 Kilomiter na Ummulong bad ia ki Kali kiba wan na ka Parish Mowkyndeng, Sahsniang, Phramer,Sutnga, Jalaphet, Khliehriat, Lumshnong, Umkiang, Ladlakadong bad Ladrymbai kin iaid na 4 Mer surok  Nangbah- Nartiang kaba jngai kumba 30 Kilomiter na 4 Mer sha Iongshiwiat katba ia ki Kali kiba wan na ka Parish Amlarem bad Parish Jowai ki lah ban na u surok Ummulong lane na u surok 4 Mer Nangbah-Nartiang.
Ha ka juh ka por u Most.Rev.Victor Lyngdoh dd, Bishop ka Diocese Jowai ha ka jingpynlait khubor mynta ka sngi ha Jowai, u  la kyntu jur ia ki Paid Khristan na ki Parish bapher bapher jong ka Diocese ba kin iawan shongshit bad ban pynkhraw ia kane ka sngi ha kaba ka Diocese ka la lah ban plie sa kawei ka Parish bad ka long ka Parish ka 18 jong ka Diocese Jowai.
Shillong: “Ka rukom buhrieh ia ki drug ha ka bus kamai ka pyni shai ba ki don kti lang ban pynpoi ia u drug sha kane ka Jylla Meghalaya" la ong ka SP ka East khasi Hill ka kong Cloudia Lyngwa mynta ka sngi haba ia kren bad ki nongpathai khubor ha ophis trei kam jong ka.
Kane ka long hadien ba ki pulit ki la ioh ban kurup ia u drug, na kawei ka long kmie kaba kyrteng ka Veineithem Haokip ka ba la 25 snem ka rta kaba dei ka nongshong shnong jong ka Teigang,Manipur bad u khynnah ba dang rit u ba la wan lang bad ka.
Ki pulit ka Anti Narcotic  Task Forces (ANTF)hapoh ka jing ia lam u SDPO Sardar Jagpal Sigh Dhanoa u la ong “Ngi la  ioh jongtip ia ka jing wan pynpoi ia ki drug sha kane ka Jylla lyngba ki kali kamai ki pulit ki la pynap shrip bha ha Mawryngkneng ha ka por 12 baje, shiteng miet, ki la ioh bat ia kawei ka bus Night super  kaba don ia u number kali MN04P 1451, ha kaba la ioh ban kem ia kawei ka longkmie bad u wei u khynnah na kane ka long kmie la ioh kurup haduh  930gram u drug u ba shongdor 4.5klur.
Ia kine ki drug la buhrieh bha ha ki jaka buh ki bag jong ka Night Super bus ha kaba da shu peit, yn ym lah ngeit ban don sa kawei ka kamra ba lah burieh bha  ia ki 3 tylli ki bag.
Ha ki bag don 80 tylli ki synduk sabon.
Kane ka jingshna kyrpang ia kane ka kamra ban buh bha ia kine ki drug, ka pynpaw ba u draibar bad u nongbud jong u ruh ki donkti lang ha ka jingkhaii drug sha Meghalaya.
"Haduh mynta ha Meghalaya lah ioh ban kem haduh palat 100 ngut ki nongdih drug kaba wan rah ia ka jing khuslai na ka liang ka SP ka pan ia ka jing ia trei lang jong ki nongshong shnong ban rat dyngkhong ia ka jingsniew.
Jowai:  Ka Star Cement Limited ha kane ka sngi Saitjain ka la thung haduh 10, 200 tynrai ki dieng kiba don haduh 50 jait kiba dei ki dieng trai ri ka ri lum Khasi Jaintia na ka bynta ban pynjyrngam ia ka par mawshun jong ka kaba don ha Lumshnong East Jaintia Hills.
La thung ia kitei ki tynrai dieng ha ka jaka par kaba heh haduh 70 hactre kaba dei ka par mawshun katei ka Company kaba la ai kyrteng kum ka ‘Lumshnong Limestone Mine’Kane ka jingthung ia kitei ki tynrai dieng ka long na ka bynta ban pynjyrngam bad ban iada ia ka jingtuid ka kyndew bad kumjuh ruh ban pynkhuid ia ka mariang kaba don sawdong katei ka jaka.
Ka rukom thung ia katei ki dieng ka long katkum ka stad Japan kaba la tip kum ka Akira Miyawaki Model of Environmental Forest Plantation.
Bad ia kane ka stad thung la lam khmat da u Dr Shantanu Dutta, uba dei u Additional Director, Central Pollution Control Board, uba dei ruh u dkhot jong ka 3 Committee kaba la thung da ka NGT katkum ka case OA NO 110THC/2012- ha kaba iadei bad ka jingpynbha biang ia ka mariang na ka daw ka jingtih dewiong ha ri lum Garo bad Jaintia Hills.
Shillong:  Ki nongrep ‘Niangryngdia’ kiba don ha ka thain Warmawsaw, ki la iakynduh ia ka jingeh kaba khraw haba iadei bad ban pynbiang bam ia ki ‘Niangryndia’ kaba ki ri, namar ki jingthung kaba ki la thung kyrpang tang na ka bynta ban bsa ia ki Niangryndia bad kiba la tip kum ki ‘Sla Khniang’, ki la shah pynjulor lut khait ha ki khniang kynsha bad kiba la wan ban bam lut ia baroh kitei ki ‘Sla Khniang’.
Ia kitei ki Khniang, ki nongrep ki la khot ia ki kum kita ki ‘Niangsaiddho’, ha kaba katkum ka jingiathuh da kitei ki nongrep, la ong ba kitei ki khniang ki bym lah shuh ban niew, ki la hiar ha man la ki jaka rep bad ba don utei u Sla Khniang bad kaba kham jur eh ka dei ia kito ki jaka rep kiba don sha Shiliang ka Wah Khri.
Katkum ka jingiathuh da u Bah Foller Doloi, u riew rangbah jong katei ka thain Warmawsaw, u la ong ba kitei ki nongrep Niangryndia, ki la pyrshang ban pyniap ia kitei ki Khniang da kaba synreit da ki dawai pyniap khniang, hynrei kitei ki khniang kim iap satia bad la iohi pynban ba ki nangkharoi bad nangbun nangbun pynban.
Tang namar ka jingwan kitei ki ‘Niangsaiddho’ ban bam lut ia u Sla Khniang, uba ki la thung khnang ban bsa ia ki Niangryndia, ka la pynlong ia ki nongrep ba kin jynjar ban bsa ia u Niangryndia bad kaba la pynlong ruh ia ki katto katne ngut ki nongrep Khniang ba kin hap bret noh ia u Niangryndia uba ki la ri, iathuh utei u Rangbah.
Shuh shuh, u la iathuh ruh, ba ki la don ki nongrep kiba la iam sngewsih, namar katei jingwan pynjulor da kitei ki khniang ‘Niangsaiddho’, ka la pynlong ia ki ba kin jynjar bad khamtam eh ha kaba kum kine ki por, kaba ki ap ban pyndap ia ki jingdonkam ha iing lyngba kaba die ia utei u Ningryndia sha Iew sha hat.
U la iathuh ba ha ki por kiba mynshwa, ka la don ka por kaba kitei hi ki jait khniang, ki la wan ban pynjot ia utei u Sla Khniang ban aibam ia ki Niangryndia, hynrei mynta la katto katne snem kim shem la wan shuh bad dei tad mynta u snem kaba ki la wan biang ban bam lut khait ia kitei ki jingthung kaba ki nongrep ki la thung khnang na ka bynta ban bsa ia ki Niangryndia.
Lada ka long ha kane ka rukom, la kut artad ka kam rep Niangryndia ha ka thain Warmawsaw, namar kitei ki jingthung kaba la thung khnang ban bsa ia ki Niangryndia, la wan bam lut da kitei ki khniang kynsha, ha kaba ki la don ki nongrep kiba ka ong ba ka dei ka Nemsniew na bynta ki nongrep Niangryndia, namar kitei ki khniang ki bym lah shuh ban niew ki la leit ban hiar ha manla ki jaka ba don kitei ki Sla Khniang bad ban bam lut ia ki.
Namarkata, na ka liang kitei ki nongrep Niangryndia, ki la kyrpad jur ia ki bor ba dei peit ba kin sngewbha ban shimkhia lane ban leit jurip sha kitei ki jaka ba don kitei ki ‘Niangsaiddho’, khnang ban lap ia ki jingshisha baroh bad khamtam eh na ka bynta ban wad ia ki lad ai jingiada na kitei ki ‘Niangsaiddho’, khnang ba ka kam rep Niangryndia kan dang bteng ha katei ka thain.
Shillong: U Rangbah Shnong ka Mawlai Iewrynghep, uba long ruh u nongialam ba la rim ka KSU ha ki por ba dang long President u (L) Bull.
N.Lyngdoh, mynta lah kumba 30 snem eiei, u Bah Herlambok War, ula kyntu ia ki nongialam ba thymmai ka seng Meghalaya Indigenous People Front (MIPF) ba kin ialam ia ka ri bad ka jaitbynriew shakhmat da ka jingthmu ba sotti ba khlem thohbria, naba haba rung hapoh ka iing thymmai donkam ban nang pynbha shuh shuh (Finishing Touch) bad haba dang sdang hap ban kynduh shibun ki jingeh bad kaba sdang ban jam yn sa iohi kiei kiei ki jingshem kiba long kiba eh.
Ia kitei ki kyntien ula kren hadien ba ula pyntian smai ia ki 5 ngut ki nongkitkam ka CEC ka seng kum u kongsan ha ka prokram ba la pynlong ha Indoor Sport Hall, Mawlai Datbaki ha ka sngi saitjain.
Kitei ki nongkitkam ki kynthup ia u President ba thymmai u Bah Aiborsing Iawphniaw, Vice President Bah Kitboklang Lyngdoh, R.T.I Secretary Bah I.S.Iawphniaw, Assistant Organising Secretary Bah Marshal Wahlang, Organising Secretary Bah Pynshngain Diamai.
“Tang hadien ba la seng ia ka MIPF ha ka 10 tarik u Jymmang 2019, bad tang 3 bnai thik ba lah suit lah shor lah ioh ban pynskhem ia ka EC bapura, kumta ki nongkitkam kin hap ban iakhun tyngeh khlem map ia ki jingeh bad ban jop ia kane don kam ka jingialong kawei, ka jinglong adkar, ban burom markylliang, kumba ka phang bad jingthmu ka seng ka long ban iada ia khyndew ka shyiap, ka long trai ri trai muluk, ka ktien ka thylliej, ka riam ka beit, ka akor burom bad kiwei," ong u Bah War haba ai mynsiem ia ki nongialam ka MIPF.Katba u President ka Hynniewtrep United Awakening Movement (HUAM) u Bah Gilbert G.Kharraswai, ula ong ba ka sorkar ka la pulom lut ha ka ban iada ia u pud u sam.
“Ngi peit sha ka Raid Marwet mynshwa dang dei jong ki Khasi, mynta pat ka Assam ka kam trai, ki bar jylla kiba don jaka kiba hap ban die tang sha ki Khasi hynrei ki leit thoh kyrteng pynban sha Assam ba ka sa ioh ban kyntur pud sha Meghalaya," ula ong.
Ula kyntu ruh ba baroh ki dkhot, khamtam ki dkhot ka CEC ba ki donkam ban long Rangbah, ki paia ba skhem, ban ia khun na ka bynta ka ri bad ka jaitbynriew.
“Haba long nongialam shiliang ka kjat ka don ha surok shiliang pat ha phatok.80% hap kynduh ki jingeh bad kum ki nongialam hap long kum ki dieng shain doh, kumta hap long kiba iaishah ban shakri jaitbynriew," ong u Bah Kharraswai.
Katba u Vice President ba thymmai ka MIPF u Bah Kitboklang Lyngdoh, ula ong ba ka jaitbynriew ka shah ktah ha ki 3 bynta, ha ka synshar khadar, ka khaii ka pateng bad mynta uba ma tam dei u Drok uba ym poi pyrkhat ban poi ha ri Khasi, kumta kum ka seng yn mih shakhmat ban dawa ia ka sorkar ban thaw ki ain ban tehlakam ia une u jingdih ba sniew.
“Dang lah 10 ngut ki Sing ban ia 100 tylli ki kada, kumta donkam ka mynsiem ba shynrang," ong u Bah Lyngdoh.
Ha kawei pat ka bynta, kum u President uba dang shah jied thymmai, hadien ba u President barim u Bah Dari Dunai, ula pynpaw ba ula bun ki kam bad ba long Adviser bad kiwei pat ki seng bad ula ong ban aiti noh shawei ia ka kam President bad da ka jingiasngewthuh jingmut lang, na ka liang u Bah Aiborsing Iawphniaw ulah pdiang ban ialam ia kane ka seng kaba dang shu suit shor thymmai.
Ha ki jingkren kyntu kynpham jong u President ba thymmai, u Bah Aiborsing ula ong, “Lada ngam ieid ia ka jaitbynriew nga sngew ba nga dei u nongleh beain.
"Haba kren da kaba shai ba kum kiei ki mat treikam ba un ialam ia ka seng nangne shakhmat, u Bah Aiborsing ula ong, “Ngam kwah ba ka seng kan shu lap miet tang ha ka shna Receipt Book ban leit dawa pisa, namar dei na kane ba mynta bun ki paidbah ki bein ia ki sengbhalang, naba dei tang na ka bynta ka pisa.
Ngim dei ban long ki nongialam ban pynriewspah ia lade, hynrei kane kam mut pat ban klet ia ka kpoh la jong.
Ngim dei ban long kum ha ki por jong u David Scot, kumba lah iathuh da mano re mano, ba bret pisa sbai khar noh ki shipai u Tirot Sing.
Ban thaw sengbhalang ym dei ban pynriewspah ia lade, ban thied kali, thied jaka bad lada long kumta, nga dei uba nyngkong ban iehnoh kam.
"“Ngin trei hok, ngin kyntu ia ka sorkar ban shna shuh shuh ki ain ban iada ia ngi ki trai ri," ong u Bah Aiborsing da kaba pynpaw ba ki kam ka seng nangne shakhmat ka long ban rung sha ki shnong ban ai ki jingpynsngewthuh ha kiba bun ki jingdonkam.
Ula ong ba kum ki Khasi dang dei ban pahuh kam, namar u mynder u wan hangne ban kit lut ka spah bad ki kam ki jam.
“Ngin hap ia treilang bad ki riewshemphang ban lah pyntyllun ia ka seng ban trei katkum ki kyndon ka ain bad ngim dei ban sngew sarong hynrei ngin pdiang ia ki jingai jingmut ki paidbah," ula ong.
Ia ka jingialang lah pyniaid da u Secretary Bah Donboklang Khongsit, la ai jingkren da u Political Secretary Bah Steward Malngiang uba lah maitphang ia ki mat treikam ka seng, la kren ruh da u Bah Blosdingwell Wanniang President barim ka KSUSWKHD, na u Health Secretary SSSS Bah Bok Syiem, bad ki jingduwai kyrkhu kyrdoh na u Bah S.Shylla.
La iathuh ruh ba lah don kiwei pat ki dkhot ka Hynniewtrep People Front kiba la rung dkhot sha ka MIPF ha kane ka sngi.
U Juber Ahmad, U  assistant commissioner of Sylhet Metropolitan Police,  ula khlad noh hynnin ka sngi, namar ba u hap na tnum iing lajong, katba u dang pynher kot kudi.
U Ahmad, u dei uba trei ha ka Detective Branch jong ki pulit ha ka nongbah Sylhet.
La iathuh ba U Ahmed, ula kum bakla ha ka por ba u dang pynher kot kudi bad ka jinghap jongu, ka la pyn mynsaw jur bha, namar ba u hap na ka mala kaba saw jong ka iing sah jongu.
Ki lad khubor, ki iathuh ba U Ranbir Kapoor, ula leit ia kynduh ia U Mahesh Bhatt, uba dei u kpa ka Alia Bhatt, ha kaba ula pan bor na u, ba un shah ba un ia poi kha bad ka Alia, ka khun jong U Mahesh.
La sngewthuh ba ka jing ia poi kha jong kitei, ka lah ban long ha u snem 2020.
Ka Mumbai Mirror, ka kam ba ha katei ka jing iakynduh, ka la don ka jing ia myllung mynsiem kaba khraw shi katdei, ha kaba ka la don ruh ia ka jing ia mih ummat hi brup na baroh arliang, haba ki pynpaw ia ka jing iadei jong ki ar liang mamla, ha ka jing ia poi kha poi man.
Nongpoh:  Ka lympung ialehkai phutbol Inter Dong, kaba la pynlong da ka Nongkya Sports Club ha madan ialehkai ka shnong Nongkya, ka la poi noh sha kaba kut hynnin ha sngi Saitjain.
Ha kaba kut jong katei ka phutbol Inter Dong, ka Ka Dong Pdengshnong ka la rah ia ka namjop ha ki Rangbah, hadien ba ka la lah ban pynliem noh pyrshah ia ka Dong Lumkseh da 2-0 bad ka Dong Nongkyntoit ka la jop ha ka liang ki khynnah rit kiba hapoh ka 12 snem, hadien ba ki la pynliem noh ia ka Dong Lumkseh ha ka jingiakhun kaba la poi sha ka jingiashut Tie Breaker.
La pynkut ia katei ka phutbol, da ka jingdon u Bah Dipshon Ryntathiang, Secreatary ka RBDSA, kum u kongsan ha ryngkat ka jingdon u Bah Tishanbor Lymphiud, President ka Nongkya Sports Club, u Bah Daminot Sylliang lem bad kiwei ki riew rangbah jong katei ka thain.
Ha katei ka sngi, la ioh ruh ia ka jingkren na u Bah Dipshon Ryntathiang, ha kaba u la pynpaw ia ka jingkmen ban iohi ia ka jingshiimkhia, da ki nongialam jong katei ka Sports Club, kaba la pynlong ia katei ka Inter Dong, kaba long kum kawei na ki lad ban kyntiew ia ki kam ialehkai hapoh jong katei ka shnong bad khamtam eh halor ka jinglah jong ki ban pynialehkai kyrpang na bynta ki heprit.
La pynkut ia katei ka phutbol, da kaba sam ia ki khusnam sha kitei ki kynhun, kiba la ioh ia ka namjop ha katei ka Inter Dong kaba la pynlong da ka Nongkya Sports Club.
Shillong: A man from Rajasthan called Pramod Sharma (32) was reported to be drowned in Umngot river yesterday.
As reported,the incident happened when Pramod was swimming in the river further away from the boating site.
The local police and the NDRF are still in the search for his body,as per our correspondence.
New Delhi: Ka khubor, ba la pynmih mynta ka sngi ha ka The North East Today, ka iathuh ba ka tnat Income Tax jong ka sorkar India, ka la lap ia shibun ki jingdon ki petrol pump benami ha Meghalaya, lane kiba ki kyrteng ki dei ki Khasi bad ia ka kam pat la pyniaid da ki dkhar.
La ong shuh shuh ba nalor kaba pynduh ia shibun ka khajna, kaba ki dei ban siew, la lap ruh ba kito kiba pyniaid petrol pump, ki la pyndonkam bakla ia ki kyndon trei kam khaii, kiba mut na bynta ki trai Jylla bad kitei ki long kum ka kyndon 10(26) jong ka Income Tax Act, 1961.
Ha katei ka jingwad, ka tnat lum khajna, ka lap ia ki kot ki sla bad ki pisa, kiba la buhrieh ha shibun ki jaka bad wat ha ki jaka pyllang um ruh.
Ka kyrwoh na katei ka tnat, ka pynsngew ba kane ka dei ka jing trei kam, kaba la donkam la slem, namar ba ki don ki briew, kiba shim kabu ha ka kyrteng ki trai Jylla bad ki bym siew khajna, da kaba ki pyndonkam da ki trai shong, ban lait ka jingsiew khajna.
La iathuh ba katei ka jingwad bniah, ka la bteng mynta la shisnem tam eiei.
Shillong:  Ka lympung ialehkai ki heprit ka Meghalaya Baby League 2019 ka shongshit bha ha madan Polo ba la wan iashim bynta ki heprit kaba dang iaid haduh mynta.
Ha kane ka sngi Saitjain, ka Laitkor Flamingos ka la iakhun ia ka Smit Grassroot Zebras.
Ha kane ka jingialehkai, ka Smit Grassroot Zebras ka la jop ia ka U-7, Laitkor Flamingos pylliem ia ka U-9 bad U-11  katba ha ka U-12 ka kut ha jingiakhaid 2-2.
Ka Onsides Gibbons ka jop iaka Nongthymmai GC Scorpions ha ka U-7, U-9 bad U-11.
Ka Pay For Right Flying Squirrels bad Mawlai Raptors, ki jop ha U-7 hynrei Raptors  ka jop ha U-9.
Ka Touchline NE Cubs bad JNS Jaguars ki jop ha ka U-9, U-11 bad U-12 katba ka Cubs ka jop ruh ha U-7.
Shillong: Opposition leader Dr.Mukul Sangma dismissed reports of him leaving the Congress party and joining the BJP.
