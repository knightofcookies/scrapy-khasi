According to the Shillong Times, Dr.Sangma said,"I did not leave the party even when late P.A.Sangma left the Congress party to form the NCP long ago.
" Further he also says that he will report to the Cyber crime cell of the Meghalaya police to investigate and trace the source of this misinformation with defamatory intentions.
In another news we find that Mr.Vincent Pala, the M.P.from Meghalaya, wrote in his Facebook page yesterday which said “We all had a fruitful meeting today and the news spreading our NE leaders joining the BJP is wrong.
".
Mumbai: Ka la don ka jing ia kren wohnia kaba jur bha, halor ka jingshongdor ar tylli ki kait sha ka T.442 ha ka hotel JW Marriott Hotel, ha Chandigarh.
Mynta pat ka la mih sa kawei ka khubor bad kata ka long ba ar tylli ki pylleng, ba la dep shet pynih, ki shongdor T.1,700 ha Four Seasons Hotel, ha Mumbai.
U Kartik Dhar, ula thoh ha ka twitter jongu, da kaba ong  “2 eggs for Rs 1700 at the @FourSeasons Mumbai (ar tylli ki pylleng, ki shongdor T.1,700 ha Four Seasons Mumbai).
Ym tang katta, la iathuh shuh shuh, ba na bynta ar tylli ki omelette, ka dor ka long hi kumjuh, ong U Dhar, haba pyni ia ki bill, ba la ai ia u.
U Aadhaar card, uba don 12 dak, uba don jingthmu ban pyntrei kam ha baroh kawei ka India, mynta ka sorkar India, ka don jingthmu ban pyntrei kam noh ia ki masi bad ia ki muid ruh kumjuh.
Katei ka dei ka jingthmu jong ka Information Network for Animal Productivity and Health (INAPH), kaba la pynkhreh shakhmat da ka National Dairy Development Board (NDDB).
La iathuh ba utei u number, uba ia syriem hi ia u Aadhaar card, yn buh ha kawei pa kawei ka masi lane ka muid bad katei ka long ban wad jingtip lane ban ioh jingkhein ia ka jingdon jong kitei ki mrad ha ka Ri.
Ha kaba sdang, yn pynioh ia utei u number ia 94 million tylli ki masi kynthei, kiba don ha kylleng ka ri bad hadien kata, yn sa ai ia utei u number ia ki masi shynrang bad ia kiwei de ki mrad, kiba la shu pyllait ba kin iaid lyngkar.
Shillong: U Mukul Sangma, nongialam liang pyrshah, ula kyntait ia ka jingmih khubor, ba un pyniasoh ialade sha ka seng BJP.Ka kotkhubor The Shillong Times, kaba mih mynta ka sngi, ka iathuh ba U Sangma, ula ong ba wat ha ka por ba U PA Sangma, ula mih noh ialade na ka seng Congress, hynrei, um shym la mih satia ha katei ka por.
“Ka dei ka khubor thok bad nga la bthah ia ki pulit cyber crime, ba kin wad ia kane ka jingtip, namar ba ka dei ka jingthmu ban pynjah burom suda" ong U Sangma ha ka tweet jongu hynnin ka sngi.
Ha kawei pat ka khubor, U Ma Vincent Pala, MP, ula thoh hynnin ka sngi, ha ka peij facebook jongu, ha kaba u ong “Ngi la ia kynduh mynta ka sngi bad ka jingbna khubor ban don ba pyniasoh BJP, ka long kaba bakla (We are all had a fruitful meeting today and the news spreading our NE leaders joining BJP is wrong".
AIS SujaKaei ka jingim u briew? Ka long kaba   lyngkot tang kum ki khniang kiba par   hangne ha sla pyrthei, khamtam ha ki pateng ba mynta ha ki por mynshuwa, ki briew ki kham im slem kum ha ki por ka testament barim, u Noah u la im 930 snem, u Seth 912 snem, u Enosh 905 snem, u Mahalalil 895 snem, u Enokh 365 snem, u Methuselah 969 snem.
Kine ki long tang katto katne ki rta briew mynba ka pyrthei ka dang sotti.
Hynrei hadien ka jingbymman ka pyrthei, la nang pynlyngkot ia ki rta briew ter ter haduh mynta.
Ka Kitab Salm u David la ong, “Ba ngi pylleit ia ki rta ki snem jong ngi tang kum ka jingiathuhkhana kai.
Ki sngi ki snem jong ngi ki long  tang 70 snem; namar ba khlain eh te 80 snem".
Salm 90:9-10.
Thik ka la long kumta.
Mynta lei niar eh ban shem kiba 80 snem ha ka met ba koit ba khiah.
Ha ki rta kiba lyngkot, pynban ka jingsarong ka long tang ka jingshitom bad ka jingsngewsih; naba ka la duh shen, bad ngi her noh" Salm 90:10.
Haba pyrkhat ia ki rta briew mynta ka long shisha kaba snewsih ban pyrkhat ba u Blei u la pynlyngkot ia ki sngi ki rta bad 80 snem, namar ba khlain eh, bad kaba tam nangta te ym nang leh ei ei shuh.
Dei halor kane kajuh ka nongrim ba u Job u ong ha u Blei “Ah to kynmaw ba ka jingim jong nga – ka long ka lyer" Job 6:7.
U Eklesiastis u ong – “Namar ki sngi jong u briew baroh ki long tang ki jingsngewsih bad ka jingtrei shitom jong u, tang ka jingkhuslai, wat mynmiet ruh ka dohnud jong u kam shongthait, ka long kaba thala" Eklesiastis 2:23.
U Job ruh u ong shaphang kane.
“Nga isih ia la ka jingim, ngam kwah ban im junom: iehnoh ia nga, namar ki sngi ka jingim jong nga ki long kiba thala" Job 7:16.
Ka mut ba hapdeng ka jingim lyngkot u briew u dap tang ki jingeh jingjynjar kein.
Teng teng u Job u ong – Balei ngam shym la iap noh naduh ka kpoh? Balei ngam shym la dkut mynsiem? Balei ki khohsiew ki pdiang ia nga? Balei ki jymbuin ba nga buin?  Job 3:11-12.
Dei halor kane ka bynta ba u Job u puson shaphang ka jinglyngkot ki rta briew katba ki por ki nang iaid.
Ka ktien u Blei ka ong – “U briew ba la kha na ka briew, u long uba khyndiat ki sngi, bad uba dap da ka jynjar.
U wan mih kum u syntiew, te la ot noh ia u: u phet noh kum ka syrngiew, bad um neh" Job 14:1-2.
Ka daw ka long namar ba u Blei u la buh te, u la pynlyngkot ia kita ki sngi kein.
Na kata ka daw, u phet noh kum ka syrngiew, bad um neh, bad ym don uba lah ban bat ia ka mynsiem u briew na u naba ka long ka bynta u Blei.
Eklesiastis 8:6-7.
Kumta, u Blei u la kren, ym lah pynkylla shuh.
U la buh ia ki rta briew mynta kiba lyngkot tam.
Teng teng ha ki rta ka por u briew u leit noh um neh ong ka ktien u Blei.
Ka doh, kam neh slem hangne ha pyrthei.
“Ka doh baroh, ka long u phlang, bad ka jingitynnad jong ka baroh ka long kum u syntiew ka ryngkew.
Uta u phlang u iap tyrkhong, uta u syntiew u tlor noh, namar ka jing pyrsad u Trai ka beh halor jong u: da shisha u paidlang u long u phlang, uta u phlang u iap tyrkhong, uta u syntiew u tlor noh: HYNREI KA KTIEN U BLEI JONG NGI KAN NEH JUNOM" Isaiah 40:6-8.
To tip namar kata ba ka jingim briew ka long tang shipor kum u phlang bad u syntiew, mynta u phuh la shai u tlor noh, teng teng u tlor noh khlem por khlem poi pyrkhat ka daw ka long namar u Blei u la buh ka ktien ba ka doh baroh ka long tang kum u phlang u syntiew bad kane ka dei ban jia long ia uwei pa uwei, bad ka ktien ba u la kren ka dei ban neh junom.
Dei halor kane ka bynta ba ka Kitab Salm u David ka ong – “To hikai ia ngi ban niew ia ki sngi jong ngi, kumta ba ngin pynioh ha ngi ia ka dohnud ka jingstad" Salm 90:12.
Ka mut ba ngi dei ban pyrkhat ia la ka jingim ban kiar na ki jingsniew ba bun jait, hynrei ban wad ia ka mon u Blei ia ka jingstad ba kynja Blei khnang ban pynim ia la ka mynsiem na ka dujok shyrkhei, namar ka jingim briew kam thikna hangne, donkam ban pynbeit ia la ka jingim ban ioh ka donud kaba stad ban pyrkhat shaphang kaei ka jingim?.
Namar ia kaei kaei kaba u Blei u la kren kata kan jia long.
“Namar uei uba lah ban pynbeit ia kata kaba u la pynkdor?!" Eklesiastis 7:13.
“Nga la kren, te ngan pyndep ruh ia kata.
Nga la thmu te ngan leh ruh ia kata" Isaiah 46:11.
Te kumta, ia kaei kaba u Blei u la kren, un leh un pyndep, bad ym don uwei pat uba lah ban pynbeit ne pynkdor lait noh na u Blei hi marwei.
Kumta ka jingim briew, ka shong ha ka kti u Blei, katkum ki por, ki rta, ki kynta ki minit ki sekhon ba u la buh kein.
U Eklesiastis u ong – “Nga tip ba kaei kaei baroh ia kaba u Blei u la leh, kan neh junom.
Ym lah ban pyllang ei ei (+) ha ka, lymne shim noh (-) ei ei na ka: U Blei u la leh ia ka, ba KI BRIEW KIN TIENG HA KHMAT JONG U" Eklesiastis 3:12-14.
Nga kwah ban leh ia ka mon u Blei,haka jingim kaba lyngkot jong nga, hynrei nga sniewbok namar nga long u ba pang.
Chandigarah: Ka Sneha Lata, ka kurim jong U  Om Prakash Chautala, myntri rangbah barim ka Haryana, ka la im biang, hadien ba la pynbna ba ka la iap mynta ka sngi, ong ka khubor jong ka The Tribune.
Ka Sneh Lata, ka shah sumar ha  Medanta Hospital ha Gurugram.
La iathuh ba wat la ki doktor, ki la pynim biang ia ka, hynrei ka dang don hi mynta, ha ka jingpang kaba jur bha bad ka dang don ha ka jingshah sumar ha ICU.U Abhay Singh Chautala, nongialam liang pyrshah ka Haryana, u iathuh ha ka  The Tribune, ba u don ha ka jingialang paibah, ha  Charkhi Dadri, ha kaba la iathuh shaphang ka jingkhlad noh jongka kmie jongu bad mar kumta, ula bthah ia u paidlang, ba don ha katei ka jingialang, ba kin ia sngap jar, na ka bynta ar minit bad mar kumta, ula leit phai noh ialade ruh sha Gurugram.
“Nga la pynpep noh ia baroh ki jingialang jongnga, nga la pynpep ia baroh ki ban sa pynlong ruh bad nga la leit sha Gurugram.
Mynta mynta, nga ioh khubor biang, ba ki doktor, ki la lah ban pynim biang ianga" ula ong.
Shillong: Uwei u khar Rajasthan, ula ngam jyllop mynta ka sngi, ha Wah Umngot, ong ka khubor.
La iathuh ba utei u briew, uba kyrteng U Pramod Sharma (32), ula noh sha um ban jngi, ha ka jaka, kaba don haneng ka jaka pyniaid lieng ha katei ka Wah bad mar kumta hi, ula ngam jyllop syndon shapoh Um.
Ki bor pulit lem bad ki pulit NDRF, ki dang wad ia katei ka met jong utei uba ngam jyllop, ong ka khubor.
Da U Ma Nangai Sutnga,Iooksi WJHKane ka dei ka jingkylli kaba nga kwah  ban buh sha ki para ri baroh ban ia      jubab hi ia ha la ka jong ka jong ka jingshem bad hala ka jong ka jong ka jingsngew.
Tharai la jan baroh ngi lah iohi hi ba kumno ka jaitbynriew ka long mynta, bad mano ban long trai, mano ba synshar, mano ba pyniaid , bad mano ba bat ia u shabuk jong ka khaii ka pateng.
La jan baroh ngi la sngewthuh hi iaka jingmut jong ka kyntien “Long trai" , kumta ym donkam ban batai shai ne batai bniah iaphi iaka jingmut katei ka kyntien.
Haba ngi phai sha ka jinglong trai jong ngi iaka khyndew ka shyiap, hooid ymlah ban len dei ka jingdon ka Land Transfer Act laba pynkupbor iangi ban dang ioh ban long trai halade ia la ka khyndew ka shyiap ka jong ngi.
Hynrei watla katta ruh mynta ngi la iohi bun ki jaka jong ngi lah thied da ki Company bad ki Bar jylla haka kyrteng ki trai muluk.
Kane ka buh ka jingma kaba khraw iaka Jaitbynriew jong ngi.
Ban kam ba ngi dang lah ban long trai Ha la ka Ri lajong nga sngew ban ong ba ngi lah bakla, namar mynta sah satang ha kyrpong iing lajong hi ba ngi dang lah ban kam ba ngi dang long trai hynrei kiwei kiwei ki kam lah long trai da u bar jylla suda.
Lada ngi phai sha ka KHAII KA PATENG, ngi iohi ba lah knieh lut u Mynder shi sngi.
U mynder u shong haki Iing paki Dulan, katba ki Khasi pat haki Madan bad ki jaka iaid kjat (footpath).
Iaki mar rep kiba wankit sha Iewduh bad sha kiwei kiwei ki iew na kylleng ki shnong, dei u dkhar Marwari ba buh dor iaki nongrep jong ngi, u khniot katba u mon, bad ka dor katba u sngewbit u shim.
Ki nongrep bapli jong ngi ki shu hun katba buh dor u Marwari khaii jhur namar ba lada ym ai ruh , u jhur u shu pyut ei.
Kiwei ki jaitbynriew kiba wan shangkai shapoh ka Jylla jong ngi ki la ong ba pleng kata ka Ri Khasi ki nongshong shnong ki dei ki Dkhar suda namar lada sah Hotel ruh la pyniaid da u dkhar, leit thied jingthied ha ki dukan ruh la die da u dkhar, ymlap dukan Khasi shuh khamtam ha Khyndai Lad.
Haba phai pat, sha ka KAM SORKAR, ngi iohi ba lah bat lut u Mynder, la haki kam pulit, kam ophis khamtam haki Bank ngi la iohi ba dap da u dkhar suda.
Ki post ba heh ba heh lah bat lut u Dkhar u Lyngkien , na kata ka daw u dkhar hi u ailad tang ia u para dkhar hi ban trei haka ophis jong ki.
Dang hakine ko khyndiat sngi ng dang shu dep iohi haki kotkhubor ba ka KHNAM ka dang pyrshah iaka jingpynbna khot thep kam ka NEIGRIMS, hakaba na ki 264 tylli ki post la ai bhah tang 17 tylli iaki ST.Kane ka jingleh ka NEIGRIMS ka pynduh lad iaki samla Khasi ban ioh kam hakatei ka Hospital bah.
Haki FACTORY CEMENT COMPANY ruh la iohi ba naka 100% kiba trei hapoh Company, ki jong ngi ki don tang hapoh 10% kata ruh kam barit baria suda.
Man ka sngi ki wan tuid ki Mynder na kylleng ki jylla ban wan wad kam sha ki Cement Company, katba ki jong ngi pat katba apply ruh kim juh ioh shu kut ha kaba phah ap por beit.
Kaba sngewphylla ka long ba dei kito ki Local Director kiba long ki dalal ki Company hi kiba ym ailad iaki para Khasi ban trei haki Company.
U PUD U SAM, la iohi ba ngi dang shah knieh shah knieh katba dang iaid ki por.
Lah lut ki khappud pynthor na border Bangladesh, mynta shah knieh na border Assam.
Dang hakine ki bnai ngi la iohi ba ki heh ka Karbi Anglong kila wan kam pud shaduh ka Wah Myntang.
Ynnai ong sha kiwei kiwei pat ki jaka lei , kum ha Block 1, Langpih bad kumta ter ter.
Ymslem shuh ba ka Ri Khasi Jong ngi kan sah satang ka shynrong suda.
Wat ia u dohnud (Sor Shillong) bah jong ka Ri Khasi jong ngi ruh , ki mynder ki lah long trai lut, peit shaka Them Metor, ngi la iohi ba ki khar Punjab ki leh meng shisha bad kila nud shisha ban pyni bor wat iaka Sorkar jylla bad ruh iaki paid ka bri u Hynniewtrep.
Ngi la iohi ba da u Khar Sikh u ba na Jylla Punjab uba la wan ban tuklar iaka Jylla jong ngi.
Ban ia kren lei ia ki kita ki ktem shipai, ka pynduh jingkyrmen shisha wat ia ngi kiba dang ieng rangbah ban iada ia ka jaitbynriew namar kumba ngi la sakhi dalade ba haki Ktem shipai I kumba khambun pyrton ki shipai bad ki bahaiing bahasem jong ki ban ia ki Khasi basah ha Shillong.
Ka jaka shipai naduh Happy Valley, Laitkor, Shillong Peak, Upper shillong, Laitumkhrah, Polo, Mawroh, Mawiong, Umroi (Bhoi Rymbong), Bishapur, terter ym lah jer kyrteng la tap da ki bar jylla shisha, ka lad ka dei tang lada ka sorkar jylla ka lah ban shimti noh ia kine ki jaka shalade ka jaitbynriew ka dang don jingkyrmen.
Lada ngi phai sha ki thaiñ South West Khasi hill naduh Mawsynram, Ranikor, Balat wat shaduh kyndong badon u Uranium ngi iohi kum ban kamtrai lut ki jaitbynriew Garo.
Ban ia kren ia ka Ribhoi kam don jingmut shuh shaduh kyndong kynshrot ka jaka ba don ka shnong Zero point, kyrdem kulai la iohi kumba ladei ka Langpih, ka Byrni ruh la Kamtrai ka Assam haduh shilliang ka wah bad ngi iohi shuh shuh ruh ba u myntri barim ka Sorkar Assam u Tarun Gogoi u lawan thaw iing shongkai pyngngad haduh ka jaka Khasi jong ngi.
Ha ka SHONGKHA SHONGMAN ruh la iohi ba la roi ka shongkha khleh, bun satang ki khun shipiah suda, kine ki khun shipiah ki shim lut thik ia ka dur ka dar ka jingim jinglong na u kpa jong ki bad kaba sngewsih shisha ruh ba ma ngi ki snam KHASI PAKA ngi shah pyniaid kylla ha kine, teng teng ngi ju iohi ba haba don ka jing iakhih mynder bunsien dei kine ki khun shipiah badon ha u lakam shynshar ki ju dung kylla nadien jong ngi.
Kane ka dei dawbah ba kum ka jaitbynriew kam lah shuh ban khie khlieh lada ym lah ban weng namar lada iakren ia kiwei ki phang ruh ka ialam beit sha kane ka bynta hi.
Ban shu bsut ia ka jingkren u wei u rangbah da kaba u Ong “Sngew ban btei ki kynroh namar ka jing kyang ILP ki samla khasi, Bapli ki mih ha surok ban pyrshah mynder, phewse u mynder ba shyllak u ioh rung syndon ha dpei".
Wat la katta ngim lah ban ia shim iathew eh ia kaba ladep hynrei lada ngi kum ka jaitbynriew ngi don shisha ka jingkitkhlieh ngi hap ban shimkhia kaba nangne sha khmat.
Ka jingkam ba ngi long trai iala ka Ri lajong ka shu long khlem nongrim namar wat iaki thied snam jong ka Ri jong ngi la ioh kjit da u Mynder Ri.
Haba kumta ngi dang lah mo ban ong ba ngi dang long trai hala ka jong ka Ri, katba iaki kam ki jam, ka khih ka kamai bad khamtam ki Kur ki jait jong ngi baroh la kamtrai lut lut da u Mynder ri?.
New Delhi: Ka Sonia Gandhi, ka la shimti biang hynnin ka sngi, ban ialam shipor ia ka seng Congress bad katei ka dei hadien, ba ka la ialam kham mynshwa, na ka bynta 19snem kynthih ia katei ka seng sain pyrthei.
Kham mynshwa, ka Sonia, ka la  aiti na ka bynta 20 bnai, ia U Rahul Gandhi, u khun phrang sngi jongka, ba un ialam ia ka seng Congress, hynrei haba U Rahul, ula kyntait ban dang iai bteng ia katei ka kam, ka Sonia, kaba 72snem ka rta, ka shim biang ia katei ka kam, ha ka jing iakynduh jong ka Congress Working Committee (CWC), kaba long hynnin ka sngi.
Ka jingialang ba la pynlong da ka  Hima Mylliem ban shim ia ka rai ban phiah noh ia shnong Mawpun na ka dorbar shnong jong ka Pynthorumkhrah-Golflink ka la pulom noh  hadien ka jingwan poi jong ki Ar dong ki bym shem la shah khot napdeng ki san dong ki ba hap ha Pynthor-Golflink dorbar shnong.
Kine ki shong ki dei ka Mawpun lumsohkynphor bad Polo Hill ki dei ki shnong ki ba hap ha ka dorbar shnong jong ka Pynthorumkhrah -Golflink.
Kane ka jingmih ka huri hura ha ka dorbar shong jong ka Pynthorumkhrah-Golflink kalong hadien ba u Syiem ka Hima Mylliem u la pynmih ia ka hukum ban pyllong ia ka jingialang ha ka 10 tarik Nailar 2019 ban rai ban pynia phiah noh ia ka Mawpun na ka pynthorumkhrah Golflink.
Na ka liang u Rocky Hek u ba long u dkhot ka Excutive Commity u la ong “Na ka liang u Syiem u la ai ka hukum ban khot tang  ia ki lai dong.
Te ngi kwah kylli haba ngi  don ha ka shatri jong ka dorbar shnong balei u syiem un leh dorbor ban khot tang lai dong, na ka liang u syiem u la phah ia ki myntri ban pyniaid ia kane ka jingialang bad ki la buh da ki voting system ha kane jingiavote  don arphewlai ngut ki ba vote ba kim kwah bad phiah ia ka mawpun kat ba lai ngut ki ba vote ba ki kwah ban phiah ia ka dong mawpun.
Te ngi ki ar dong ngi pynpaw ia ka jingpyrshah bad kumta na ka liang ki myntri u syiem ki la pynkut noh khlem da mih kano kano ka rai namar  ba kim lah tem shuh ia ka jingbitar jong kine ki dong.
"U bah Rocky u la bynrap da ka ba ong  “Ki don ki briew ki ba shu wan shong kha ha ka shnong jong ngi  u Konwan Suchen bad u Mankhraw Lyngdoh bad u Cornilius Rani u ba long u Rangbah Shnong ka dong Mawpun ki ba la ia lam bakla ia ki nong shong shnong jong ngi".
Ngi don ka dorbar shnong ka excutive commity ki don la ka jong ki rangbah dong uwei u rangbah shnong u wei u secretary shnong lada don kino kino ki bym sngewtynnad ha ka jing pyniaid shnong ki dei ban wan ha ka dorbar shnong ban wan iathuh hynrei ki la  wan ban pynpait ia ka shnong jong ngi.
".
Shillong: Ka We For Shillong bad ka New Age Welfare Society Jail road, ka la pynlong ia ka jing pynkhuid shnong, ha ki jaka jong ka Jail Road ha ka 10 Nailar 2019.
Ha kane ka jingpynkhuid ki la wan shim bynta da ki nong shong shnong ki nong shong dukan jong ka Jail road.
Shillong: Ka ophis jong U  Additional Deputy Commissioner i/c Amlarem Civil Sub-Division, ka la pyntip sha ki trai jong ki kali kiba don ia ki number ML05-A-6700, AS19-C-8965, AS01-BC-4473, ML05-N-0459, AS01-EC-4683, AS01-AC-6874, AS01-S-0737, AS01-BC-2738, AS01-C-7421, AS09-AC-5967, AS01-Z-7365, AS01-C-3315, AS01-Q-2259, ML10-A-9168, ML05-D-5168, ML10 6081, ML05-L-0844, AS24 7002, TR01-D-1747, WB51-A-1497.
Kitei ki dei ki kali kiba la shu ieh ha rud jong ka surok bah National Highway 40 (Dawki-Bakur-Tamabil), la jan don shisnem eiei bad kitei ki la pynwit ia ka leit ka wan ki kali ha katei ka thain.
La bthah namarkata ba kin leit sha katei ka ophis, hapoh 10 sngi, lem bad ki kot kali kiba biang bad lada kim leit ha ka por ba la buh, ka ophis jong U Additional Deputy Commissioner, Amlarem, kan shim ia ka rai katba ka sngewbit halor kitei ki kali.
Haka jingshisha lah ban ong ba u surok u dei u budlum ka jingim.
Balei la ong kumta? U surok u dei u budlum ka jingim ha ki liang kiei kiei baroh.
Kat kum ba la sakhi iaki dak ki shin kiba paw shabar la jan man ki por ka jingdheng kali ha sor shillong kam dei shuh kaba kai hynrei kaba la ishyrkei haduh katta katta bala pynlong iaki briew ban sat mynsiem bad teng teng ym banse ruh ban Tim ia u surok khamtam haba donkam kyrkieh ban poi sha ophis, haba donkam kyrkieh ban poi sha Hospital, haba donkam kyrkieh ban leit siew leit tda bad kumta terter.
Shuh shuh kane ka jingdheng kali naka jingkhapngiah u surok kala buh jingeh wat iaki briew kiba na nongkyndong ruh namar ha Nongkyndong ki briew ki mih dangstep ban iabeh por hynrei kaba pyndiaw mynsiem iaki ka long tang mar ia poi ha shillong kat ban poi sha ka jaka ba donkam kashim por ban poi la kumba duna shiteng sngi eiei.
Kaba pynsngewsih bad pynpang nud pat ka long iakito kiba na nongkyndong ba leit shim dawai na hospital namar ka long kaba eh haduh katta katta bad kida jaw ummat ruh namar kim ioh dawai naba kim lah ban poi haka por babiang bad teng teng ki hap ban leit phai thylli khlem jingseisoh eiei ruh em, bad kane ka jingeh ka long tang namar ka jingkhapngiah u surok.
Haba phai pat shaki Dong ki Shnong kylleng ka Ri Khasi Jaiñtia dei kane hi ka juh ka jingeh baki iakynduh namar kat kum bala sakhi ha War Jaiñtia na Amtapoh terter shaduh Dawki u surok u la kylla kylla one way naka jingbun ki trok kit mawshun bad kumta terter haduh ba utei u surok naka jingkhapngiah palat um lah shuh ban ai ka jingshakri kaba pura ia u paidbah naba katkumba la sakhi bad kumjuh ruh nga la mad teng namar haka por banga wan sha Amlarem lyngba ka kali passengers banga shong nga la jan duhei iala ka jingim, bad ki riew kynthei kiba don hapoh kali daka jingtieng ki la lynñiar naba hakata ka sngi baroh kiba don hapoh kali kila iohi lypa iaka jingiap tang namar ka jingkhapngiah palat pud u surok hynrei donbok ba u Blei u khlem iehnoh.
Kumjuh ruh haba phai sha ki shnong khap pud ym lah khlem da jaw ummat naba ka kmie ka long kaba at lukhi palat bad wat tang shisien 5snem ruh kam ju phai khmat shala ki khun jongka, wat haba ki riewpaidbah kila kyntu bad kila iathir sani bha hynrei kam ju patiaw satia haduh ba ki shyiengkrung kila paw lut shabar tang ka daw ka jingleh ka kmie haduh bym ioh ban leit shah sumar icu namar kat kum bala ud daki paidbah nongshong shnong khappud ka War Jaiñtia naka por shaka por ki shem jingeh ban leit ban wan khamtam haba pang ba shitom bad haba jur ka jingpang haka jaka ban poi biang por ban ioh iaka jingsumar ba paka hynrei tang namar bala kylla pynthor kba u/ki surok khap pud bala dap lut daka ktieh  teng teng u nongpang u lah ruh ban dkut mynsiem jubor tang namar u/ki surok jot bad khnang ban lap iaka jingshisha phi lah ban peit iaka wei ka video haka YouTube Channel “R5 Tv Channel" ne haki local media youtube Channel bad kumjuh ruh phi lah ruh ban leit jurip dalade dala ki jong ki khmat khnang ban tip iaka hok bad ka jingshisha.
Riki Mukhim.
Da u Samla Prophesor MawkonInformation & Publicity SecretarySSSS East Khasi Hills District.
Haba nga ioh ban pule ia ka Khubor ha ka Kot Khubor jong U MAWPHOR kaba ha ka 10th tarik August 2019, ngam lah khlem da ai ka JINGIAROH BAD PYRTO IA KA EXCUTIVE COMMITTE BAD VDP JONG KA SHNONG MAWLAI PHUDMURI kaba la shim ia ka sienjam ban lum ban lang ia ki kito kiba la ngop bad kiba hap ha ka JINGSHAH TEH SHAH KHUM ha U DRUG bad KA JINGKYRNI BAN DIH IA U DRUG NE ADDICTION kaba mih na ki daw kiba bun kiba ngim lah ban tip.
Nga ngeit skhem ba ki paralok samla bad kiwei kim shu kwah ban dih ia une u MRAD KYNSHA bad ban shah teh ha u hynrei ki lah ban don shibun ki daw kiba ngim lah ban tip.
I Rangbah Shnong jong ka Mawlai Phudmuri iba long ruh U President jong ka VDP kata i Bah S Kurbah lem bad i Bah S Khonglam i ba dei i Secretary jong ka VDP Shnong ki la shim ia ka sienjam ban leh ei ei na ka bynta jong kine ki paralok kiba ngop bad shah teh.
Ka sienjam kaba ai MYNSIEM BHA kaba ngam lah ban khlem da PYRTO ia kane.
Ngim lah ban shu beiñ shu khoh ia ki bad ban kynnoh ne sin ne rngop ia ki BA KI DEI KI RIEWDAKAID ne kumta ter ter, hynrei kaei kaba donkam ka dei ka KYNTIEN AI JINGKYRMEN ia kiba donkam ka JINGKYRMEN hapdeng ka JINGIALEH KA JONG KI.Ka Jingkyrni ne ka ADDICTION kam dei kaba suk ban iakhun, bad kaba suk ianga bad ia ngi ki bym dei kita kiba shah teh ban kynnoh ia kine ki paralok.
Hynrei to ngin tip ba donkam ka JINGAI MYNSIEM NA LA ING NA LA SEM, NA KI LOK KI JOR BAD NA KA SHNONG KA THAW.Ka don ka kyntien kaba ong, “SHI KYNTIEN KA KYNTIEN AI JINGKYRMEN KA KHAM KHRAW BAN IA KI HAJAR KI KI JINGIAROH HADIEN KA JINGJOP".
Kumjuh sa kawei ka kyntien kaba ong, “WAT JU KHEIÑ POH IANO IANO LADA PHIM PAT KNER IA KA KTI KA JINGIARAP BAN IARAP IA U".
Kum u Samla uba sngewkhia ia kane ka bynta bad uba isih ia Une u MRAD KYNSHA BAD KA KRUIÑ KABA MUT BAM DUH ia ki Khun Samla jong ka bri U Hynñiewtrep nga sngewkhia shibun bad Ngan iai duwai ba U Blei un ai ka Mynsiem ialeh ia baroh ki Para Samla BAN ONG EM IA U DRUG BAD IA KI JINGDIH PYNBUAID BAD BAN ONG HOID IA KA KOIT KA KHIAH BAD KA JINGNANG JINGTIP.Nga iohi ia ka Jingioh mynsiem kine ki paralok kiba la ngop ha U ne U JINGDIH BUAID kiba la iam da ka jingsngew synei ia lade bad kiba iam ruh ban iohi ia ka HELPING HANDS ne ka KTI JINGIARAP na ka SHNONG KA THAW kaba ki sah kaba nga tip ki ieid bha ia la ka shnong ka thaw bad ka Ri baroh kawei.
Don napdeng jong ki haba ki iohi ia ka JINGEH ha ING ha sem ki Pyrkhat ba lada ngan dih da une kan jah noh kata ka jingsngew Hynrei phewse kim tip ba ki dei pynban ma ki ki nong pynjynjar ha ing ha sem kham bun shah ia ka mynnyngkong.
Ki la kylla long ka JINGBAN KHIA ia la de bad ka Ing ka sem.
Bad ban khyllie ia ki donkam KA JINGIARAP JONG KIBA BUN BALANG naduh kiba ha ing ha sem, ki lok ki jor, ka imlang ka sahlang, Ka Shnong ka Thaw bad ki SENG SAMLA SHNONG ruh.
Kum ki para samla ha ka bri u Hynñiew Trep ngi don ka daw kaba khraw bha ban iarap lem ia ki para samla ban ai mynsiem ba kin lait na kine ki jingdih buaid bad ban lait na ka jingshah teh shah khum khnang ba ka ing ka sem ka shnong ka thaw kan long kaba lait na kine ki jingshah teh shah khum.
Ngi lah shah hiar thma ha une u MRAD KYNSHA bad KA KRUIÑ kaba kwah ban bam duh ia kiba bun lada ngim pyrkhat bha.
Ngi lah ban ong kam lei lei kam dei ha ing jong nga kam dei ha shnong jong nga bad kumta ter ter hynrei to tip ba kata ka long ka jingma.
Phim lah ban tip ioh kan dei ha Ïing lajong phin sngew kumno lada kiwei kin ong kumta.
DONKAM KA JINGIA SNOH KTI LANG KI PARA SAMLA baroh jong ka Bri u Hynñiewtrep ban pynlong ia ka RI KHASI JAIÑTIA KABA LAIT NA KINE KI JINGSHAH TEH.Bun ki ban ong myntoi aiu ngim lah leh eiei shuh, Nga kwah ban ong Ngim dei ban shah jop noh khlem ialeh ia ka thma, kham lah kaba shah rem ha ka jingialeh ban ia ka ba shu shah rem noh khlem da ialeh.
Haba phai biang sha ka sienjam jong ka Shnong Mawlai Phudmuri, kumba ka jing ong i Rangbah Shnong, “Don ka por ba kum ka shnong ki shim ia ka sienjam ba eh bad kam mut ba ki isih hynrei ban pynkylla bad kum ka shnong ka thaw ngi iai duwai ba phin kylla".
Ka don kawei ka jingthoh kaba ong kumne ha ka ktieng Phareng ne English, “HELPING HANDS ARE GREATER THAN THE PRAYING LIPS".
Ka Shnong Mawlai Phudmuri bad ka VDP jong ka Shnong ki la pyni ia ka nuksa ia kiwei ki Shnong bad ki dong hapoh sor Shillong bad sha baroh ki shnong ki thaw hapoh RI KHASI JAIÑTIA.To U Blei un kyrkhu ia i Rangbah Shnong bad Secretary jong ka VDP Shnong Mawlai Phudmuri ha ki por baroh ha ka jingnoh synniang ha ka shnong ka thaw bad ha ka Ri Khasi Jaiñtia baroh kawei.
“YESTERDAY IS GONE.TOMMOROW HAS NOT YET COME.WE HAVE ONLY TODAY.LET US BEGIN." – MOTHER TERESA.Shillong: Ka seng JSU seng kmie hapoh ka jingialam u President ka seng kmie u Lawyerson War bad u President Shillong Circle u samla Treiborlang R Suchen nad ki dkhot ka seng,mynta ka sngi ki lah leit kynduh ia ka HR jong ka GVK, ka kong Amanda Warjri bad ia kiwei pat ki heh ka GVK.Ka seng hadien ba lah dep ban aipor shitaiew ia ka kompany GVK ban pynphai noh ia ka tulop jong ki nongtrei kiba lah shah khate ha ka por ba ki nongtrei hapoh ka lama MEMRIWU ki dang khot ia ka jing iakhih, kaba neh kumba 3 sngi ei ei.
Ka seng JSU hadien ba lah ioh ban iakren bad ka HR bad ki heh jong ka GVK ki lah pdiang ia ka jingdawa ka seng ba kin pynphai beit noh ia ka tulop ba lah ot bad khate ha ka por ba iakhih ki nongtrei 108 bad ka seng ka lah ai por thik ha duh 20 tarik jong une u bnai ban pynphai lut sha baroh kiba lah sha khate ha ka por strike jong ka synjuk MEMRIWU ban pynsgew ia ka jingeh jong ki sha ka sorkar.
U President Lawyerson War u lah ong ba ka seng ka dawa na ka GVK dei ban pynphai lut ia ki tulop kiba sah sha baroh ki nongtrei shuwa ka GVK kan mih noh nangne na jylla bad u lah pynsngew ruh ba ka GVK ka sdang ban leh bha ia ki nongtrei mynta ynda ki nongtrei ki lah ia khih kane kaba mut ba ka GVK ka shim kabu ia jinglong lui lui ki nongtrei 108.
Na ka liang u President Shillong Circle u Treiborlang R Suchen u lah ong ba ka HR ka lah pynpaw shai ba ka GVK ka ap sa tang ka order, na ka sorkar jylla ban mih noh nangne ka jylla, hynrei u samla Suchen u lah ong wat lada ka GVK kan mih noh na ka jylla kum ka seng kim kwah pat da kiwei pat ki agency kiba na bar ba kin wan shane ban pyniaid ia ka EMRI 108, hynrei u ong ba kum seng kaba peit ia ka jingeh u paidbah kam kwah ia ka sorkar ban tyrwa lilam sha ki kompany ia ka tnat kiba ia dei bad ki kam ka koit ka khiah (Health Department)bad ka kam pule puthi (Education Department) hapoh ka jylla bad ka seng ka dawa na u myntri ka tnat ka koit ka khiah U Bah A.L.Hek ba u dei ban pyneh ia ka EMRI 108 bad dei ban pyniaid hi noh da ka sorkar bad ka sorkar ka dei ban pynbiang ia ka jingdonkam jong kane ka service bad ka sorkar ka dei ban pyntikna ban pynbiang ia ka rukom bei tyngka ia kane service ban lait na ka jingdkoh treikam jong kane ka EMRI 108 service.
“Boss," uba dei masi Brahman, u dei uba la kha ha America, hynrei la ri la sumar ia u ha  Bangladesh, bad la die ia utei u masi, ha ka dor kaba remdor shibun , ha kaba ka dor jongu, ka poi sha ka  Tk37 lakh lane $43,750), ha kaba u trai jong utei u masi, u dei U  Mohammad Imran Hossain.
La iathuh ba ka doh jong utei u masi, ka long 1,400kilo.
La iathuh ba u nongthied ia utei u masi, u dei u mahajon karkhana jain.
Nangta sa uwei pat u masi Brahman, uba kyrteng  “Messi", uba la ri ha katei hi kajuh ka jaka ri, u la dep die ha ka dor Tk28 lak bad utei u dei uba wan ba ar ha ka jingrem dor jong u masi, ban die mynta u snem, katba U Titanic, uba la kha ha  Australian, u shongdor Tk17 lak bad u wan ba lai ha ka jingrem dor tam mynta u snem.
Ki ar tylli ki phlim jong U Akshay Kumar bad U John Abraham, kin ia tyngkhuh ha ka 15tarik Nailar 2019, hynrei kitei ki don ka jingiadei kaba jan bha pat baroh arngut bad kitei la iohi, ba ki ia kynduh bad ia leh ieid bha, haba ia ki iakynduh ha ki khyndiat sngi ba ladep ha Mumbai, da kaba ki pyni ia ka dak jong ka jingiadei jongki ha ki dur ki dar.
U Akshay, ula pyni ruh ia ki dur, kiba u ia shon bad U John Abraham, da kaba u ong ruh @TheJohnAbraham #BrotherFromAnotherMother," U John Abraham, u dei u para jongnga, na kawei pat ka kmie.
La iathuh ba kitei ki ar tylli ki phlim, Ka Mission Mangal bad ka Batla House, ki ban mih paidbah ha ka 15tarik Nailar, ki dei ki phlim, kiba pyni shaphang ka jingieid ri bad kumta, kan long ka jing ia tyngkhuh kaba khraw ha ki iing Cinema.
Ka Mission Mangal, ka dei ka phlim U Akshay Kumar bad ka Batla House, ka dei ka phlim U John Abraham.
Shillong:  “Ki don bun bah ki iing ha Shillong, ki bym ju ai rong satia ia la ki iing" ong U Conrad Sangma, myntri rangbah ka Jylla bad kumta u pynpaw ia ka jingsngew donkam, ha kaba u buh da ka kyntien “Nga, manga bad ka iing jongnga" bad ula ong shuh “Lada ki nongshong shnong jong ka Shillong, Jowai, Nongstoin, ki ai rong ia la ki iing, ai rong ia la ki kynroh iing, ka Sor Shillong kan thaba hi khriak" bad kumta U Conrad, u pynsngew ia ka jingdonkam jong ka kyntien “ma nga" ba ngin leh ia la ka jong ka bynta.
La ong biang U Conrad “Lada kawei ka longing ka kynshew na ka bynta ka kam kaba rit ban shna dabor um ha tnum iing, kata ka sdang ba ka jingpynkhuid ia ka sawdong sawkun kan dei na la rympei iing.
To ngin shim kabu da kaba ong Ma Nga, Da Ma NGa bad ban iathuh lem sha kiwei ban bud nuksa ban sumar ia ki sawdong ban kiar na kaba leh jaboh", la ong u Myntri Rangbah.
Ha ka jingkren jongu, u Myntri Rangbah u la phah khubor kitbok sha ka bor pyniaid ka Shillong Times   halor ka jingjop jongki, ban iaid lynti ha kine ki 75 snem ba la leit.
U la ong ba u Shillong Times u la don ha kane ka thain ban shakri ia ki paidbah ka jylla.
“Nga la ioh mynsiem na ki samla kiba kren da ka jingshit rhem bad nga iathuh ia ki ban mad ia ka ding bad ka jingshit rhem hapoh jongki, nga ioh mynsiem haba ioh sngap na ki nongkren kiba shit rhem", u la ong.
U la ong ba ha ka por ba pynleit jingmut ialade, ka donkam ruh ban pyrkhat ia ka jingiashong iasahlang da ka jingkitkhlieh.
Ha kane ka sngi, la ioh ruh ia ka jingkren na u Dr Jitendra Singh, uba peit ia ka Development of North Eastern Region (DoNER), Prime Minister’s Office; Personnel, Public Grievances and Pensions; Department of Atomic Energy and Department of Space, nalor ka Editor ka kong patricia Mukhim, u Managing Director u Manas Chadhuary nalor kiwei.
Ha kane ka sngi, la pynshongshit ia ka jingialang da ka jingrwai bad ka jingshad bad ka jingsam khusnam sha ki katto katne ngut.
La ioh ruh ia ka jingkren na u Afroz Shah uba la ioh khusnam na ka UN halor ka jingmaitphang jongu ban pynkhuid ia ki wah bad ban iada ia ka mariang.
Guwahati: U Bhubaneshwar Kalita, u shabuk rangbah jong ka seng Congress ha Rajya Sabbha, uba la mih noh na ka seng Congress, ula pyniasoh ialade sha ka seng BJP, ha ka sngi thohdieng.
U Kalita, ula pyniasoh sha ka seng BJP, ha ophis heh duh ka seng BJP ha New Delhi, ha ka jing don lang u myntri ka tnat rel, U Piyush Goel.
U Kalita, ula risain na ka seng Congress, hadien ba U Amit Shah, myntri kam poh iing ka sorkar India, ula leit rah ia ka ain ban weng ia ka article 370 na Jammu and Kashmir, hadien ba ka seng Congress, ka pyrshah ia ka jingweng ia katei ka ain.
U Kalita, u dei U MP ba ar jong ka seng Congress ban mih noh na ka seng bad iasoh BJP, kham mynshwa U Sanjay Singh, ula iasoh sha ka seng BJP, ha ka 31tarik Naitung 2019.
Shillong:  Ka jingialang ka Central Executive Committee (CEC) myn hynnin ka sngi kam shym la lah ban pynthina mano ban shimti ia ka kam Lamphang hadien ba la khlad noh u Dr Donkupar Roy uba long u President ka UDP bad kumjuh u Lamphang ka iing dorbar.
“Ngi sngew kumba naduh ba  sdang thaw ia ka sorkar, ka shuki Lamphang ka dei sha ka UDP", la ong u senior working president ka UDP u bah Bindo M Lanong hadien ba la wai ka jingialang mynta ka sngi.
“Ka jingialang ka la rai ba ia ka kam Lamphang dei ban iashong ka Parliamentary party jong ki MLA ban jied mano ban shimti ia kane ka kam", la ong u general secretary ka UDP u Dr Jemino Mawthoh.
Ka UDP ka don 8 ngut ki MLA kynthup 2 ngut kiba shu wan iasoh.22 tarik ka jingialang ka UDP Shella ban pynbna kyrtongKa jingialang ka la rai ruh ban bynshet ha ka Shella UDP Circle na ka bynta ban jied ia u kyrtong ka elekshon shiteng samoi na shella kaban sa long shen hadien ba la khlad kyndit noh u Dr Donkupar Roy dang shen.
Ka jingialang ka UDP Shella Circle halor kane kan long ha ka 22 tarik ha Shella ha kaba kan pynbna syndon ia u kyrtong.
Nongpoh:  Ki nongialam ka Khasi Students Union, Sengkmie, ha ryngkat ki nongialam na Ri Bhoi lem bad ki nongialam ka Education Cell ka KSU, hynnin ka sngi ki la leit ban kynduh ia u M.Houque, Chancellor ka University of Science and Technology, kaba don ha Killing ha Ri Bhoi District.
Katei ka jingleit kynduh da kitei ki KSU, ka long na ka bynta ban iakren halor shibun ki mat bad khamtam eh haba iadei bad ka bhah kyrpang ia ki samla pule Khasi, kiba leit ban pule ha katei ka skulbah.
Ha kane ka jingleit kynduh ia u Chancellor ka USTM, la ialam da u president ka KSU, North Khasi Hills District, u Samla Ferdinald Kharkamni bad u Pynshai Rani, Assistant Secretary ka KSU Education Cell ka Sengmie lem bad kiwei de ki nongialam bad dkhot ka KSU na Ri Bhoi bad Nongbah Shillong.
Haba kren sha ki lad pathaikhubor, u Samla Pynshai Rani, u la ong ba ka jingthmu jong ka seng ban leit kynduh bad iakren ia utei u Chancellor ka USTM, ka long ban pynpaw hakhmat utei u Chancellor, ba ki samla Khasi ki dei ban ioh haba ki kwah ban leit pule ha katei ka jaka.
U la ong ruh kumba long mynta ka jingpynslem ka NEHU ban pynmih ia ka Result, ka la pynkulmar ia ki samla pule ban leit pule ba kin leit wad jaka pule, na ka bynta ban pule ia ki kyndan kiba kham shalor, kumta halor kane ka bynta ka seng ka la ioh ban pynsngew sha utei u Chancellor, ban dawa na u ba um dei ban kyntait ia ki samla Khasi, kiba wan na kino kino ki jaka bad kiba kwah ban leit pule ha katei ka Skulbah.
Shuh shuh, u la iathuh ruh ba ha katei ka jingleit kynduh, ki la ioh ruh ban iakren halor ka bhah kaba kham kyrpang ia ki samla pule kiba dei ki Khasi, namar ba katei ka skulbah ka don hapoh ka jylla, ha kaba ka dei ka hok ia ki trai jylla ba kin ioh ban leit pule ha katei ka jaka.
Nalor kitei ki jingdawa ban pdiang beit ia ki samla Khasi, ka seng ka la dawa ruh na utei u Chancellor, ba u dei ban pyrkhat kham kyrpang ne ban ai ia ka jingpule ei, na bynta jong kito ki samla pule kiba wan na ki longiing longsem kiba duk.
Haba iadei bad katei ka jingdawa ka KSU, utei u samla u la iathuh ba na ka liang, ka pynpaw ia ka jingsngewkmen, namar halor kitei ki jingdawa ka KSU, na ka liang utei u Chancellor, u la ai ka jingkular halor ban pdiang ia ki samla pule Khasi bad ruh ban ai ruh ia ka jingpule ei, na ka bynta jong kita ki samla pule kiba wan na ki longiing longsem kiba duna ka ioh ka kot.
Ha kane hi ka juh ka sngi, kitei ki nongialam ka KSU, ki la leit ruh ban kynduh ia ki samla pule kiba dei ki Khasi, kiba pule ka USTM bad RIST, na ka bynta ban tip naduh ka rukom shim bairung, ka rukom ai jinghikai, ka jingshah niew shilling khmat lem bad kiwei kiwei.
Ki la don ki samla pule, kiba la pynpaw ia ki jingeh hakhmat ki nongialam ka KSU, kumta halor kitei ki jingeh kaba la iakynduh da kitei ki samla pule, na ka liang kitei ki nongialam ka KSU, ki la kular ba kin sa buddien khnang ban lap ia ki jingshisha bad ban iakren pynbeit halor kita ki jingeh, kiba la iakynduh da kitei ki samla.
Ha kajuh ruh ka por, ha kane ka sngi, kitei ki nongialam ka KSU, ki la kyntu ia kitei ki samla pule ha katei ka skulbah, ba ki dei ban long kiba iatylli.
Shillong: “Ka jingkren jongnga, ka la mih shwa, ha shwa ba ngan kren" kren lyngngoh U Conrad Sangma, myntri rangbah ka Jylla, haba kren myn hynnin ka sngi, ha ka jingplie ia ka jingrakhe ba 75snem jong ka kot khubor The Shillong Times.
“Ka dei ka jingshisha, tangba ngam pat kren satia, hynrei ka la don hangne" ong U Sangma, da kaba kdew ia ka jingthoh, kaba mih ha ka special supplement jong ka rakhe 75snem katei ka kotkhubor bad ula ong ruh hangta “Kane ka dei ka por jong ka kotkhubor" bad ula ong ruh ba kane ka dei ka jingjia ka bym pat ju jia, da kaba u ong “Ka dei ha ka sien ba nyngkong ha ka jingim jongnga, ha kaba ka jingkren jongnga, kan mih shwa ha kotkhubor, ha shwa ba ngan kren" bad ula ong biang “Nga dei u myntri rangbah ba donbok tam bad ngam lah ban len ia kata".
Shillong: U Jitendra Singh, myntri ka sorkar India, ba peit ia ka Department of Development of North East (DONER), ula kren shai mynta ka sngi, ba ka article 370, kam don jing iasnoh eiei ruh em bad ka article 371.
Haba kren ha ka jingialang plie ia ka jingrakhe 75snem jong ka kotkhubor The Shillong Times mynta ka sngi, U Singh, u ong “Tang naba la pynduh ia ka artikel 370, ki don bun kiba kylli ianga shaphang ka artikel 371" bad u ong shuh shuh, ka article 371, ka kren shaphang ban pynneh pynsah ia ka kolshor jong ki briew, ia ka roi ka par bad kaba dei ka ain kaba don ha ka riti synshar, wat la ka dei ka bym don bad ka bym trei kam ha kiwei ki bynta jong ka India.
U Singh, ula ong shuh shuh ba kiba bun ki briew na kane ka thain shatei lam mihngi, ki ju ong “Balei bym wan rah ia ka thain shatei lam mihngi kham shajan bad ka India", katba na ka liang jongu pat, ula ong “Balei ngim wan rah ia ka India, kham shajan sha ka thain shatei lam mihngi".
U Singh, u ong shuh shuh “Ka India, ka dei ban tip kham bun shaphang ka thain shatei lam mihngi, ban ia kaba kane ka thain, ka dei ban tip shaphang ka India", ha kaba utei u myntri, u ong shuh shuh ba kane ka dei ka juk jong ka India ba thymmai, ha ka jingialam jong U Narendra Modi.
Ha kajuh ka por, U Singh, u iathuh ba ka sorkar jong U Narendra Modi, ha ki san snem ba ladep, ka la pynbiang ia ki jaka kiba biang, na bynta ki samla pule jong ka thain shatei lam mihngi ha ki bynta bapher jong ka ri bad ula iathuh ba ia ki jaka sah ia ki samla pule, la  shna ha phyllaw ka Bangalore University, na bynta ki samla kynthei bad u iathuh ba ka don shuh ka hostel, kaba la shna kyrpang ha phyllaw ka  Jawaharlal Nehru University (JNU), na ka bynta ki samla pule ba kin shong kin sah hangtei bad sa kawei ka hostel, kan don ha Rohini, na bynta ki samla pule kiba pule ha   Delhi University.
Nongstoiñ:  Ka Seng Hynniewtrep Youths’ Council West Khasi Hills District kala pynpaw ia ka jingpyrshah ia ka jing pynbna, kaba dated Shillong 29th May 2019 ha ka bynta ba 6 kaba la ong ka Nongstoin Industrial Estate, Mawiaban Nongstoiñ West Khasi Hills District kan long trai noh da ka sorkar jylla lyngba ka tnad Commerce and Industries Department, kaba khlem hap shuh ha ka jingkhmih jong ka Autonomous District Council Lane ki Traditional Bodies ne Dorbar shnong.
Katkum ka kyrwoh bala phah da u nongialam jong katei ka seng u Samla Lumlang Kharsyiemlieh President HYC West Khasi Hills, u la ong ba wat la katei ka jaka kadei jong ka sorkar hynrei katkum u pud u sam ka hap hapoh ka jingkhmih ka KHADC bad ka Shnong Siejlieh.
Shuh shuh u la ong ruh ban a ka liang jong ka Seng ka dawa ba ka sorkar kadei ban weng noh ia katei ka Notification bad kadei ban pynhap biang ia u pud u sam hapoh ka KHADC kumba ju long khnang ba ki bor shnong kin bteng ban peit kumba ju long baroh shikatta.
U tei u samla nongialam u la ong ruh ba katei ka Notification kan buh jingma ia ka thaiñ khamtam ha ka shnong Siejlieh kaba ju peit pyrkhin ia ki karkhana ha Mawiaban namar kitieng iaka bor shnong kim lehmon iaki hukum ne adongbala ai ka shnong bad lada ailad ba ka sorkar jylla kan khmih ia ki karkhana ha Mawiaban bad lada ka shnong kam donbor shuh ban turklar ki bar jylla kin sa wan ialam bad lok bad khun bad khlem labour License hangta katei ka jaka kan kylla ka kyntoit ne Colony jong kiwei pat ki briew.
“Ngi sngewtynnad ia ka jingkren u MR bad Symbud u MLA ka Nongstoiñ ha ka 7 tarik Nailar 2019 ha ka jingialang ha Nongstoiñ ba ngin long trai ia ki jaka puta ha kane ka Ri baieid jong ngi, ban longtrai iaka jaitbynriew kadei ka jingshynshar dalade ialade, kumta ngi kyrpad ia u MLA bad MDC ka thaiñ ba kin shimkhia ia kane ka kam namar lada ka shnong Siejlieh kam longtrai shuh ia ki karkhana ha Mawiaban hangta ngi la duh lypa ia ka hok longtrai ka shnong" ong u tei u nongialam.
Ka seng ha kajuh kapor ka dawa ruh ba ka sorkar kadei ban pynshai ia katei ka Notification bala pynmih namar haka jingpeit jong ka Seng la i kumba ka long khongpong na ka jingdawa ban pyntreikam iaka ILP ban iada na ka jingwan rung ki briew kiba na bar.
August:  A man called D.Krishna Kumar, from Mysore, took along his mother Chandrathan Kumar on a tour just by driving his 20 years old scooter.
As soon as Krishna reached Shillong today, he met with the news reporters, telling them about his journey to different states with his mother  which they started on the 16th of Jan 2018 from Mysore itself.
And till date, they have completed a total of 18 states as well as Bhutan and Nepal.
The total distance travelled by them till date is 43,000 Km.
The list of states they travelled so far include states like Kerela,Tamil Nadu, Pondicherry,Karnataka,Andhra Pradesh,Telangana,Maharashtra,Goa, Chattisgarh,Orissa, Jharkhand, Bihar, West Bengal, Sikkim, Arunachal Pradesh, Border of China, Tripura and Meghalaya.
During his stay at Shillong, Krishna visited places like Sohra,Dawki and of course the cleanest village in Asia-Mawlynnong.
Krishna said that for his travel he has a total of 6 bags where he had kept his blankets and everything which would be essential for them during their journey.
According to Krishna, “Meghalaya is a blessed state with such a beautiful natural environment.
".
Shamble MannersBa bteng.
Wohpun u bsiat ki Sai muka,,Ka iam pangnud ka duitara,U khaprip ngain, u jaw ummat,U iohi rngai, liewlong ha khmat.
La bet la ber da tyngka pliah,Heh khlieh ki khie naba iohthiah,Ka dohkyndang ne kam pynroi?Sdang ka iashrut, ka ialeh phoi.
Kyrngah ka khlieh, kohnguh u tdong,Ha sbai baroh kylla khongpong!Ka kti ka mon kam treh hi tdot,Ka kti ka diang ka kner maphot!Mano hi sha ban kynmaw ri?Ba lap ka tieng ioh hap shuki,Umsaw Brahma, eriong Surma,Ko ri baieit pha ha jingma.
Ka ri khlem pud, ka ri khlem sam!Ym don nongbud, tang nongialamU sait da um, u wiat samrkhie,U kyllain kai kum jalebi!Ha diatiasom rieh iakjakor!Ba pynjawdud ia u ri thor,Ba un ioh khlong, u khroh u kjor,Kawei ka sngi, un thom da bor!La shoh umthiang, ki khlieh jongngi,Ngin pom surok, to ia thap ktiLa kum Iskat hakhmat Tirot,U khroh na sdang, hadien un ot!Thylliej padiah ki lei bunsnem,Ki riew shisha ki hap pyndemTang ban saham ym don banud,La dkut u ksai ryntieh Monbhut!Kumba i ksuid ki ia kyndit,Ki ksew ki jlaw baroh shimiet,Ha tmier ka riat, ka ri ka don,Mano ban kit ka khia ka shon.
Shillong:  Ka jingialang ka Central Executive Committee (CEC) ka UDP kaba long mynta ka sngi hadien ba la khlad noh u president jongka, u Dr Donkupar Roy, ka la bynshet ha u senior working president ka party u bah Bindo M Lanong ban pyniaid shipor haduh ban da jied ne ioh da u president ba thymmai ha ka jingialang ka General Council ha ka 11 tarik u Nalur ban wan.
Haba pyntip ia kane, u bah Bindo u la ong ba ka jingialang ka la rai ba ia ka General Council kaba la buh ban long ha ka 11 tarik Nailur, kan long beit bad ia mynta yn pyniaid shwa ma u haduh katei ka sngi.
“Na ka bynta ban pyniaid bad ban pynbiang ia ki jingdonkam ka General Council, la thaw ruh ia ka Organising Committee kaban khlieh da u bah Metbah Lyngdoh", la iathuh u bah Bindo.
Ha kajuh ka por, u bah Bindo u la iathuh ba ka jingialang ka la rai ban pdiang ia kano kano ka rai ka UDP Shella circle na ka bynta ka elekshon shiteng samoi kaban sa long shen ha ki bnai ban wan.
“Ka jingialang ka la rai ban pdiang ia ka rai jong ka UDP Shella circle ban jied bad ban pynskhem ia u kyrtong na ka bynta ka elekshon shiteng samoi bad ka jingialang halor kane kan long ha ka 22 tarik Nailar ha Shella", la ong u bah Bindo.
U bah Bindo u la iathuh ba ka party ka la iakren ruh ban pynkhlain bad ban pynthymmai ia ka party ha Garo Hills bad kin pyllong ia ka jingleit jngoh ha ka 17 tarik mynta u bnai sha Williamnagar.
Lucknow: Haba shu sngap, la sngew kumba ka dei ka khana kaba ju mih ha ki phlim hindi, hynrei ka jingshisha ka long ba kawei ka pulit langrut kynthei, ka la ia kynduh bad ia shoh jingieid bad uwei u snar nonglute, uba pawnam bha bad katei ka jingieid, ka sdang na kawei ka iing kashari kaba ha Noida bad hadien kata, ki sa ia poi kha syndon.
U Rahul Thasrana, uba 30 snem, ula shah kem halor ka kam pyniap briew, ha kaba ula pyniap ia U  Manmohan Goyal, ha ka 8tarik Jymmang, 2014 bad ki don da ki dorjon ki mukotduma pyrshah ia u.
Ka Payal bad utei u nongpyniap briew, ka ju ia kynduh ha kashari ha Surajpur, namar ba ka ju dei ban pahara ha katei ka jaka.
Ki pulit ki iathuh ba ha katei ka jing pahara hangtei, ka sdang ia ithuh ithaw bad U Thasrana, namar ba u ju wan ban shah bishar ha katei ka kashari bad kumta, ynda U Thasrana, ula lait patok, kumta ki la ia poi kha noh.
Kitei ki shijur, ki don mynta ha ka jaka sah, kaba kim iathuh briew satia, namar ba kim kwah ban don ba pynthut ia ki, khamtam namar ba U Thasrana, u dei uwei na ki snar nonglute uba triem bha.
Na ka liang jong ki pulit ruh, ki dang wad jingtip ha kine ki sngi, shaphang ka iaid ka ieng jong ka Payal, namar ba kam ju leit trei thikna shuh, hadien ba ka la ia poi kha bad utei u snar nonglute uba paw nam.
U Ranvijay Singh, SP (Rural) jong ka katei ka thain, u iathuh ba yn lah ban shim ia ka rai kaba iahap, lada jia ba  ki la sngew thikna shaphang ka jingleh jong ka Payal.
Shillong: U D Krishna Kumar u ba na Jylla Mysore, u la ialam ia ka kmie ka Chandrathan Kumar ban jngoh kai ia ki ri da ka scooter kaba la rim 20 snem.
Ha ba u la wan poi ha Shillong mynta ka sngi u la wan ban kynduh bad ki nong pathai khubor, u la iathuh shaphang ka jingiaid lynti ban ialam ia ka kmie ha kylleng ki jylla ha ka ba u la sdang naduh ka 16 tarik u kyllalyngkot 2018 na Mysore bad u ladep iaid haduh 18 tylli ki jylla kynthup ia ka ri Bhutan bad Nepal bad ki la iaid haduh 43,000 kilometer.
Ki jylla kiba U Krishna Kumar u  ladep ialam ia ka kmie ki long Karela, Tamilnadu,Paundachery, Karnataka,Andrapradesh,Tilangana,Maharashtra, Goa,Chattisgar,Orissa,Jharkan,Bihar,Westbangal,Sikkim,Arunachal Pradesh,shina border,Tripura bad Meghalaya.
U Krishna u la ong “Ka Meghalaya ka long ka Jylla ka ba la kyrkhu ha ka jingitynnad tam ha ka mariang, ha Shillong ngi la leit sha Sohra,Dawki bad ka shnong na khuid tam ha ka Asia ka Mawlynnong.
"U la iathuh ruh ba ki don 6tylli ki pla ha ka ba u la thep ia ki jain ki blanket bad ki tiar pyndonkam man ka sngi bad ruh ki tiar ki ba dom kam ha ka scooter.
Ha ka jaka ba don ki maw bynna ba la leit buh da ki Khasi Hills Autonomous Diastrict Council bad ka HNYF ha Khanapara Ribhoi District, hynrei ha kine ki sngi,  la bret pathar da ki mawit ki ba la pynpra na ki dukan ba don hajan kane ka jaka.
Ia une u maw bynna u ba don ha Khanapara Ribhoi District, u dei ba la leit buh da ka KHADC, ha kaba ha une u Mawbynna  ha katei ka jaka kaba la long kum ka sakhi kaba shai kdar halor u pud u sam.
Ka jing leit buh ia u ne u maw bynna ha ryngkat ka signboard kaba la thoh “WELCOME TO MEGHALAYA "ka long ruh  kum ka jingbuh pynsahnam bad pdiang sngewbha ia ki briew kiba wan na bar jylla sha kane ka jylla Meghalaya.
Shillong:  Napdeng baroh ki MLA ba don ha ka liangsynshar, dei tang u MLA ka Mawphlang u bah SK Sunn u bym treh ban bat, wat la ka la don ka jingtyrwa bad ka daw, ka long ba um kwah ban shu pynsyrwa kai ia ka pisa jong u paidbah.
Haba kren myn hynnin ka sngi, u bah SK Sunn u la ong ba ha ka jingshisha ka la don ka jingtyrwa ia u naduh mynshwa ban bat ia ka kam chairman jong ki Board ne ki Corporation ka sorkar, hynrei u la kyntait namar ba um kwah ban shu pynlut kai ia ka pisa u paidbah.
“Ka la don ka jingtyrwa ba ngan bat ia ka kam chairman ha ki tnad sorkar hynrei ngam shym la treh namar ba nga sngew ba ka dei ka jingpynlutkai ia ka pisa jong u paidbah", la ong u bah SK Sunn.
Ha kajuh ka por, u MLA ka Mawphlang u la ong ba um shym la treh ruh ban shim ia ki PSO ne pulit pahara,  namar ba um pat sngew donkam watla ka sorkar ka la phah sha u da u pulit synran.
“Ngam shym la treh ban shim ia u PSO ruh wat la ki la phah namar ba ngam pat sngew donkam", la ong u bah SK Sunn.
Halor ka jingshah weng noh u Samuel Sangma na ka kam chairman ka Fishery Development Board, u bah Sunn u la pynshai ba kum u briew uba la tip ia kane, kam dei kaba shisha namar ba la pynsangeh noh ka sorkar namar ba kane ka Board kam don ka kyndon ain ba u lah ban sei ia ka honorarium, kumba long kiwei ki tnad sorkar bad ka sorkar kan sa ai da kawei ka kam.
Ka bha tangba da phikir ioh ka long kumba ong ka jingthoh “KIAR IA U SKAIN RIT,  NGUID PAT IA KA UT".
Nongstoiñ:  Ki pulit ka Mairang Police Station, ki la ioh pdiang ia ka jing ujor na u wei u rangbah briew uba la tip kyrteng kum u Arbisstar Marbaniang (39), na ka shnong Mawblei kaba don sha ki thaiñ Mairang, ha kaba ula ujor pyrshah ia u Bryan Sohshang na ka shnong Mawdong bad ia ka khun jong u kaba dang 16 snem.
Katkum ka tyllong khubor ba la ioh lum na ki pulit la ong ba katei ka jingujor kala long ruh hadien ba u tei u briew bad ka khun jong u ki la shong kurim naduh u bnai Kyllalyngkot mynta u snem, hynrei hadien katto katne bnai kata ha u Naitung mynta u snem ka khun ka jong u ka la kem pang bad haba ki la leit ruh ban phah sumar noh hapoh kawei ka Hospital kaba don ha Nongbah Shillong.
Hadien bala mih noh na katei ka Hospital bad katkum ka jingbthah na ki Medical Ophisar jong katei ka Hospital u kpa jong katei ka khynnah u la leit ban ujor syndon ia kitei baroh ar ngut halor ka jingia shong kha jong jong ki namar ba katei ka kam ka long kaba beain.
Shillong:  U Myntri Rangbah ka jylla, u Conrad K Sangma myn hynnin ka sngi, u la pynpaw ha ka jingialang ka national conference on e-governance, da kaba ong ba ka jingtreikam ki kor ki bor ne digital kan nym long kaba jop lada ym lah ban ai ka jingshakri sha ki paidbah basah ha khappud bad ka Bangladesh ne Mynmar ne China.
“Kiba haiing kiba trei ha BSNL ruh ki hap ban pyndonkam da ka network Grameen ka Bangladesh, wat ki nongtrei sorkar na India ha khappud Myanmar ne China ki hap ban pyndonkam da ki network na kiwei ki ri, haba ki leit sha khappud namar ba ym don network, bad kane ka dei ka jingeh jong ki paidbah ba sah ha khappud", la ong u Conrad ba la don lang u myntri khynnah ka sorkar pdeng ba peit ia ka DoNER u Dr Jitendra Singh mynta ka sngiu.
U Myntri Rangbah ka jylla u la ong ba ka la donkam ia ka sorkar pdeng ba kan phai khmat sha kane ka bynta ban pynioh ia ka network sha khappud.
“Hooid, ka don ka ain bym shah ban pynpoi network 2 km eiei na khappud bad lada ka network ka jam sha shiliang pud, ka kompeni ka hap ban siew da ki lak sha ka sorkar, hynrei kane kam dei ban long ka jingeh ia ki paidbah ba sah sha khappud", la ong u myntri rangbah.
Shwa ia kane, u myntri khynnah ka sorkar pdeng ba peit ia ka Department of North Eastern Region (DoNER), u Dr Jitendra Singh, ula ong ba lyngba ka atiar stad ne ka e-governance ne digital, uno uno u briew uba ioh jingmyntoi na ka skhim na ka sorkar pdeng, um donkam ban leit shim sha Delhi ne sha District hynrei kan poi hi ha bank account jongu.
U Dr Jitendra ula ong, " mynta kano kano ka ophis ka sorkar pdeng na Delhi ka lah ban phah beit sak sha ka account jong uno uno u nongshong shnong uba ioh bynta lada u shong ha nongkyndong ha Wapung, Rymbai ka Jaintia Hills ne ha Umroi, Umsning ka Ri-Bhoi district ka Meghalaya".
U la bynrap, “U ne ka ym donkam ban leit sha Delhi lane sha ka district headquarter ban leit shim ia ka jingmyntoi ba ai ka sorkar".
U la ong ba ka sorkar kala weng ia ki sohkyrdot ba pynslem bad kiba suki.
“Baroh ki rukom pyniaid kyllaiñ la pynduh da ka sorkar.
Namarkata, lada T.1 la pyllait da ka sorkar pdeng, ka T.1 kan poi beit sak ha pla ne account jong u ne ka ba ioh.
Kane ka dei ka jingthmu jong ka sorkar u Narendra Modi", la ong u Dr.Jitendra.
Shillong:  Ka khynnah, kaba 14 snem ka rta, ka la shah bat bor ha ki lai ngut ki briew ha Gurugram, Haryana ha ki khyndiat sngi ba ladep bad ia katei ka kam, la pyntip sha ki pulit ha ka Sngi Balang.
Hadien katei ka jingjia, ki pulit ka Gurugram, ki la shimti ban tohkit bad ki la kem ia ar ngut ki briew bad nangta sa uwei pat u dang jah rngai, ong ka khubor.
Halor katei ka jingjia, kiba ha iing, ki la leit ban ujor sha Meghalaya House ha New Delhi, na ka bynta ban iathuh ia katei ka jingjia bad halor kitei ki jingjia, ki nongtrei ka Meghalaya House, ki la leit sha ki pulit ka Gurugram, ha kaba ki la ujor ia katei ka jingjia bad katei ka la pynlong ia ki pulit ka Gurugram, ba kin shim khia ia katei ka kam.
La iathuh ba katei ka khynnah, ka dei kaba na Garo Hills.
Shillong:  U Lyngdoh ka Raid Mawlieh, U Dr Firmly lyngdoh u la aiti ia ka Sanad ha U Sordar ba thymmai ka Raid Mawja, U bah Honroy Khongsdir, ba un shimti  ia ka kam  synshar khadar bad ban pyniaid beit iaid ryntih ia ka dorbar  Raid na ka bynta ki khun ki hajar ka Hima.
U Lyngdoh, u la kren sngew diaw mynsiem da ka jingpangnud pait mynsiem, haba u la iohi jngai ia kiei kiei ka ban sa wan  taplep ioh kin duhnoh ha ka jingtyllun jongka por.
Shuh shuh U Lyngdoh u la bynrap, ba ka jingbym pyndep shuh iaka leh Niam Raid Niam Shnong, kan pynsynjor ia ka synshar ka khadar.
U Lyngdoh u la batai shai ba ka Niam Raid Niam shnong ka dei ka hok, ka jong u khun u hajar ban pyntip shisien shisnem, sha u lei Raid  ba un kynkhu,ha ka thung ka tep, ka Rep ka riang, ban biang ka shait ka nang, ban lait ka truh ka tram.
Shillong:  U Jitendra Singh, myntri ka tnat  Development of North Eastern Region (DoNER), mynta ka sngi, ula kren shai ba ka jingweng noh ia ka artikel 370, kan nym don jing ia snoh eiei ruh em bad ka article 371, kaba dei ka article, kaba iada kyrpang ia ka jinglong jong ka thain shatei lam mihngi.
“Ka jing pynduh ia ka article 370, kam don jing ia snoh eiei ruh em bad ka article 371.
Ki dei ki article, kiba iapher.
Ka jingthmu jong ka article 371, ka iapher shibun" ong U Singh, haba kren ha ki kotkhubor mynta ka sngi.
Ka article 370, ka dei kaba ai bor kyrpang ia ka Jylla Jammu and Kashmir bad lyngba ka jingweng noh ia katei ka article, ka don bha ka jingiakren, ba yn lah ban weng noh ia ka article 371 ruh, kaba peit kyrpang ia ka bha ka miat jong ka thain shatei lam mihngi.
Shillong:  Ka jingialang ka Executive cum Zonal jong ka KJDSTA kan long ha ka 10 tarik Nailar 2019 ha Seminar hall jong ka State Central Library, Shillong por 11 am ban iakren halor bun ki mat ba donkam ka Association.
La kyrpad ia baroh ki nongkitkam, ki Executive member jong ka seng kmie lem bad ki president bad secretary  jong ki 24 tylli ki zone na kylleng sawdong ka ri Khasi-Jaintia kin sngewbha ban ia poi khnang sha katei ka jingialang ba donkam ha katei ka sngi,  ong ka kyrwoh na u president ka seng u Babu Kular Khongjirem.
Shillong:  U MLA ka Mawphlang u bah SK Sunn uba pyniasoh sha ka UDP, u la ong ba u long uba kloi ban shimti ia ka kam myntri sorkar namar ka thong jongu ka long ban shakri ia ki paidbah ka konstititwensi bad kumjuh ia ka jylla.
“Lada ka wan ka jingtyrwa ia ka kam myntri sorkar ne Lamphang ka iing dorbar, nga long uba kloi namar ba ka thong jong nga ka long ban shakri ia ki paidbah bad ka jylla", la ong u bah SK Sunn.
Hynrei na ka liang u bah Sunn, u la ong ba kane ka shong ha ka rai bad ka jingstad jong ka party.
Kumba ka paw, napdeng ki MLA ka UDP kiba kham biang bad kham ibit ban shimti ia ka kam Lamphang, ka kyrteng jong u MLA ka Mawphlang ka dei kawei lada ba u bah Lahkmen Rymbui um treh ban ieh ia ka kam myntri hadien ba la khlad kyndit noh u Dr Donkupar Roy.
U la ong ba ka katkum ka jingiateh, ka kam Lamphang ka iing dorbar ka jylla ka dei ka bhah ka UDP bad u la kyntait ia ka jingkam ba kam don kano kano ka jingiateh halor kane, kumba la kam da ka NPP kumba la paw ha ki lad pathai khubor.
Ha kajuh ka por, u la ong ba ia ka kam nongialam ne president ka UDP, dei ban shimti da u briew uba shemphang, uba tbit uba la sngewthuh kampher lada ym dei u MLA ruh.
“Kam dei ban shimti tang uba long MLA ia ka kam president ka party, nga sngew ba kaba donkam ka long ba dei ban shimti da u briew uba la shemphang uba la tbit bha", la ong u bah Sunn.
Shillong:  Ka Dorbar Federation of Khasi States, (FKS), ka khmih lynti ia ka Sorkar BJP – NDA ban pyniaid sted ha ka ban pyndep ia ki jingkular bad ki jingiateh (Instrument of Accession bad Annexed Agreement – 17 August 1947 ) kaba la mynjur bad soi hapdeng ka Sorkar India bad Federation of Khasi States bad ki jingkular ki jingiateh bad ki Naga, kumba la Sorkar BJP ka la trei sted ban pynbeit ia ki Kam Jammu & Kashmir.
Kum ban shu pynkynmaw ka “policy paper for Meghalaya" kaba la soi da U  PB Archrya, i/c Organisation Five Border States North Eastern Region, BJP (u dang shu shong thait kum u Lat ka Nagaland) bad u Bah H A Roy Kharpuli, President BJP ha u snem 1997, ha kaba ki la kular ba kin burom ia kine ki jingkular.
Shuh shuh ka Federation of Khasi States, lyngba u Paiem Phrester M Syiemlieh, Syiem Hima Nongkhlaw, ki la ai ia ka Memorandum ha ka kti u myntri rangbah duh ha u bnai Jymmang 2016 mynba u wan sha Shillong, hynrei  haduh kine ki sngi ym shym ioh kano kano ka jubab.
Kumta ka Dorbar FKS ka da khmih lynti ba kane ka Sorkar BJP – NDA ba kin shim khia ban thaw lad ban pyndep kham sted ia ki jingkular ki jingiateh kumba la ia kut naduh ka 17 tarik August 1948,  kumba ka Sorkar BJP ka la trei sted ban pynbeit ia ki kam ha Jammu & Kashmir.
Jowai: Ki Missionary Sister Mary Help of Christian (MSMHC) Mooralong Convent Jowai, kin rakhe ia ka Silver Jubilee ka jinglong riewniam jong ka Sister Philisita Toppo, ha Mooralong Convent Jowai ha kane ka 28 tarik mynta u bnai.
Ia ka Sister Phelisita Toppo la kha ha ka 23 tarik November 1965.
Ka dei ka khun jong u Laurence Toppo bad ka Anna Miriam Lakra.
Ki don 7 ngut shipara, saw ngut ki shynrang bad laingut ki kynthei.
Ka Sister Philisita ka dei kaba ar na ki hynniew ngut shipara.
Ki kmie ki Kpa ki la phah skul ia ka naduh dangrit ha St Joseph Secondary School Hamirpur Sundergarh District Orisa (Odisha ba mynta).
Hadien ba ka la dep ia ka jingpule Secondary School, la phah ia ka sha Tinsukia Assam.
Ka la shim ia ka jingsmai riewniam kaba nyngkong (first profession) ha ka 8 tarik December 1994 ha Tinsukia Assam bad ia ka njingsmai riewniam kaba khatduh ban long riewniam shi jingim ha ka 8 tarik December 2000 ha Little Flower Convent Hatigoan Guwahati.
Hadien ka jingsmai riewniam kaba khatduh ban long riewniam shijingim ka la wan trei ha Little Flower Malki Shillong ha ka snem 1997 bad sha Rlum Jaintia ha ka snem ha ka snem 2011 bad sah haduh mynta ha St.Theresa Convent Mooralong Jowai bad yn sa rakhe ia ka Silver Jubilee ka jingdap 25 snem ka jinglong riewniam jong ka ha kane ka 28 tarik mynta u bnai, ha Mooralong Convent Jowai.
Ha shwa ka jinglehburom ia ka Sister Philisita Toppo da ki khynnah Convent bad ki khynnah skul ka Tome Memorial Secondary School Mooralong, ka skul kaba pyniaid da ki Sister, Missionary Sisters Mary Help of Christians, yn don ka jingknia Mass Iukharist ha ka por 10 baje iengsngi ka ban pynmynta da u Phadar Hilarius Lamare, Vicar General ka Jowai Dioces.
Nongpoh:  Haba shimkhia halor ka jingangnud bad ka jingdawa ba la slem bha da ki Jaidbynriew Lalung (Tiwa) ban ioh ia ka Schedule Tribe ne ka jingithuh kyrpang kum kita ki riewlum kiba sah ha Meghalaya, mynta ka sngi u Dasakhiatbha Lamare, MLA ka Mawhati Constitunecy, u la leit ialam ki riew rangbah lem bad ki nongialam sengbhalang jong kitei ki Lalung, ban leit kynduh ia u Conrad K.Sangma Myntri Rangbah ka sorkar jylla, na ka bynta ban pynsngew hakhmat jong u, halor katei ka jingdawa jong ki.
Ha kane ka jingleit kynduh ia u Myntri Rangbah ka sorkar jylla, nalor ka jingdon u MLA bad ki riew rangbah jong kitei ki jaid bynriew Lalung, la synran ruh da ki nongialam sengbha kiba kynthup ia ka All Tiwa Student Association, ka Tiwa Literacy Society lem bad ka Tiwa Muthonlai Tokhra.
Nalor ka jingiakren bad pynsngew sha u Myntri Rangbah halor ka jingdonkam jong ki ban ioh ia ka Schedule Tribe, u MLA jong katei ka Konstituensi lem bad kitei ki riew rangbah bad Sengbhalang, ki la phah ruh da ka dorkhas sha u Connrad K Sangma, ha kaba ki la pynpaw lut ia baroh ki jinglongtrai ka jong ki bad khamtam eh ba ki dei ban ioh ia ka Schedule Tribe Certificate, kumba la ioh lem da kiwei pat ki Jaidbynriew kiba sah hapoh ka jylla.
Katkum ka dorkhas jong ka All Tiwa Student’s Association, ia kaba ki la phah sha u MLA ia kaba la phah ruh sha u Myntri Rangbah ka sorkar jylla, ki la pynpaw ba kitei ki jaid bynriew ki don ia kata hok ban ioh ia ka Schedule Trice Certificate, ne ka jingithuh kum ki riewlum na ka sorkar jylla.
Ki la pynpaw ruh, ba kumba la long lem kiwei pat ki jaid bynriew kiba don ha ka jylla bad kita ki long kum ki Rabha, ki Bodo, ki Hajong bad ki Chakma, ki la shah kynthup ha ka Schedule Tribe ne ka jingithuh kum ki riewlum hapoh ka sorkar jylla, katba ia kitei ki jaid bynriew Lalung, kim pat shem la ioh ia ka jingithuh kat haduh kine ki sngi.
Na ka liang u MLA ka Mawhati, u la ong ba katei ka jingleit kynduh jong u ia u Myntri Rangbah ka sorkar jylla, ka long ba iakren lem halor ka jingwan ud da kitei ki briew kiba sah ha katei ka thain bad kiba la ud halor ka jingbym ioh ia ka Schedule Tribe kat haduh kine ki sngi, kata hadien ba ki la dawa naduh u snem 2001.
Haba batei halor kitei ki Lalung, u MLA ka Mawhati, u la iathuh ba kitei ki Jaidbynriew ki la sah ha katei ka jaka, naduh ka por ba ka Ri Khasi Jaintia ki la iakhih ban dawa ia ka Hill State, ha kaba kitei ruh ki la iadon bynta ban iakhih lem ha katei ka jingdawa ban ioh iala ka jong ka jylla kaba pura.
Kumba ka long mynta, kite ki jaid bynriew Lalung ki don haduh 8000 hajar ei ei ha katei ka jaka bad kiba dei ruh kiba shong ba sah ha ki shnong  ha ka thain Umsiang ha Ri Bhoi bad kaba dei ruh ka thain kaba don ha khappud ka Meghalaya bad Assam.
Haba jubab halor katei ka jingleit kynduh Myntri Rangbah, u Dasakhiatbha Lamare, u la ong ba ia kaba mynta hi u Myntri Rangbah, um pat la ong ei ei, namar katei ka jingdawa jong kitei ki Lalung, ka dei ka kam kaba kyllain bad kaba donkam ban iakren shaduh Delhi, kata lyngba ka tnat Tribal Affairs ne ka tnat kaba peit kyrpang na bynta ki Riewlum.
Ki elekshon sha ar tylli ki dorbar Jylla ha  Haryana bad ha Maharashtra, kin long ha ka 21tarik Risaw 2019.
Katei ka dei ka jingpynbna jong U  Chief Elections Commissioner, Sunil Arora mynta ka sngi.
Ka jingniew vote, kan long ha ka 24tarik Risaw 2019.
Ka por trei kam jong ka dorbar Jylla ha Maharashtra, kan kut ha ka 9tarik Naiwieng 2019.
Ki dkhot ka dorbar Maharashtra, ki don 288ngut.
Ka por kut jong ka iing dorbar ha Haryana, kan dei ha ka 2tarik Naiwieng 2019, kaba don 90ngut ki dkhot.
Ka elekshon shiteng samoi ha Shella Constituency, kan long ha ka 21tarik Risaw 2019 bad ka jingniew vote, kan long ha ka 24tarik Risaw 2019.
Shillong: Mynta ka sngi, ka KSU Sohra Circle, ka la ioh bat ia ki bar jylla, kiba die tiar jot ha katei ka nongbah, khlem da don ki kot ki sla kiba biang.
Shillong: Mynta ka sngi ka Khasi Students’ Union, Nongthliew Circle ha jingialam u President Samla Meaning Pathaw ka la pynlong ka jingkhynra  mynder ha Lawmei, Diengiei Area.
Ha kane ka sngi ka seng ka la lap shwa ia sawngut   ki mynder kiba wan ban bad  ban trei ban ktah bad sah ha ka  shnong Lawmei bad hadien ka jingkhynra la lap ba kim don satia ia ka Work Permit bad ruh kim don kyrteng ha ka NRC Assam bad ka seng ka la beh krad bad pynphai mardor ia kine.
Kumjuh ha kane ka sngi ka seng ka ioh lad ban khynra sa ki mynder kiba wan ban khaii bad thied jhur ha ka thain Diengiei ha shnong Lawmei Katkum ka jinglap ka seng kine kim don satia ia ka Trading License kumta ka seng ka la beh ia kine.
Katkum ka jinglap bad jingiathuh ki nongshong shnong ba kine ki mynder ki ioh ruh ia ka jaka sah bad iing  ha shnong Lawmei.
Ka seng ka kyntu jur ia ki shnong ba hapoh ka Diengiei Area khamtam ia ka shnong Lawmei ba kim dei satia ban ailad ia kum kine ki mynder ban shong ban sah hapoh shnong poh thaw.
Ka Seng ka byrthen tyngeh ia kito kiba ai lad ia ki mynder tang na ka bynta ka jingmyntoi shimet jongki khlem pyrkhat shuh ia ka jingma ia ka jaitbynriew bad kumjuh ruh ka seng kan nym shong thait ban khynra bad peitngor ia ka jingwan ki jingmih ki mynder.
Shillong: Ka jingthep kyrteng, na bynta ka elekshon shiteng samoi ha Shella, kan sdang naduh ka 23tarik Nailur 2019, ha kaba ha katei yn pynmih ruh ia ka jing pynbna, na ka liang ka tnat elekshon.
Ka sngi kut ban thep kyrteng, kan dei ha ka 30tarik Nailur 2019, nangta ka sngi scrutiny, kan dei ha ka 1tarik Risaw 2019 bad ka sngi weng kyrteng kan  dei ha ka3tarik Risaw 2019.
AIS SujaKa Lyiur ka dei ka aiom slap, ka por ki eriong erngit, ka por ka umsaw, ki jingshlei um, ka por ba jynjar tam.
Ha kane ka juk bun ki briew tang shu wan ka Lyiur ki sheptieng ia ka jingwan kynsan ka umsaw ka jingshlei kumba la jia ha kiba bun ki ri ka pyrthei mynta.
Ha kajuh ka rukom, u Blei u kren shaphang ka lyiur ba ka long ka por kaba shitom.
Ka ong kumne: “To nang te ia ka pharshi na u Diengdumbur: haba ka tnat jong u ka la khielung bad sei sla, to phin tip ba ka Lyiur ka la jan" Mathaios 24:32.
U Diengdumbur, u thew ia ka Ri Israel ba mynta.
Hadien bun hajar ki snem ba ki la longmraw (Slaves) sha kylleng ki ri ka pyrthei, ki la leit phai pat sah ri lajong bad la pynbna da ka UNO ba ka Israel ka la ioh ia la ka jong ka ri kynti ha u snem 1948.
Kumjuh ruh kiwei pat ki ri ki la ioh jinglaitluid ha shwa ne hapoh kine ki snem.
Ka ri Israel ka la sei sla bad seisoh ruh kumjuh mynta bad ka la long kawei na ki ri ba riewspah bakhlain bor ha ka pyrthei.
Wat la ka long ka ri kaba rit hynrei ka kiew bha ha ka jingstad Science and Technology.
Ka Israel ka la biang nadong shadong ki jingstad kane ka juk ba u Blei ruh u la kyrkhu phylla ia ka.
Hynrei ka don ki thma ban ialeh pyrshah ia ki nongshun jong ka kiba thmu ban knieh ban pynduh pyndam ia ka na sla pyrhei.
Mynta ruh ka Israel ka don hapdeng ka jingialeh thma bad ka hap ban iakhun pyrshah ia ki ri Arab bad Palestine kiba thmu ban knieh bad pynduh pyndam ia ka.
Hynrei katno sien ki thma? Ka Israel ka iaijop ia ki thma.
Ka por kan poi artad ba yn pynbynta ia ka Israel (Ka ri u Trai) katkum u Joel Nongiathuh lypa – “Ki la ia sam ia ka ri jong nga" (They are divided up my Land).
Joel 3:2.
Mynta ki ia knieh ia ka Jerusalem hapdeng ki Jiw bad ki Philistia.
Na kata ka daw ong ka ktien u Blei – “To duwai na ka bynta ka jingsuk ka Jerusalem" Salm 122:6.
Uwei pa uwei u Khristan u dei ban duwai na ka bynta ka jingsuk ha Jerusalem.
Kumta, ka lyiur ka dei ka por ba jynjar da ka jingwan ki thma, ki jingiaknieh bad kane ka la sdang artad mynta hi hapdeng pyrthei ne Middle East.
Ka jingialeh thma kan ym kut hynrei mynta kan long ka jingsdang, namar ka por ka poi ba ki ri ka pyrthei kin ieng pyrshah ia ka Israel bad ka Jerusalem.
Wat ka America kaba dei ka paralok bajan tam jong ka Israel ba la jur ki jingialeh na ka daw ka jingsheptieng ia kiwei pat ki ri ka pyrthei.
Ka drama ba shisha kan long kaba jrong bad kaba shyrkhei ban peit ha ki sngi ban dang wan tang na ka daw ka Israel bad ka Nongbah Jerusalem, ka pyrthei kan pyndonkam wat ia ki  Nuclear bomb ban ther ia ka Israel ka ri kaba rit.
Ka jingialeh kan long tad ynda un mih uwei u Nongpynim ban iateh jutang jingiasuk bad ban ailad ia ki Jiw ban pynieng ia ka Temple ba Lai ba ki da kwah eh haduh mynta.
Hynrei hapdeng kat kata ka thma, u Blei u la dep kren da kaba ong – “Ha khmih ngan pynlong ia ka Jerusalem ka khuri pynshad lyngwit kumba pynshad khnai ka miaw …….
Ngan pyllong ia ka Jerusalem u Maw bakhia ia ki paidbah baroh" ong u Trai.
Sekharaiah 12:2-3.
Ka mut ba kawei pa kawei ki ri ka pyrthei ki ban hiar thma ia ka Israel ne Jerusalem, kin shu kyllon lyndang bad sngew phylla ruh ia kata, wan kawei ruh kumta, wan kawei ruh kumta, kumta shi kumta yn pynshad lyngwit ia ki, kin king janor ka khlieh, wow ka ba phylla ka Jerusalem! Kin ong.
Hynrei ka pyrthei kam tip ba u Blei u don hangta.
Ong u Blei – “Na ka bynta ka Seion (Jerusalem) ngan ym sngap jar noh" “Haduh ba ynda pynskhem bad ynda pyllong ia ka Jerusalem, ka jingiaroh ha ka pyrthei baroh kawei" Isaiah 62:1 / Isaiah 62:7.
Ka por ba yn pynshad lyngwit ia ki ri ka pyrthei kin dei ki por jong ka thma ba shyrkhei tam bad ka Israel kan ieng rangbah marwei.
Ki Jiw ki lah ban ym tip ia kata, hynrei u Blei u la dep kren bad dep kular ruh, namar u Blei um ju lamler.
Jingkhein 23:19.
Kumta, ka lyiur ka long ka por ba yn iasam noh ia ka ri u Trai (Israel).
Ka por ka jingialeh thma bad jingiap bashyrkhei, ka por ba ka Israel kan iateh jutang jingiasuk bashukor, ka por ka jingsynshar u Mrad khlaw kein, ka por ba jynjartam ha pyrthei.
Ka por kaba ym pat ju don kum kata ka por na myndang long ka pyrthei.
Mathaios 24:21.
Bad kane ka pateng bynriew kan ym leit noh tad ynda la pyndep ia kiei kiei baroh.
Mathaios 24:34.
Tad ynda ki Jiw ne Israel kin ioh tip ba u Jisu ia uba ki la kyntait pleng u dei u Messiah jong ki, kin pdiang ia u bad kin iam na ka bynta jong u.
Sekharaiah 12:10-11.
Ka pyrthei kan ym pat wai tad ynda la pyndep ia kine kiei kiei, ka bneng ka khyndew te kin leit noh, hynrei ki ktien ba u Blei u la kren kin ym leit noh satia.
Mathaios 24:35.
Ka Lyiur, ka la jan.
Mathaios 24:32.
Namar kata to nang ia kane ka pharshi jong ka ri Israel (diengdumbur).
Ki pulit Rab hynnin ka sngi, ki la kem ia uwei na ki heh spah duh jong ka Bangladesh,  uba dei uwei na ki kontraktor ba heh tam ha Bangladesh, U  SM Golam Kibria Shamim, uba la ju kum u  Jubo League leader, halor ka jing kynnoh ba u dei uba don kti bha ha ki kam lute bad dawa pisa jubor.
La kem ia utei u heh spah na Niketon, ka jaka sah jongu, kaba don ha ka nongbah Dhaka bad la kurup ruh ia phra tylli ki tiar siat bun bah ki kuli, nangta ki risit  thep pisa kiba shongdor Tk 165 klur bad nangta sa ka pisa nokot kaba don  Tk 1.8 klur bad bun bah ka pisa America, pisa Singapore bad ka kyiad kaba nabar ri bad kiwei ki jingdon jingem kiba remdor shibun.
La kem ruh ia hynniew ngut ki nong pahara jongu.
U Shamim,  u dei u nongtrei kontraktor uba heh bha ha Bangladesh bad la iathuh ba mynta, ki don ki jingtrei kiba shongdor   Tk 3,000 klur, kiba u dang dang dei ban trei pyndep.
Shillong:  U MLA ka BJP na South Shillong u bah Sanbor Shullai uba long ruh u Chairman ka Meghalaya Tourism Development Corporation (MTDC), u la kynthah jur ia kito kiba kynnoh ia u ha ka por elekshon ba lada un jop, un sa khang lut ia ki ïingmane, ki dukan doh masi.
U Bah Sanbor u la kren ia kane haba plie ia ka surok na skul Assamese Girls Secondary School Laban sha madan Basketball ka St John Higher Secondary School, Madan Laban kaba la mang T.1,01,55000 ba la shna ha ka jingmang na ka Special Plan Fund (SPA) ha u snem 2017.
Haba kynthah ia kiba wohnia pyrshah ia ka BJP ba ka leh bein ia ki rit paid, u bah Sanbor u la ong, “Ha ka por elekshon, ki wohnia da kaba ong, lada jop u bah Sanbor na ka BJP,  un khang lut ia ki iing mane, dukan doh masi, u dei uba pyrshah ne isih Khristan.
Hynrei mynta ka la sakhi ba ka jinghikai jong baroh ki kot ba khuid la ka dei ka Baibl, ka Ramayan, Quran ne ka Gita ki hikai ia kajuh, ngi dei ban burom, ban ieid ia ka jinglaitluid ki niam baroh".
U la bynrap, “Wat la ngi dei na ki jingngeit bapher bapher hynrei ngi dei kajuh ka snam bad mynta ka sakhi ba nga dei uba nyngkong ban pynioh ia kane ka surok na ka bynta ka jingbit jingbiang ki riew ngeit Khristan".
U la pynkynmaw ia ka jingkren u myntri rangbahduh ka ri ba ka sorkar BJP kan iada ia ki rit paid ha ka ri khamtam ia ki Khristan.
“Shwa ban bam smai u Myntri Rangbahduh ka ri u Narendra Modi u la kren ha ka jingialang ka National Democratic Alliance (NDA) da ka khubor kaba tyngeh ba ki 543 ngut ki MP ki dei na ki bynta bapher bapher bad ki dei ban iatreilang.
Ka sorkar ka dei ka don ka jingkitkhlieh ban iada ia ki rit paid bad kita ki dei ki Khristan", la ong u bah Sanbor.
U la ong ba u Modi u dei u nongialam ka pyrthei uba leit ban leit sngewlem ha ïingmane ha Sri Lanka ha ka por ba ka shah pynbthei bom.
“U (Modi) la ong ba ka sorkar kan iada ia ki Khristan ha India bad ym don ba lah ban ktah ia ki Khristan ha India", la bynrap u bah Sanbor.
La sakhi ha kane ka sngi da ka jingdon lang ki nongkitkam shnong, u Secretary ka St John Higher Secondary School Laban u Fr.C Khongwir, ka Principal ka Assamese Girls Secondary School, ka Depali Sharma Roa, ki khynnah skul nalor u bah C Kharmudai u Executive Engineer ka Shillong Central Division, u bah S Lytep u Assistant Executive Engineer Shillong B Sub-division bad kiwei.
“Balei ngin leit sha India? Ngi kham riewspah shibun ma ngi ban ia ki (Indian).
Ka jing kynnoh ba ki briew jongngi ki leit sha India, kam mih satia haei haei ruh" ong u nonghikai economics barim, U Mirza Fakhrul.
Katei ka dei ka jingkren jong utei u nonghikai, haba ka la don ka jingleit lum lymbung hynnin ka sngi, ha  National Press Club ha Dhaka, kum ka jingsngew pyrshah, ba ki 1.9 million ngut ki briew kiba shah kyntait nongshong shnong ha ka India, kin lah ban shah ngiat sha Bangladesh.
Katei ka jing ia lum lymbung, ka dei hadien ka jingkren jong U Himanta Biswa Sarma, uba dei u myntri jong ka sorkar Assam, ha kaba u ong “Ngin iakren ia ka Bangladesh, ba kin shim noh ia la ki jong ki briew".
“Ngi la kren na ka por sha ka por, ba ki briew jongngi, kim ju leit sha India ban shong shirta  bad katei ka dei hadien u snem 1971″ ong utei u nonghikai, uba dei ruh u nongialam ka seng BNP.Shillong:  U President ka BJP Meghalaya u bah Shibun Lyngdoh  u la ong ba ka party ka la phah jingthoh sha ka seng kmie na ka bynta ba kan ailad ban iakhun ia ka elekshon shiteng samoi kaban sa long shen ha Shella.
Haba kren sha ki lad pathai khubor, u bah Shibun u la ong ba ka party kam kwah ban shu shong ben khlem da iakhun hadien ba ka la leh ia kane ha kiwei ki konstitwensi ha ka elekshon ba dang shu dep.
“Ngim kwah ban shu khang dukan sah.
Ngi la khang dukan ha Selsella, ha Ranikor, ha Ampati ban ailad ia kiwei hynrei ngim sngew dei ban shu khang dukan sah ha kane ka elekshon shiteng samoi ha Shella", la ong u bah Shibun.
U la ong ba ka party ka la thoh sha ka seng kmie ba ka la long kaba khreh ban iakhun ia ka elekshon shiteng samoi ha Shella nalor ba ka la don bun ki dkhot ba la rung dkhot ha katei ka konstitwensi.
“Ngi la pynrung dkhot palat 4 hajar ngut ha Shella, ngi la thoh sha ka seng kmie ban ai bor ban iaid shakhmat", la ong u bah Shibun bad u la bynrap, “La pyntip sha ka seng kmie ban iakhun ia ka elekshon bad la ai jingthoh sha u Nalin Kohli uba peit ia ka BJP Meghalaya bad sha u Ajay Jamwal u Organising Secretary ba peit ia ka Dong Mihngi".
U la kam ba ki la don bun kiba la wan sma ban pan tiket na ka party hynrei ym pat ioh dak na ka seng kmie.
“Ngim kwah ban shu khang dukan, shaei ki paidbah nongkyrshan kin leit.
Ngi khlem iakhun na Ranikor, Ampati, Selsella ruh ha ki elekshon ba la dep", u la ong.
Nongstoiñ:  Kum shi bynta ban ai jingpynshai ia ka Clan Bill 2018 jong ka KHADC, na ka liang jong ka Synjuk Ki rangbah Kur ka Bri u Hynniewtrep myn hynnin ka sngi, ki la ioh ban pynlong ia ka jingialang hapoh Hall jong ka MECOFED, Nongstoiñ ha kaba la wan ban iashim bynta lang ruh da ki rangbah kur na ki kur bapher bapher jong ka West Khasi Hills District.
Katei ka jingialang ka long ruh kum shi bynta ban iatai halor kumno ban ïeng iada ia ka hok jong ka kur ka jait bad ruh ban nang pynkhlaiñ shuh shuh ia ka rukom synshar kur da kaba yn ithuh noh da ka aiñ bad ha katei ka jingialang la iadon ryngkat lang ruh u President ba rangbah jong ka Synjuk Ki rangbah Kur ka Bri u Hynniewtrep u Bah Herman Nongrum, u Genereal Secretary ka Synjuk Ki Rangbah Kur jong ka Bri u Hynniewtrep u Bah Aristotle Lyngdoh bad kiwei kiwei.
Na ka liang jong u bah Aristotle Lyngdoh Genereal Secretary ka Synjuk Ki Rangbah Kur jong ka Bri u Hynniewtrep, u la ai jingpynshai ha kaba iadei bad ka Clan Bill ba la pass da ka KHADC ha u snem 2018 bad kaba khlem pat ioh ia ka jingmynjur na u lat ka Jylla bad u la kren ruh ha kaba iadei bad ka rukom ai jait kata ban ai jait sha ka kmie da kaba u la ong ba ka jingai jait kmie ka long ka kyntang bad kaba donkam bha ban tyngkai.
Shuh shuh u bah Lyngdoh u la pynpaw ruh da kaba ong ba ka Clan Bill ka long kaba donkam ban pyntreikam noh namar khnang ba kane ka bill kan iarap ban nang pynkhlaiñ ia ki Seng kur bad ban ithuh ruh ia ki da ka ain nangta u la ong ba ka Clan bill kadon ia ka tribunal ban bishar ia u ba dei hok bad u bym dei hok na ka jait ka kur.
Ym tang kata u la iathuh ruh ba ka ILP ka long tang kum ka kynroh ban iada, katba ka Clan Bill pat kadei kata kaba pyniap ia kita ki khniang jingpang ha kaba ym lah ban shu ialeh tad dor ia ka kur ka jait.
Kiwei pat kiba la ai jingkren ha katei ka sngi ki kynthup ia u bah R.L Kharpran, Vice President ka Synjuk, Bah M.Nongrem District President SKRK South West Khasi Hills, bah Manhun Thabah, Bah Macmillan Kharbani, Bah P.W Myrthong bad kiwei kiwei.
Ha katei ka sngi katei ka Synjuk kala ioh ruh ban thaw noh ia ka tnad hapoh West Khasi Hills District ia kaba la tip ruh kum ka ka Synjuk Ki Rangbah Kur jong ka West Khasi Hills bad la ioh ruh ban jied bad pynskhem ia ki nongkitkam kiba kynthup ruh ia u bah u bah Boldness Nongum kum u President, Bah T.Lyngdoh Lyngkhoi bad Bah Manhun Thabah ki la shah jied kum ki Vice President bad ia ka kam General Secretary la ioh da u bah Macmillan Kharbani, Joint Secretay Bah R.S Khardewsaw bad Bah P.W Myrthong, Tresurer Bah Blassing Marngar bad kiwei kiwei ryngkat ki dkhot ka Executive Committee bad ki dkhot jong ka Synjuk bad la thung ruh ia ki arngut ki Nongai jingbuit (Adviser) ba kynthup ia u Bah Witting Mawsor MLA barim bad Bah Srally Rashir u ba long u Sordar ka Shnong New Nongstoiñ.
Ia kitei ki dkhot bad nongkitkam ba thymmai jong ka Synjuk ha West Khasi Hills la ioh ban pynskhem da u President ba rangbah jong ka Synjuk u bah Herman Nongrum bad na ka liang jong u President Rangbah haba ai jingkren hadien balal dep ban pynskhem u la ong ba ka jingma kaba khraw kaba ap ia ki kur ki jait mynta kadei na ka shongkha khleh, na ka shongkha khynnah bad kumjuh ruh na ki jingsniew kiba mih na u Drug.
Ka synjuk ka la shim ruh ia ka rai ha katei ka sngi ban kyntu ia ki para kur baroh kiba don ha West Khasi Hills, ba kin don noh la ki jong ki Seng kur ban, nangta ban ithuh noh ia ki kur da ka ain bad ka committte ka kwah ruh ba ka clan Bill 2018 jong ka KHADC kan long aiñ noh.
Shillong:  Na ka liang jong ka Confederation of Meghalaya social organization (CoMSO) myn hynnin ka sngi , ka la leit ia kynduh ia U bah Prestone Tynsong, Dy Chief  Minister,  Bah Samlin Malngiang, Minister PHE, Bah Hamlet Dohling, Minister Urban Affairs, Bah AL Hek,  Minister Health  bad kumjuh ruh ia u Bah Metbah Lyngdoh, nongialam jong ka seng UDP.Ka CoMSO ka la ia kynduh khnang ia kine ki riew rangbah ban pynkynmaw bad dawa ba ki dei ban kyrshan ia ka jingthmu ban pynrung ia ki kyndon jong ka Inner Line Permit ha ka jing pynkylla ia ka ain jong ka MRSSA.Ka kynhun ka la ban jur ruh ba ka sorkar ka dei ban pyndep ia  kane hapoh jong u bnai Risaw.
Ki jingiakynduh ki long ki ba iaidbeit bad kiba don jingkyrmen.
Na ka liang jong ka kynhun ka khmih lynti ba kin ioh noh ia ka inner line Permit system khnang ba kin lah ban iada ia ka jaidbynriew na ka jingshah tyllep noh ki poiwir khamtam eh ki ba la shah iehnoh na ka thup kyrteng  NRC ka Assam, ong ka kyrwoh na U bah Robertjune Kharjahrin, Chairman, CoMSO.Shillong:  Ka BJP Meghalaya ka la pynkut myn hynnin ka sngi ia ka jingrakhe ia ka sngi kha u myntri rangbahduh ka ri u Narendra Modi kaba 69 snem ha ophis jongka, da kaba wah bad pyni ia ki dur ba khampher bad kham hyndai jong u Modoi.
Haba kren sha ki nongthoh khubor, u president ka BJP Meghalaya u bah Shibun Lyngdoh u la ong ba ha kane ka taiew naduh 14-20 tarik, ka BJP kala pyndon burom ia u Narendra Modi ia ka sngi kha jong u wat ka sngi kha jong u ka dei ha ka 17 tarik kaba khot da ka Sewa Saptah.
U bah Shibun u la iathuh ba ha kane ka taiew, la pyllong bun ki prokram ban rakhe ia kane ka taiew kum ka prokram ai snam ei, ka jingai sngewbha ia ki kot sha ki trei ha NEIGRIHMS ban pynsngewthuh ia ki skhim ka sorkar pdeng, ka  prokram pynsngewthuh ia ka jingkhuid, la leit jngoh ia ki jaka ri ia ki tymmen bad kiwei.
“Mynta la pyni ia ki dur ba khampher jong u Modi", la ong u bah Shibun.
Ha kajuh ka por u la iathuh ba ka jingpynrung dkhot ha kane ka jylla ka la kiew sha ka shi lak shiphew hajar ngut tang kiba pyndap da ka phom ne offline katba kiba rung da ka Online ym pat ioh jingkhein namar ba ka leit beit sak sha ophis ka seng kmie sha Delhi bad ia kane, yn sa tip shen.
"Ka jingpynrung dkhot paidbah ka la sdang naduh 6 tarik Jylliew bad mynta la leh sa ia ka Active Membership ne ki dkhot ba kham kongsan", la ong u bah Shibun.
U la iathuh ba naduh taiew ban wan, yn jied nongthymmai ia ki nongkitkam jong ki Booth ne unit bad naduh ka taiew ba nyngkong bad baar yn jied ia ki nongkitkam ka mandal ne konstitwensi katba ia ki nongkitkam ka District yn jied naduh ka taiew baar u Risaw haduh ka taiew baar u Naiwieng  bad hadien kane, yn jied ia ki nongkitkam ka jylla ha u Nohprah.
“Ngi donkam 2 lak ngut ki dkhot, ngi lah ban pynrung 1.10 lak da ka phom ne offline haduh Nailar 2019 bad mynta la sdang ia ka active Membership ne ki dkhot ba kham hakhmat, ki active member ka mut une uno uba lah ban pynrung 25 ngut un lah ban kitkam ha ka party", la ong u bah Shibun.
Ha kaba iadei bad ka jingsyier ki briew khamtam ki Khristan ia ka BJP, u bah Shibun u la ong ba ki briew ha Meghalaya ki don kyrhai kiba kwah ban iasoh bad ka BJP hynrei ki dang don ka jingsngew tieng jong ki da kaba mut dur ba ka BJP ka lah ban ktah ia ka niam Khristan ne ka jinglong riewlum hynrei kane kan sa jah suki namar ba ka BJP ka ieng ha ka nongrim ban iada ia ki rit paid bad ka jinglaitluid jong baroh ki jingngeit.
Shillong:  Ka St Anthony’s College Shillong ka la pynliem ia ka St Edmund College Shillong da 28-05 ha ka jingiakhun basketball ki kynthei ka NEHU Inter College Basketball (Men & Women) Championship 2019 kaba long mynta ka sngi.
Ha kawei ka jingialehkai, ka Seng Khasi College ka la pylliem ia ka St.Mary’s College da 25-23, ka Lady Keane College ka pylliem ia ka Synod  College  da 43-16 bad ka Shillong College ka pylliem ia ka P.G.NEHU Shillong da 41-25.
Ha ka jingiakhun jong ki shynrang pat, ka  Union Christian College pylliem ia ka B.B.S College da 58-12, ka St.Dominic College ka jop ia ka Shillong Commerce College da 45-39, ka Shillong College ka pylliem ia ka N.E.Adventist College da 52-20 bad ka K.L.Bajoria College ka pylliem ia ka Shillong Law College da 74-27.
Lashai ka jingialehkai ha ka semi phainal ki kynthei kan long hapdeng ka St.Anthony’s College vrs Seng Khasi College bad ka Lady Keane College vrs Shillong College.
Ha ka liang ki shynrang, ka jingiakhun ha ka Quarter kan long hapdeng ka St Anthony’s College vrs Synod College, U.C.C vrs St Dominic College, St.Edmund’s College vrs P.G.NEHU Shillong bad ka Shillong College vrs K.L.Bajoria College.
Shillong: Ka Dorbar Shnong Umkiang kan khang shipor ia ka jaka ieng kali, (Truck Layby) kaba don hapoh ka Shnong Umkiang, East Jaintia Hills District.
Ka jingkhang jong ka Shnong ia kane ka jaka pynieng kali ka long namar ka NHAI kam pat plie ia kane ka jaka, hynrei la shu ieh kumto khlem da don ki nongpeit nongsumar.
Bad haba ym don ki nongpeit ia kane jaka ka pynlong ia ki nongpynieng kali (truck) ban bret khlem akor ia ki bitor kyiad bad ki plastic ha katei ka jaka, kumta ka pynjakhlia ne pynjaboh ia mariang namar ka shnong ka la shim khia bha kumno ban pynkhuid ia ka shnong ka thaw khamtam ki plastic.
Te halor  katei ka jinglong jingman katei ka parking, kam shnong kam shah shuh ia ki Truck ban ieng hangtei tad haduh ban da don ki nongpeit na ka liang jong ka NHAI.Ka Shnong kam shah ruh ia kino kino ki company / riewshimet / agency ban shim contract ia katei ka jaka khlem ka jingbit ne ka jingsngewthuh jingmut bad ka Dorbar Shnong Umkiang.
Shillong:  Ka Mawlai Sports Club ka la kiew sha ka Shillong Premier League, hadien ba ka la pynliem ia ka Sawmer SC da 2-1 kol ha ka sngi Thohdieng ha JN Stadium, Polo.
Ia ki 2 tylli ki kol ka Mawlai la thep da u Oversharp Iawphniaw ha ka 21 minit bad 54 minit ban ioh ia ka kyrdan ba-ar katba ia ka nam lahduh la ioh da ka Mawkhar SC.Kawei ia ka Sawmer la thep da u Arkom Mawlong ha ka 64 minit.
Ka Mawlai ka la kamai 15 point, katba ka Meghalaya Police FT ka ioh tang 14 point.
Ka Shillong Sports Association kan sam ia ka khusnam sha ka Mawkhar lashai ka sngi Saitjaiñ hadien ba la kut ka jingiakhun phainal ka Second Division Football League.
U kongsan ha kane ka sngi un long u President ka synjuk u Bah S.K Sun.
By SKN“Baroh kiba pyndonkam ha kane ka khana, la ka long ki kyrteng briew, ki jaka, ka por bad kiwei ka dei tang ka jingring fur u Nongthoh.
Lada jia ba ka iatyngkhuh bad no bad no wat sngew eiei"“Rida ale hangne khun…" La khot u Bah Jop u kpa jong kaKa Rida ka la wan ieng ha khmat u kpa uba dang shongkai marwei ha Baranda.
“Balei Papa…?" La kylli ka  khun“Mynta phin skul…?" La kylli u Kpa“Hooid Papa…" La jubab ka khun“Phi mut ban ong kumno Papa…?" La buh jinhkylli biang ka Rida“Em nga mut ban ong ba lada phi long phin pep skul noh mynta ka sngi ban iarap kam lang bad nga sha Dukan.
" La pyn sngew u KpaKa Rida ka la pyrkhat shiphang bad ka la kylli pat“Bunkam eh ne Papa.
?"“Hooid kein namar ngan hab mih shiteng sngi ba don ki ban wan donkam bad nga te Khun.
" La iathuh u Kpa“To ka long hi… Ngan pep …" La jubab ka RidaKa Rida ka iathuh ha la ka Kmie ba kan ym leit skul namar kan hab leit dukan.
“Kam leilei khun …? Kumno u Kpa jongphi um hun imat ban ih tang ianga mo…" La pynpaw I Kmie ka Rida“Hooid tharai ioh lehse I pyrkhat ba phi khia than…" La phai ktien ka RidaHamar kata ka por u Kpa ka Rida u wan rung hapoh iing.
“Kmie lah long ban bamja noh…?" U la kylli“Ap Kpa shiphang la jan long artat hi.
" La phai ktien I Kmie ka RidaU Bah Jop u shong lypa noh ha kamra shetja ban ap ia ka bam ba la nang pynkhreh I Kmie ka Rida.
“I Rida in leit shong dukan bad ngi mo…?" La leh mynkylli I Kmie Rida“,Hooid namar nga tang shiteng sngi nga la mih na dukan… Ta ka daw nga pyrkhat ba phin kham suk kein nga la ong ia I Rida ban pep skul noh mynta ka sngi.
" La jubab u Kpa ka Rida“Ka biang hi Kpa ba in kham iohi ruh namar mynta lei ba I la da klas Ten te, I la dei hi ban tip.
" La mynjur lem I Kmie RidaKumta haba la ih ka jyntah I Kmie ka Rida I la nang ai bam noh ia u Kpa ka Rida khnang ba un ioh leit plie dukan ha ka por ba biang.
“Nang bam noh phi Kpa ba phin nang ioh leit plie ngin sa wan pat ngi kham shiphang.
" La ai jingmut I KmieKumta u Bah Jop u la nang bam marwei ban ioh nang leit plie dukan noh.
Hadien ba la dep bam dep dih, I Kmie ka Rida I la pynsong sa ka bam sngi jong u kumjuh ia u kwai ba la khreh lypa na ka bynta jong u.
Kumta hi hadien ba la biang kiei kiei, u shim ia ka pla bad u mih noh artat na iing.
“Sa da wan kham kloi ho Kmie.
" U la bthah“To Kpa ym slem ngi ruh ngin wan noh hi…" La jubab ka KmieHadien ba la mih u Kpa ki ruh tang shiphang ki sa ia bamja noh baroh arngut.
“Rida phi khun da leh tip sngi bha peit namar kiei kiei kiba ngi leh bad trei ki dei na ka bynta ka jingbha jong phi … Nga ngeit phi la iohi hi haduh katno u Kpa jongphi u la trei shitom ban pynkhreh bad pyndap pynbiang na ka bynta jong ngi…" La pynpaw ka Kmie katba dang ia bamja“Hooid Mei, nga la iohi bad nga la sngewthuh.
Ne phi iohi kaei ba nga leh dakaid… Peit mynta ruh marsien ong I Papa ban pep skul nga shu kohnguh beit.
" La phai ktien ka Rida“Em khun nga shu ong lypa… Ba phin iai kynmaw kein.
" La bynrap ktien biang ka KmieKumta hadien ba la dep bam dep dih, ka baje ruh ka la kdew ba la don 11 baje, bran ki ia mih na iing ban leit noh sha Dukan u Kpa kaba don ha Iewduh.
Ka Rida ka la nang kit ia ka pla bad ka Kmie jong ka , ka la iaid thylli lait noh tang ka shatri ba ka kup namar ba thang palat ka sngi.
Ha shiteng lynti ka Rida ka iohi ia la u Babu uba dang iaid mar pyrshah bad ka, hynrei ka ialeh kat lah kat iai ban buh rieh na ka khmat jong u.
Ynda la lait ka khmat u Babu ka sa iathuh ha la ka Kmie" Mei la jan iohi I Babu ianga… Don bok ba I khlem peit sha kane ka liang.
"“Sa leh aiu khun la u iohi makna ong beit ba ia donkam ha iing kein.
Lada u kylli ruh.
" La phai ktien ka Kmie" Tip seh, shu sngew biej hi kein… Wei haba ym leit skul.
" La said da ka RidaHaba la poi ha Dukan marsien rung u Kpa ka Rida u la kren khnium“Balei phi ia slem.
"“Ngi la slem seh Kpa…" La phai ktien ka Kmie“Hooid kein u to u para lok u la wan ap bapli.
" U la jubab“Tip seh ba phi ong shiteng sngi te mo.
" La phai ktien biang i Kmie Rida“To nang ia shong nga la mih ho… Sa peit bha lang bad i Mei mo khun.
" U mih bad bthah artat ia ka khun ruh“To Papa…" La phai ktien ka Khun.
Shillong: Ka H.Elias Memorial HR.Secondary School ka la pynkup burom ia ki khynnah ba wan rah burom ia ka skul bad ia ka Jylla hi baroh kawei mynta ka sngi ha phyllaw jong kane ka skul kaba don ha Nongthymmai,Nongshiliang.
Ka skul Elias Higher Secondary School, ka la ioh rah ia ka nam lahduh jong ka lympung ialehkai Diamond Jubilee Subroto Mukherjee Cup International Football Tournament 2019 ka ba la pynlong ha nongbah Delhi ha ka 16tarik u Nailur 2019.
Kane ka jingpynkup burom la pynlong hadien ba ki khynnah ia leh kai kynjat ball jong kane ka skul ki la wan phai na Delhi mynta ka sngi.
Ka  Elias Higher Secondary School ka la pynliem ia ka skul BKSP Bangladesh da 1-0 ha madan Ambedkar Stadium,ha nongbah Delhi.
Ha kane ka sngi ki la ai khusnam ia  u best goalkeeper u Wantei lang Malngiang u,best player  u Santi Jainai Shianglong best Coach u bah Bobby L.Nongbet.
Ha kane ka sngi pynkup burom la  ia don lang u myntri ka tnad ialehkai u bah Banteidor Lyngdoh, ha kaba u la pynpaw ia ka jingsngewkmen bad  u la ai ka jingiaroh ia ki khynnah kane ka skul bad u la ong “Nga la sakhi lang ha kato ka sngi ha kaba nga la ia don ryngkat lang bad ki bad nga da ong ruh ia ki khynnah jong ngi ba ngi dei ban jop ia kane ka jingialeh kai mynta ka sngi bad nga da sngew kmen ba ki khynnah jong ngi ki la ialeh shitom ban iohrah ia ka nam lahduh bad wan rah ruh ia ka nam ha baroh kawei ka Ri u ka ong ruh ba ka phutbol ka long kawei ka jinglehkai ka ba baroh ki ieid ha ka jylla jong ngi bad ngi dei ban kyntiew ia kane ka jingleh kai ha ka jylla jong ngi.
".
Shillong: Ha ka 17tarik Nailur, ki pulit jongka  Anti Narcotic Task Force (ANTF) bad ki pulit Mawngap, ki la lap ia  298.16 gram u heroin, na kawei ka pla ba la don ba ieh ha kawei ka dukan sha ha Pomlum,7mer, Upper Shillong.
Katei ka jinglap, ka dei lyngba ka jingstet jong ki bor pulit ban talasi, hadien ba ki ioh jingtip, ba ki don kiba kit droks sha ka thain 7mer.
Ki pulit haba ki la wad bniah, ki la lap ia baroh ki jingshisha, lyngba kawei ka taksi, kaba don ia u number ML 05 G 7902, kaba leit buh ia katei ka mar sha Pomlum bad hadien ka jingbud dien, kaba haduh 48 kynta, la ioh ban kem ia u nongniah jong katei ka kali, U  Kitborlang Ryntathiang (27) uba shong ba sah ha Lumparing, Kynjatphutbol.
Hadien kata, U     Kitborlang Ryntathiang u leit ialam sha uwei na ki nongkhaii, U  Rishan Pyngrope (29) uba sah ha Lumparing, Kynjatphutbol bad hadien kata U Rishan, u leit ialam sha U  Rinku Saikia (25) uba la tp kum U Roy lane U Babu ka  Nongrim Hills, Shillong.
Hapoh 60 kynta, la lap ban kem ia baroh kitei kiba don bynta ha katei ka kam bad ia ka kali, kaba kit ia utei u droks, la kurup da ki pulit.
Ki pulit ki la shim jingtohkit ha ka jingpeit jong ka  Mawngap PS, katba kum ka  case number 27(09)2019 U/S 21(C) NDPS Act.
Ka jingioh kurup droks, ka dei ha ki ar jaka, kawei kaba 111 grams kaba don ha dukan sha bad kawei pat kaba don ha rud surok, kaba 187 grams.
Nongpoh:Kan long kaei kaei  ka ban sah jing kynmaw ha ka jingiathuh khana jong ka Meghalaya mynta ka sngi ha ka ba Shnong Nongpoh Ribhoi FC District ka la pynlong ia ka iakop khwai ia ki niut (Garbage fishing)ba la pynlong da ka office  jong ka District Urban Affairs  Unit  hapoh ka Under State Urban Infrastructure Development Initiative Programes.
Ia ka ne ka jing iakop khwai ia ki niut (grabage fishing) la pynlong kum shi bynta ban pynshai lane ban ai jinghikai ia ki paidbah shaphang ka solid waste management.
Ia kane ka jingiakop khwai la pynlong ha nala heh jong ka Iew Nongpoh mynta  ka sngi,ha ka ne ka sngi  la ia don ryngkat u Director ka Office Urban Affairs u bah E.kharmalki u Officer Incharge u bah S.langstieh.
Ha kane ka sngi  la wan ia shim bynta da ki spah ngut ki rawan kynthei bad shynrang.
Kiba la ioh ban khwai bun ki niut ki la ioh rah ia ka nam laduh ha kaba u bah Iashanbok klein u ba na Mawsyntai u la ioh rah ia ka nam laduh bad ioh rah  ka song pisa ba T.7000/- bad  i kong Wanrilang Ranee na Iewmawlong i la long ba ar bad ioh rah ia ka song pisa ka ba  T4000/- bad ia ka nam ba lai la ioh rah da u Rickshong Mawphniang bad ioh ia ka song pisa kaba T2000/-.
U nong pyniaid ia kane ka prokram dei u bah A.Kharkongngor u ba long u Rangbah shnong ka Iewmawlong Nongpoh u la ong kane ka dei ka jing pynkyndit thiah ia baroh ka wei ka shnong ba ngim dei ban bret pathar ia la ki niut ha ki kynti synkien lane ha ki um ki wah ne ki nala shnong.
La pynduna ia ka dor jong ka Corporate tax sha ka 22% na ka bynta ki kompani ba don jong ka ri bad 15% ia ki kompani shna tiar jong ka ri kiba thymmaiKa sorkar ka la wanrah ia ka Taxation Laws (Amendment) Ordinance 2019 ban buh katto katne ki jingkylla ha ka Income-tax Act 1961 bad Finance (No.2) Act 2019.
Ia kane la pynbna da ka Myntri sorkar pdeng ba dei khmih ia ka Finance & Corporate Affairs, Nirmala Sitaraman ha ka jingialang bad ki lad pathai khubor ha Goa mynta ka sngi.
Ka Myntri ka la batai bniah, shaphang ki bynta ba kongsan jong kine ki jingpynkylla, kiba long kumne harum:-a.
Khnang ban kyntiew ia ka jingkiew bad ka jingbei tyngka, la bsuh ia ka kyndon ba thymmai ha ka Income Tax Act naduh u snem mang tyngka 2019-20 kaba ailad ia kino kino ki kompani jong ka ri ban siew income tax ha ka dor 22% katkum ka jinglong jingman ba kin nym ioh ia kino kino ki jingpyllait khajna ne lad jingiarap.
Ka dor siew khajna na ka bynta kine ki kompani kan long 25.17% ba kynthup ka surcharge & cess.
Kumjuh ruh, kum kine ki kompani kim donkam ban siew ia ka Minimum Alternate Tax.
b.
Khnang ban khring ia ki nongbei tyngka ba thymmai ha ki kam shna ne pynmih tiar bad ban kyntiew ia ka kam ‘Make-in-India’ jong ka sorkar, la bsuh sa kawei ka kyndon ba thymmai ha ka Income-tax Act naduh u snem mang tyngka 2019-20 kaba ailad ia kino kino ki kompani ba thymmai jong ka ri kiba pyniasohlang ha lane hadien ka 1 tarik Risaw 2019 da kaba bei tyngka thymmai ha ki kam shna ne pynmih tiar, kin ioh ka lad ban siew income tax ha ka dor 15%.
Kane ka jingmyntoi kalong ia ki kompani ki bym ioh ia kano kano ka jingpyllait khajna ne lad jingiarap bad kiba sdang ia ki kam jong ki ha lane shuwa ka 31 tarik Lber, 2023.
Ka dor siew khajna jong kine ki kompani kan long 17.01% ba kynthup ia ka surcharge & cess.
Kumjuh ruh, kum kine ki kompani kim donkam ban siew ia ka Minimum Alternate Tax.
c.
Ka kompani ka bym jied ia ka rukom siew concessional tax bad kiba ioh ia ka jingpyllait khajna ne ki lad jingiarap kin bteng ban siew khajna ha ka dor kaba la pynkylla kham hashuwa.
Hynrei, kine ki kompani ki lah ban jied ia ka rukom siew concessional tax hadien ba la kut ka samoi tax holiday/exemption jong ki.
Hadien ka jingpyntreikam ia kine ki lad kin hap ban siew khajna ha ka dor 22% bad shisien ba la pyntreikam ia kitei ki lad ym lah shuh ban weng.
Shuh shuh, khnang ban pynsting ia ki kompani kiba bteng ban ioh ia ki jingpyllait khajna (exemptions) ne lad jingiarap (incentives), la pynduna ia ka dor jong ka Minimum Alternate Tax na ka 18.5% kaba mynta sha ka 15%.
d.
Khnang ban pynskhem ia ka jingtuid ki jingiarap pisa (funds) sha ka capital market, ka jingpynkiew ha ka surcharge ba la wanrah da ka Finance (No.2) Act, 2019 kan nym treikam ha ki jingiohnong (capital gain) ba ioh na ka jingdie ia ka bhah (equity share) ha ka kompani lane unit jong ka pisa ba mih na ka bhah (equity) lane ka unit jong ka business trust ba dei na ka bynta ki jingshngain ha ka jingsiew khajna (transaction tax), ha ka liang ki briew, HUF, AOP, BOI bad AJP.e.
Ka jingpynkiew ha ka surcharge kan nym treikam ha ki jingiohnong (capital gain) ba ioh na ka jingdie ia kano kano ka security ba kynthup ki jingmih (derivatives), ha ka liang jong ki Foreign Portfolio Investor (FPI).
f.
Khnang ban pynsting ia ki kompani ba la shah jied kiba ladep ban pynbna paidbah ia ka buy-back hashuwa ka 5 tarik Naitung, 2019, la ong ba kan nym don ka jingsiew khajna halor ki bhah buy-back ha kum kine ki kompani.
g.
Ka sorkar ka la rai ruh ban pyniar ia ka bynta jingpynlut jong ka CSR 2 percent.
Mynta ia ka CSR 2% fund lah ban pynlut halor ki incubator ba la bei tyngka da ka sorkar pdeng lane sorkar jylla ha kino kino ki agency lane ki Public Sector Undertaking jong ka sorkar pdeng lane sorkar jylla, bad ban nohsynniang sha ka jingbei tyngka sha ki University, IIT, ki National Laboratory bad ki Autonomous Body (ba la seng hapoh ki jingkyrshan jong ka ICAR, ICMR, CSIR, DAE, DRDO, DST, Ministry of Electronics and Information Technology) ba donkti ha ka jingpynlong ia ki kam wad bniah ha ka science, technology, engineering bad medicine ba thmu ha ka jingkyntiew ia ki SDG na ka bynta ki paidbah.
Ka pisa ba la pyndonkam na ka khjana ban pynduna ia ka corporate tax bad kiwei kiwei la antad ba kalong T.1,45,000 klur.
Bah Monarch ShabongKa tnat pyniaid kali jong ka sorkar Jylla, ka la pynmih ia ka hukum kaba thymmai, kaba maham ia ki taksi, ba kim bit ban saitlah ia ki nongshong taksi, lane kaba mut, ba ki dei ban leit on, sha ka jaka, kaba u nongleit jingleit u donkam bad ba kam dei ba un leit u nongshong taksi, sha ka jaka, kaba ki kwah leit ki nongniah.
Kam dei tang katta, ka mih shuh ka hukum, ba kim dei ban kit briew palat pud lane ban khein palat ia ka dor, na kaba la buh da ka sorkar Jylla.
Ka shong taksi shisha ha Shillong, ka la dei ka sobjek, kaba  jnang ban batai ha ki kyntien briew lane kaba dei ruh, kaba pynmih ia ki biria kiba da ki spah jait bad kiba long khor bad kiba long khlem akor ruh; hynrei wat la ki jia katta ruh, ngi iohi ba ka sorkar Jylla kam pat pei shkor lane kam kwah ban tuklar.
Kan myntoi aiu ka ain khang dih kyiad, ka ain deng seat belt, ka ain niah suki, na ka ain tah iit iong, haba ka taksi, kaba dei ban shong 4ngut ki briew, la iohi, ba ka dang kit da ki phew ngut bad ka jingleh pohjait, kaba la jubor tasam, khamtam ia ki khynnah, ki khynnah skul, ha kaba la shu thep ia ki, kumba thep niut.
Ki ain kiba ka sorkar Jylla, ka thaw, la iohi, ba kim thew satia, na ka bynta ka suk ka sain, ka leit ka wan jong ki paidbah, hynrei ka dei suda ka ain jong ki nongniah taksi, ha kaba wat u trai ruh, um ioh kamai tam ne myntoi eiei.
Ka Shillong, ka dei ka nongbah tip briew tip blei bad kaba ki nong leit jingleit, ki dei kiba hok bad kiba khuid jingmut shisha; hynrei ban da dei kum sha dkhar, ban ia shong tyngkhap bad shynrang bad kynthei ha kajuh ka taksi, kat ban da hiar te la jot ka met bad la jot ka pla pisa ruh.
Hangne, ngi donbok, ba ki dang don ki shynrang briew, kiba niew burom bad kiba dang shynrain ban leh tohmet ia ki kynthei khynnah; wat la katta ruh, haba ia bun lei bad ki briew kiba nabar, la iohi, ba ka jing ia shong taksi shisha ka long kaba la pynjah burom, namar ba ka jing ia ktah, ia kyrshut met, ka long ka bym lah lait shuh.
Ka sorkar India, ka la pynmih da ka kyndon kaba eh tasam, ia ki nongniah kali bad ka don ka daw hangta bad ngim tip, la ka sorkar Jylla, ka pdiang ne ka mynjur ia katei ka ain, tangba ka kit palat pud, ka shim dor tam bad ka kyntait ban leit jingleit, ka dei kaba jyllei tasam ha Shillong.
Lada jia ba shong tang marwei na iew Sha rynjah kador  20/- mano ban bsa iaka ing ka sem ki driver taxi mano ban thep umphniang lem.
Lada ka ain ka Ong 20/- na pb ha barik mano ba ai.
Nongthoh khlem jabieng.
Pyrkhat lem ia kiwei wat sngew stad ba I biej pynban.
Shillong: Ki lad khubor, ki iathuh ba hynnin ka sngi, ka tnat CBI, ka la leit talasi ha ki ar jaka ha ka nongbah Jowai, na ka bynta ban tohkit halor ka jing kynnoh jah pisa, ba la pynlong da ka tnat iing dak ha Jowai, ha kaba ki la don kumba 50ngut ki nongthep pisa ha katei ka iing dak, ong ka khubor.
La iathuh ba ka CBI, ka ioh bun ka pisa lem bad ki kot ki sla ruh, ha katei ka jingleit talasi jongka, ong ka khubor jong ka Shillong Times mynta ka sngi.
Ka jing talasi, ka long ha iing jong U Tej Bahadur Rana, uba dei u nongtrei Sub Post Master, uba la shongthait bad la iathuh ba ka lok jongu, ka dei kaba ju trei ia katei ka kam kynshew pisa jong ki nongthep pisa ha katei ka Post Office.
Nongpoh:  Ka Hynniewtrep National Youth Front, Northern Region, hynne ka sngi ka la pynsngew lem ia kata ka jingsngewkhia halor ka khubor kaba la mih ba ka la don ka jingiaid laitlan ki kali kit dewiong, hynrei kaba la pynsngewkhia eh ia ki nongrim ka HNYF, ka long hadien ba ki la ioh jingtip ba ki don ki Trok kit Dewiong, ki la iaid lait na ka jaka thew Weight Bridge, Nar-ang, da kaba ki pyndonkam da kiwei pat ki surok kiba don ha Ri Bhoi.
Haba kren sha ki Lad Pathaikhubor, u Bah Marcus Marten, President ka HNYF, NR, u la ba ka seng hi ka la ioh jingtip halor ka rukom iaid ki trok kit dewiong, kaba la long laitlan shaba palat hapoh kane ka district, namar ki don bun ki trok kit dewiong, kiba la pyndonkam da kiwei ki surok tang ban iaid lait na katei ka weight bridge bad kaba la long pyrshah ruh ia ka kyndon Ain 144 CrPC ba la pynjari   ha Ri Bhoi.
Shuh shuh u Bah Marcus Marten, u la ong ba ka seng kam tip la kitei ki trok ki dei kiba don challan ne em, hynrei ka daw kaba la pynlong ia ka seng ba kan pyrshah, namar ba kitei ki trok ki pyndonkam da ki surok shnong tang ban iaid lait na katei ka Weight Bridge bad kaba la wanrah jingeh pat ia ki paidbah namar ka jingsniew surok.
Haba kdew ia ki surok kaba la ju iaid da kitei ki trok Kit dewiong, u Bah Marcus Marten, u la ong ba kitei ki trok ki ju pyndonkam ia ki surok kiba kynthup ia ka surok na Mairang-Patharkhmah, na Umling-Pahammawlein, ka surok na Umsning-Mawhati ban mih sha Umsiang, ka surok Nongpoh-Umden-Sonapur, namar lyngba jong kitei ki surok, la lait na katei ka Weigh Bridge kaba don ha Narang.
U la ong ruh ba katei ka jingiaid ki trok na kitei ki surok, ka long ban lah ban pynim beit ia ki challan watla ki iaid ne kit bunsien, kumta halor katei ka nongrim na ka liang ka seng ka dap da ka jinglyngngoh kaba khraw ba na ka liang ki bor sorkar kim shem la phaikhmat ne ban leh ei ei ia kitei ki trok, kiba la pynkhien Ain.
Kumta, halor kane, na ka liang ka HNYF ka la pynmih ia ka jingmaham kaba tyngeh ia ki kali kit dewiong ban kim dei ban pyndonkam bakla ia ki surok shnong bad ha kajuh ruh ka por ka seng ka la kyrpad ia ki bor pulit ka district bad ruh ia ki bor pyniaid district ba kin pyrkhing, na ka bynta ban tehlakam ia kitei ki trok kit dewiong kiba la pyndonkam bakla ia ki surok shnong, u la bynrap.
Jowai:   U Dolloi ka Elaka Rymbai, u Elios Swer ha ryngkat u pyrsa jong u bad u kynum jong u kila ngam jyllop ha ka wah Prang mynta ka sngi hadien ka jingwan kyndit ka umsaw namar ka jingslap na kiwei pat ki bynta jong ka District.
Myn hynnin ka step, u Dolloi ha ryngkat u pyrsa jong u bad u pyrsa jong u ubym pat shym la ioh kyrteng bad u kynum jong u u bym pat shym la ioh kyrteng ki la leit kwai dohkha ha ka wah Prang bad ynda poi ha katei ka wah ki la shong da ka lieng kynda ban kam sha shilliang jong hynrei ha katei hi ka por kyndit la wan ka umsaw ban pynkylla ia ka lieng jong ki.
Ka tyllong khubor ba tikna ka la iathuh ba ki don haduh 6 ngut ha katei ka lieng kynthup 4 ngut na ka shnong Rymbai bad 2 ngut na ka shnong Kwator.
La iathuh ba ha ka por ba wan ka um saw, kitei ki nongkwator arngut ki la kynthih na ka lieng da kaba pyrta ruh ban kynthihlang hynrei kitei ki saw ngut na Rymbai kim shym la leh kumta ka lieng kala kylla bad lai ngut ki la iap katba uwei u la lait im hadien ba u la ioh bat ha ki phlang sharud wah.
Ki ar ngut ki Nongkwator ki la jngi bad ki la lait im.
Ia ka metiap u Dolloi bad kiwei pat ym shym la ioh sei haduh ka por ba thoh ia kane ka khubor.
Kiwei kiba la iap ha katei ka jingjia, ki long U Rishanlang Swer, u samla pule B.Sc,  nangta sa u kynum jongu, U Chanbistar Kharkongngor, uba trei mechanic ha  lad Rymbai.
Ym baroh 2ngut ki nong kwator, uwei u dei na ka shnong bataw,.
Shillong:  Ka St Mary’s College ka la pylliem ia ka Kiang Nangbah Govt.
College da 35- 07 katba ka Lady Keane College ka pylliem ia ka Nongstoin College da 46-13 ha ka NEHU Inter College Basketball (Men & Women) Tournament 2019 kaba long myn hynnin ka sngi ha ka kyrdan ki kynthei.
Ha ka jingiakhun ki shynrang, ka Shillong College ka la pylliem ia ka Jaintia Eastern College da 96-13, ka North-East Adventist College pylliem ia ka Nongstoin College da 52-37, ka St.Anthony’s College ka pylliem ia ka Goodwill College da 99-01, ka St Edmund’s College ka pylliem ia ka St.Anthony’s College Byndihati da 63-50, ka Synod College ka la pylliem ia ka Sankerdev College da 46-20 bad ka NEHU, Shillong ka la pylliem ia ka Kiang Nangbah College da 27-17.
Nongstoiñ:  Kum shi bynta ban pynpaw ia ka jingpyrshah halor ka jingleh donbor jong u Syiem ka Hima Nobosohphoh u Paiem Kawangbor Syiemiong, ha kaba iadei bad ki kam synshar Hima Sima, ka Synjuk ki Khun ki Hajar jong ka Hima Nobosohphoh, South West Khasi Hills District myn hynnin ka sngi ki la iamih paidbah bad pynlong ruh ia ka jingialang hapoh iew Rangblang.
Ha katei ka jingialang ka Synjuk ryngkat ka jingiamynjur lang da ki paidbah da kawei ka sur ka la shim ia ka rai ban ai por 2 taïew ia u Syiem ba un pynbeit ia ki kynrum kynram, lym kumta ka Synjuk kam banse ban leit khang tala noh ia ka ophis treikam jong u Syiem ka Hima Nobosohphoh.
Kaba la pynlong ia katei ka Synjuk ban iamih paidbah ha ryngkat ki khun ki hajar ka Hima Nobosohphoh kadei hadien ba u Syiem um shymla lah ban ai ia ki jingpynshai ia ki hyññiew tylli ki mat ba ka Synjuk kala pan ia ka jingpynshai na u.
Kitei ki hyññiew tylli ki mat ki kynthup halor ka jingbym khot pynlong shuh u Syiem ia ka Dorbar Hima mynta la 3 snem, ka jingleh donbor ban thung ia u Secretary ka Hima khlem ka jingtip jong ka Hima kata hadien ba u Secretary u la pep trei noh khlem da resign, ka jingthung pynbun shuh shuh ia ki Myntri Elector khlem da iaid katkum ka lynti, ka jingdie sop sop ia ka khyndew syiem ha Pamdaba (Ranikor), ka jingsuki ban pynbeit ia u pud synshar shnong bad ka jing Register klumar ia u pud synshar shnong khlem da ioh ia ka jingmynjur bad ka jingkhang ia ka ophis Hima khlem da ai jingtip.
Haba ai jingkren ha katei ka jingialang na ka liang jong u Chairman ka Synjuk u Bah Edilbert Iawphniaw u la ong ba ba ki jingeh kim mih tang ha ka shnong Mawsaw bad Nongbah Rangblang, hynrei kane ka jingeh ka la mih ha kylleng ki shnong jong ka Hima bad u la kyntu ia u Syiem ba wat pynlong khiew jakai ia ki Khun ki hajar Ka Hima Nobosohphoh.
“Phi la ialehkai bad u paidbah ha kaba naduh u snem 2018 haduh mynta phim pat lah ban ai jingshai ia ki 7 tylli ki mat ba ki khun ki hajar ki la wanrah" ong u bah Edelbert da kaba u la kyntu jur ruh ia u Syiem ba un burom ia ki ain ki kyndon jong ka District Council bad Elaka ym ban pyntreikam jubor ia ki ain ba shu shna hi bad u tei u Chairman ka Synjuk u la kynnoh ruh ba u tei u Syiem ka Hima Nobosohphoh u dei u Syiem ba bam pisa bad u oh ka dor ba heh haba ai sanad bad u pan ruh 20 tyngka lada ki paidbah ki phah ne ai kino kino ki shithi sha ka Hima.
Katba na ka liang jong u Bah Rescommand Nongsiej, Vice Chairman ka Synjuk ki Khun ki hajar ka Hima Nobosohphoh, u la ong ba hadien ka jingshimti jong u ne u Syiem ba mynta la iohi ba ki Shnong ki thaw ki la iapait iapra bad kam don shun ka shongsuk shongsain bad kane ka dei namar ka jingleh donbor jong u Syiem bad u la ong ruh ba balei u ne u Syiem um nud shuh ban pynlong Dorbar wat mynta la haduh 3 snem kynthih bad kane ka pyni ba u don ka jingmut ba kyllain.
Shuh shuh u la ong ruh ba man kapor ka sanad sordar ka long 5 snem, hynrei mynta pat une u ai sanad tang shi snem bad ym tip aiu ki jingmut ba sha lyndet.
La ong ruh ba u secretary u la pep trei la palat 2 snem bad u thung pat ia u secretary ba thymmai khlem ka jingtip ka Hima bad katei ka Synjuk ka pynrem ia ka jingleh u Syiem uba la die duh ia ka khyndew syiem ha Pamdaba kaba don ha ranikor bad ngi dawa ruh ba ka jaka nongkynti Jong ka Hima kadei ba don beit ha ka Hima.
Kumta u bah Ramsiej u ba la kyntu jur ba kum u kpa Ka Hima u dei ban don ka jingkitkhlieh ia la ki jong ki Khun ki hajar ym ban shu ngop ha ka jingshah pynbiej jongno re jongno kaba wanrah pynban ia ka jingia sngewsih hapdeng ki khun ki hajar.
Kiwei pat ki nongkren ki kynthup ia u Bah Moding Thyrniang Rangbah Shnong Nongbah Rangblang, bah Moonkingstar L.Paliar, General Secretary ka synjuk bad bah Premmistar Paliar ki la takrain jur ia u Syiem ka Hima Nobosohphoh bad dawa ruh ban pynbeit kloi katba lah ia kitei ki kynrum kynram.
Na ka liang jong ki nongthoh khubor ki la ioh lad ruh ban leit iakren bad u Syiem ha kaba iadei bad kitei ki kynrum kynram, hynrei na ka liang jong u Syiem u la kyntait lut ia kitei ki jingkynnoh da kaba u la ong ba  ki don tang 2 Shnong kiba thaw ia katei ka Synjuk ki khun ki hajar ka Hima Nobosohphoh ba kynthup ia ka shnong Mawsaw bad Nongbah Rangblang.
Shuh shuh u la iathuh ruh ba ha u snem 2016 ka Hima ka la pynim biang ban thung ia ki Myntri elector bad ia kane la pass da ka Dorbar ha u tei hi u snem bad ha kaba iadei bad ka jingthung ia u Acting sordar ka shnong Mawsaw u Syiem u la kynnoh ba ka dei namar ka jingialeh pyrshah jong u sordar barim namar ia ka ain jong ka Hima bad um treh ban wan iakren wat hadien ba ka Hima ka la khot ia u sha ka miej jingiakren.
Nongstoiñ:  Ki nongshong shnong ka thaiñ Mawthungkper, Jaidoh, Mynni Mawbri bad kiwei kiwei ki shnong ba marjan kila ut la nam namar ka jingnang sniew palat jong ka surok na Kynroh haduh Mawkaton ha kaba ki paidbah ki la iakynduh jingeh ha ka iaid ka ieng, khamtam haba pang ba shitom.
Katkum ka tyllong khubor ba la phah da u Samla Khrawbor Shangrit Secretary ka HYC Lai Lyngdoh Area Unit, u la ong ba wat la katei ka surok kala don hapoh ka skhim PMGSY ba la mang ban trei haduh 7 KM naduh Kynroh haduh Mawkaton bad la sanction 4 klur tam eiei bad la mang ruh pyndep hapoh 10 June 2020 kata ka long katkum ka signboard bala pynieng ha Mawkaton.
“Hooid ka thain kala sngew nguh ia u Contractor ba u la wan maramot ia katei ka surok ha kane ka lyiur ba la dep kata na ka thain Kynroh haduh Jaidoh, kumjuh la dep sdang theh maw naduh Mawkaton haduh Mawsnarih, hynrei ki paitbah ki kyrpad ba un sdang biang namar kala jinjar eh namar naduh Kynroh haduh Jaidoh bad na lyndet Mynni Mawbri haduh Mawshongkhyndew kala sniew eh kala buh jingeh ia kiba leit iew Markasa bad Shillong bad ha Nongstoin kumjuh" ong ka kyrwoh na u tei u nongialam ka HYC.Shuh shuh u la ong ruh ba na ka liang ka HYC Lai Lyngdoh Area Unit ka kyrpad bad dawa jur ia u Contractor ban wan bteng biang ban trei namar kapor kala biang ban trei mynta lait ia ka lyiur bad khnang ba un pyndep ha kapor ka ba biang bala buh lada um lah pyndep ggin ym ailad kum ka seng namar ba ka Seng kala iohi ia ka jingjynjar u paitbah haka iaid ka ieng kiba leit wad dawai ha Shillong kiba iaid na kane ka jingsniew  ka surok kila jynjar, bad kumjuh ki paitbah ka thain Mawskuin, Nongklung, Mynni Mawbri, Mawkynrum,  bad kiwei ki jaka kiba iaid leit iew ha Markasa.
Shillong, 11 Rymphang: Ka sorkar jylla ka la jubab ia ka jingkwah iakren ka seng beain ka HNLC, da kaba ong, ba lada ka seng ka kut jingmut shisha ban wan iakren, ka dei ban sangeh shwa ia ki kam pyntriem.
Ha ka jingpynlait kyrwoh mynta ka sngi, ka sorkar jylla ka la ong ba ka kloi ban don ka jingiakren bd ka seng lehnoh bad kiwei ruh ki kynhun seng tang lada ki sangeh shwa ia ki kam pyntriem, ki kam pyrshah ia ka ri, ka jingkhot pakhang shnong, ki jingpyniap briew bad kiwei kiwei ki kam runar.
Kine ki kyndon ki long kiba donkam shwa ban iapoi sha ka mieh iakren, bad ki dei shi bynta jong ka sorkar jylla bad ka sorkar pdeng haba khot iakren ia kino kino ki seng.
Ka sorkar ka la ong ba ka long kaba kloi ban iakren ia kano kano ka kynhun seng lehnoh kynthup ka GNLA bad ka HNLC tang lada ki wan shakhmat da ka jingsngew khia bad ka jingkut jingmut.
Ym donkam ban batai, ka jingthung ki ksiang ka dei ka rukom ia kano iano ka jingkhot iakren na ka bynta ka jingsuk bad ka jingjai jai ha ka jylla.
Ka sorkar, ka kyntu jur ia ki kynhun lehnoh ban sangeh ki kam runar bad ban shim ia ka jingkhot iakren da ka jingkut jingmut bad ka jingkhuid mynsiem.
Shillong, 11 Iaiong: U Bah Sanbor Shullai, uba dei u MLA bad ruh u dkhot jong ka MLA charitable Council (MCC), jong ka South Shillong Konstitwensi, u la phah ia ki jingiarap pisa bad ki tiar ki tar sha kito ki lanot kiba shong ba sah ha u pud jong ka South shillong konstitwensi, kiba la shah ktah ha ka erlangthari kaba la jia ha 5 tarik, Iaiong 2016.
Ki longing kiba la shah ktah ki la ioh ka jingiarap da ka pisa kumba 50,000 tyngka bad ki jain siang bad kiwei pat ki lad jingiarap lynba ki tiar ia kiba la sam tang na ka tulop MLA jong u Bah Sanbor Shullai.
Ki lanot ki la mad ia kane ka jingjia ba sngewsih, naduh ka jing duh ia ki tnum iing bad kiwei pat ki tiar iing, la iathuh ba kane ka jingiarap kan long tang khyndiat, hynrei u MLA u la ong ba un sa ong ia ka sorkar jylla na ka bynta ka jingiarap ba dang sah.
Shillong, 3 Naiwieng: Ka sorkar kan sa eksamin ia ka jinglong jingman jong ka Sohra Government College na ka bynta ban pynrung sa ia ka jinghikai ia ka sobjek Science bad ka Commerce.
U Symbud Myntri Rangbah ka jylla ba peit ka pule puthi u Prof RC Laloo u la ong ia kane ha ka jingiakynduh bad ka South Khasi KSU, Sohra hynne ka sngi kaba dawa ba dei ban pynrung ia ka jinghikai Science bad Commerce ha kane ka Kolej kaba hikai tang ia ka Arts Stream haduh mynta naduh ba la seng ha u snem 1982.
U Prof Laloo u la ong ba ka Sohra Govt College ka dei kawei na ki kolej ka sorkar ha ka jylla bad ka sorkar ka kwah eh ban pynlong ia ka kaba bit kaba biang.
Ngin phah ia ki ophisar ban leit eksamin ia ka jinglong jong kane ka kolej la ka biang ne em ban pynrung sa ia ka sobjek Science bad Commerce", la ong u Prof Laloo.
Na ka liang ka KSU SKHD ka la aiti ia ka dorkhas mynta ka sngi, ha u Symbud Myntri Rang bah ka jylla ban dawa ba dei ban pynrung ia ka Science bad ka Commerce ha kane ka Kolej.
“Ngi la dawa ba ka sorkar ka dei ban pynrung ia ka jinghikai ia ka Science bad ka Commerce ha kane ka kolej khnang ban plie lad ia ki samla kiba shem jingeh ban wan pule shabar kiba kwah ban pule ha kine ki lain namar ba ka jingdon tang ka Arts ka la pynduh lad ia ki ban jied da kiwei ki lain", la ong u president ka South Khasi KSU u Bah M Bynnud.
U la ong ba ka seng ka la dawa ruh ba ka sorkar ka dei ban shna shuh shuh ia ka iing ban pynlong ia kane ka kolej kaba bit ba biang kaba lait na ka jingkhapngiah.
“Ngi la pynsngew ruh ha u Symbud Myntri Rangbah ba ka sorkar ka dei ban buh da ka bus khnang ba kan kit ia ki samla pule kiba wan najan bad na jngai sha kane ka kolej", la ong u Bah Bynnud.
Ia kane ka kolej la seng ha u snem 1982 bad ka sorkar ka la shimti ha u snem 2009.
Ha kawei ka liang ka JSU ka la pynpaw ia ka jingsngewnguh ia ka sorkar kaba la mang shuh shuh ia ki kam na ka bynta ka B.ED College ha ka Kiang Nangbah College na ka bynta u snem ban wan 2015.
“Ngi sngew kmen ba u Symbud Myntri Rangbah u la kular ba ka sorkar kan thaw kam shuh shuh ha kane ka kolej", la ong u president ka JSU u Bah R Parein hadien ba la iakynduh ia u Prof RC Laloo hynne ka sngi.
Katkum ka jingong u Bah Parien, u Symbud Myntri Rangbah u la pynthikna ruh ba ka sorkar kan sa shna kamra shuh shuh ha kane ka kolej.
U la ong ruh ba u Prof Laloo u la kular ban thung noh ia u Principal bad u Vice Principal uba pura ha Jowai Government Boys Secondary School.
Shillong, 30 Lber: Ka Jaiñtia Youth Federation (JYF-EJH) East jaintia hills hapoh ka jingialam u President samla Niwasly Rymbai bad u General-secretary Johnson Pala ha ryng kat ki dkhot jong ka Seng ki la leit ia kynduh ia u Deputy Commissioner ka East Jaintia Hills ha kaba ki la aiti ruh ia ka dorkhas sha u kaba ki dawa ban pynkynriah noh ia ka jaka theh niut ka Town Committee East Jaintia hills kaba don tang kumba shiteng kilometer na ophis u DC bad kaba don ruh ha jan ka surok by -pass ba leit sha ka shnong Ladrymbai, Rymbai, Diengshynrum bad Khliehriat.
La ong ba ka jingdon katei ka jaka theh niut ka bym da jngai na ka surok bah ka la wanrah ia ka jingsma iwtung haba leit ba wan lyngba katei ka surok bah.
Jowai: Ka Khasi Jaintia Students Union (KSU) Narpuh Unit mynta ka sngi ka la pynlong ia ka awarness Program halor ka jingdih drugs bad kumjuh ruh ka la sam khusnam ruh sha ki samla ba la pass bha ha ki examination bapher bapher jong ka thain.
Ia kane ka jingialap ban pynsngewthuh shaphang jingpynsniew u Drok bad ruh ka jingsam khusnam la pynlong ha ka hall jong ka Holy Cross Higher Secondary School, Umkiang ha kaba la wan ban ia shim bynta ruh da u President ka KSU, NEHU Unit kum u special guest, u samla Pynkmenlang Sanmiet, u Shiningstar Kharbihkhiew uba dei u President ka Mawryngkneng Unit bad u Central Execcutive Mmber, u samla Ruben Najiar uba dei peit ruh ia ka JHDU nalor u Secretary, Cherity Suja bad Financial Secretary, Streamly Niangti jong ka Jaintia Hills District Unit.
Haba kren shaphang ka jingsniew u drok u Dr.B Sumer uba dei peit ia ka Umkiang PHC u la ong ba u drok udei u jingsniew uba pyntroin ym tang ia ka met jong u nongdih hynrei ka pyntroin ruh ia ka iing ka sem jong u.
Kito ki samla ba ju myllien ban dih drok kim banse ban kylla ki nongtuh nonglute lada kim don pisa ban thied ia u drok.
“Phi dei ban ong em ia u drok te ynnai", la kyntu u Doctor ia ki khynnah skul 11 bad 12 jong katei ka skul.
Na ka liang u samla Streamly Niangti u la ong ba buh bah ki drok ki la iaid lyngba ka East Jaintia Hills District bad ki jingshisha ki la paw lyngba ki lad pathai khubor bad lada u drok u iaid lynti na ka District jong ngi khlem un don kynrei hapoh kane ka District.
“Phi dei ban kiar na kum une u jingdih basniew uba pynjah burom ymtang ia ka shimet lyngba ki kam bad ki jingpang jong u, hynrei ka pynjot ia ka iing ka sem bad ka imlang ka sahlang", la ong u bah Streamly Niangti.
U samla Sanmiet, haba kren kum u nongshah khot sngewbha ba kyrpang, u la ong ia ki samla ba u drok udei uba ka pyrthei ka pyrshah haduh katta katta bad dalei lei ruh ki samla baieid jong ngi kiba dei ka lawei ka ri bad ka jaitbynriew kim dei satia ban ngat kum ha une u mard ba kynsha bad ba pyniap shyrkhei ia ki million ngut ki samla shynrang bad kynthei.
Ha kaba iadei ba ka khusnam, u la ong ba kane kadei u soh ka jingtrei shitom jong phi bad bad kam dei ban kut tang hangne hynrei phin dang iaibteng ban iai trei shitom namar tang uba trei shitom uba lah ban ioh ia u soh u bathiang.
U samla Pynkmenlang Sanmiet u la pynkut da kaba ong, “Kane ka juk kam dei shuh k juk rah wait rah stieh ne suloi hynrei ka juk jong ka jingnang jingstad bad u khulom udei ka waitlam nep arliang syrti ban wanrah ia ka jingjop ia kano kano ka thma ha ka jingim jong phi".
La ioh ruh ka jingkren na u samla Kharbihkhiew bad na u bah Ruben Najiar bad ia ka jingialang la pyniaid da u President jong ka Narpuh Circle u samla Kwilness Suchiang.
Ha kane ka sngi, ka KSU ka la sam ia ki khusnam kaba kynthup ia ki Syrnod bad Pisa sha ki 12 ngut ki samla ka thain kiba la wan ha ka kyrdang kaba nyngkong (1st Division) ha ki Examination bapher bapher jong  ki.
Kitei ki 12 ngut kidei kiba la pass na ki skul bapher bapher naduh Jowai, Shillong bad kynthup ruh ia ki ba na ka Holy Cross Higher Secondary School Umkiang.
Shillong, 17 Lber: Ka kynhun myn tri sorkar kaba la ia kynduh mynta ka janmiet ka la shim ia ka rai ban wanrah ia ka mat ia kren halor ki artylli ki Bill ha Ing dorbar Thaw-aiñ ka sorkar jylla.
Kitei ki ar tylli ki Bill ki dei ka Meghalaya (Benami Transactions Prohibition) Amendment Bill 2016 bad ka Megha laya Tenants, Verification and Regulation Bill 2016.
Ka kynhun myntri ka la rai ba ia kitei ki Bill yn ia kren janai bha hapoh Ing Dorbar.
Lah ban kdew ba kitei ki ar tylli ki Bill ki dei kiba ki 13 sengbhalang ki kwah ba ka sorkar kan pyntreikam noh khnang ba kan don ka jingpyrkhing ia ki bar jylla ne ki mynder kiba wan rung be-aiñ sha kane ka jylla.
Katkum ka jingkwah ki Sengbhalang ka long ba kino kino ki briew kiba wan sha kane ka jylla ban bylla sngi ne kiwei pat ki kam lane kiba wan sah wai ki donkam ban don ki kot ki sla kiba biang kiba yn pynthikna ia ki kot ki sla jong ki da ki pulit.
Lah ruh ban pynkynmaw ba ki sengbhalang ki ban jur ia ki MLA ka Liang pyrshah ba kin kyrshan ia katei ka bill.
Nongpoh:  Ka Lumniwar Sports Club, ka la long kum ka lahduh napdeng baroh ki kynhun na ka thain Mawhati, kiba la wan iashimbynta ha ka Mawhati Zone jong ka Ri Bhoi League, kata hadien ba ka la lah ban pynliem noh pyrshah ia ka Sonidan Sports Club da 2-1, ha ka jingiakhun phainal na katei ka Zone, kaba la long hynnin ka sngi ha Madan ialehkai phutbol ka Kdohhati.
Shwa ban sdang katei ka Phainal, la ioh ruh ban plie paidbah ia ka (VIP Gallery) ne ka jaka shong ia kaba la tei ha Madan Mawhati, lyngba ka jingnoh synniang da utei u MDC ka Mawhati bad kiba la sakhilang ha katei ka sngi, ki kynthup ia u u Bah R.B Shadap, President ka RBDSA, u Bah Paul Nongrum, Football Secretary ka RBDSA lem bad kiwei de ki riew rangbah jong katei ka thain.
Haba phai sha katei ka jingiakhun, da shisha ka la long ka jingiakhun kaba itynnad bad kaba la pynhun ia ki paidbah kiba la leit ban sakhi, namar ki rangialehkai jong kitei ki ar kynhun, ki la iakhun tyngeh ba ka bynta ban knieh ia ka namlahduh na katei ka Mawhati Zone.
Da shisha ha katei ka jingiakhun, u sawar jong ka jingjop u la kham noh sha ka kynhun ka Sonidan SC, namar ki rangialehkai ki la kham lah ban tehlakam ia ka jingiakhun, haba kaba ki lah ruh ban lamkhmat ia ka jingiakhun da kaba ioh thep kol nyngkong, hynrei katei ka kol kaba la lamkhmat da ka Sonidan SC, kam shem la neh slem, namar tang hadien katto katne minit, ki rangialehkai ka Lumniwar SC, ki la ioh ban pynphai kylla ban pyniakhaid bad pynkut ruh ia ka kylla step da 1-1.
Haba bteng ka kylla miet, ka jingiakhun ka la nangitynnad, namar kitei ki rangialekai ki la iakhun tyngeh ban ioh thep kol bad ban khur ia ka namlahduh na ka Mawhati Zone, katba ka jingiakhun ka la nangiaid shakhmat, uwei na ki rangiahkai ka Lumniwar SC, u la ioh ia ka kabu kaba biang ban thep biang sa shi kol bad kaba la neh haduh ba kut ka jingiakhun, kaba la pynlong ruh ia ka Lumniwar SC ba kan pynliem noh ia ka Sonidan SC da 2-1.
Ka Lumniwar SC kaba la ioh ban rah ia ka namlahduh na ka Mawhati Zone, ka la ioh ia ka khusnam pisa kaba T.6 hajar bad ka Sonidan SC ka la ioh T.4 hajar lem bad ka Trophy.
Kitei ki ar-kynhun kiba la poi sha ka Phainal, ki sa ioh ruh ban aireng ha ka Final Round na ka bynta ban iaknieh pat ban rah ia ka namladuh ha ka Ri  Bhoi League.
Shillong: Ki nongshong shong jong ki hynniew shnong ki ba hap ka  Dorbar Pyllun ki Hynniew Shnong mynta ka sngi ki la wan ban pynpaw ia ka jing bym lah pdiang ia ka rai ban ithuh ia u bah Livingstone Mylliem kum U Rangbah Shnong ba shipor  jong ka Lumrit village.
Haba ia kren bad ki nongpathai khubor, u symbud rangbah shnong jong ka shnong  Lumrit u bah Orktbest Kharumnuid u la ong  “Ngi ki nongshong shnong jong ki shnong ki kynthup ia ki hynniew shnong ngin ym pdiang ban ithuh ia u rangbah shnong ba shipor bad na ka liang jong ka shnong ka pdiang ia u bah  Lamjingmut Nongspung kum u rangbah shnong".
U la iathuh ruh ba ki nongshong shnong jong ka shnong Lumrit lem bad ki hynriew tylli ki shnong ki kwah ban tip na Syiem jong ka  Hima Khyrim ba kaei kadaw jong ka jing pynkynriah noh ia u bah Nongspung na ka kam rangbah shnong.
“U  Syiem u dei ban ai shuwa ka jingpynshai ha ka ne ka phang namar ba na ka liang jong ki nongshong shnong jong ka shnong lumrit ruh ngim don eiei pyrshah ia u ne u rangbah shnong hynrei kum no un shah weng na ka kam rangbah shnong bad kumno khlem jingtip kin thung da u wei u rangbah shnong ba shipor.
"U la iathuh ruh ba dei na ka daw ba ngim ioh jingpynshai ki nongshong shnong jong ki hynniew shnong, kin ym pdiang ne shah ban pynlong ia ka jing jied jong uwei pat u rangbah shnong ha ka shnong Lumrit.
Na ka liang jong ki shnong “Ngi la leit ban kynduh ruh ia u Syiem jong ka Hima Khyrim ban pan jingshai, hynrei na ka liang jong u syiem u la ong ba kane ka hap hapoh jong ka jing peit jong ka Shnat Raid Tynring na ka liang jong u syiem kam shym don kano kano ka jongthoh jingtar ban pyntikna, hynrei na ka ei ba la ju bud baroh shi katta ka shnong ka hap ha ka shnat raid Tynring.
Na ka liang ki nongshong shnong jong kine ki Hynniew shnong ki la pynpaw ba kin sa leit kynduh bad u Deputy CEM jong ka  KHADC u bah  Pyniaid Sing Syiem u ba long ruh u  Executive Member in-charge Elaka ha kine ki sngi ban wan ban ia kren shaphang kane ka bynta.
Kine ki Hynniew shnong ki kynthup ia ka Mawkynring, Lumkseh, Wahmyntait, Mawkduk, Lumdiengngan, Lumrit and Kyrdeng.
Shillong: Ia ka Special  Review Committee (SRC)  la thaw da ka sorkar jylla ban ia bishar halor ka bill kaba la wanrah da ka sorkar pdeng ban pynkylla ia ka khyrnit ba hynriew (Sixth Schedule) ha ka ba la pynlong nyngkong mynta ka sngi hapoh ka jingpyniaid jong u myntri ba dei peit ia ka District Council, u James K Sangma.
Haba kren ha ki lad pathai khubor na ka liang jong u myntri, u la ong ba na ka liang jong ka SRC kan dang ia kynduh biang ha ka 26 tarik mynta u bnai ha kane ka taiew ban wan ban dang iai bteng shuh ia kane ka jingkren halor kane ka juh ka phang.
U Myntri u la iathuh ba ki la ia kren ha kane ka jingiakynduh mynta ka sngi halor ka bynta kaba la don ha ka Bill kaba la wanrah da ka sorkar pdeng ban thung MDC ia ki jaid bynriew riewlum kiba khlem don nongmihkhmat ha ka ktien nongwei ki ong “Unrepresented Tribes" ia kane ki dang iai bteng biang ban ia kren ha ka jingkynduh ha kane ka taiew ban wan.
Halor ka jingpynbna jong u President 1950, na ka liang jong u myntri u la ong ba  kane ka dei da kawei pat ka phang ka bym don jingiadei ei ei ruh em bad kaei kaba kane ka jingthmu ban pynkylla ia ka Sixth Schedule.
U bah Samuel B Jyrwa, ba mih khmat na ka liang jong ki riew paidbah sha kane ka SRC, u la ong ba kin dang ia kynduh biang ha ka sngi Palei ban wan kata ka 26 tarik mynta u bnai.
Na ka liang jong ki, ki la pynpaw ia ka jingsngew ha kaba ia dei bad ka jingong ban thung MDC ia ki jaidbynriew kiba khlem don nongmih khmat.
Kawei pat ka long halor ka Village Council, Municipal Council, na ka liang jong u Bah Samuel u ka ong ba wat la ha ka Bill kala don ba kitei kin nym trei kam ha ka jylla Meghalaya, hynrei ka don pat ka ktien kaba ong kane kan long tad haduh ban da pynbna pat da u Lat jong ka jylla.
Haba ia dei bad ka jingjied ia ki rangbah shnong, na ka liang jong ki, ki la pynpaw ba kane kam dei ban hap hapoh jong ka State Election Commission, hynrei dei ban leh lyngba jong ki District, u la ong ba kin sa dang ia kren biang ia kane ka kam ha ka 26 tarik mynta u bnai.
[ba bteng]3)Kaba sait manla ka sngi:Kaba sait daka sabon ne shampu man la ka sngi ka ialam sha ka jing duh noh ia ki umphniang ha ki snieh khleh bad ka nang tyrkhong shuh shuh ia u shniuh kaba Islam sha ka jing kwah sait manka ka sngi.
Pyrshang ban sait shampu ia u shniuh 2 ne 3sien shitaiew.4)Ka Jing pyndonkam da ki kor pynrkhiang shniuh(hair dyer):Ka Jing pyndonkam daki kor pynrkhiang shniuh kiba khluit kan nang pynsniewdur shuh shuh ia u shniuh, namar u shniuh jongphi u la shah pynkhluit lypa na ka jingshit jong ka sngi namar kata ialeh ban kiar naka ba pyndonkam iaki.5)Ki jingpynjlih(conditioner)kiba lah ban shna hi ha iing:Ban ioh ia u shñiuh uba phyrnai bad jem sait ia u da u apple juice vinegar bala khleh lang bad ka um naka bynta ka jingjlih tynrai (natural hair).
Nangta sleh khyndiat ka umphniang snepkor ne u makhon, ieh kumba katto katne por bad sa sait ia u shñiuh.
Kane ka rukom leh kan pynioh ia u shniuh uba jem bad phyrnai bha khamtam iakito kiba don ia u shniuh u ba kdor.
Phi lah ban leh iakine shisen shitaiew.
Kane kan nang pynbha shuh shuh ia u shñiuh jongphi.6)Khuslai shuwa ban sum ha ki pung um:Lada phi dei kiba ju mlien ban sum haki rud duriaw ne  haki pung um(swimming pool) khamtam haki por lyiur,phim donkam shuh ban khuslai.
Shuwa ban rung shapoh um pynjhieh ia u shniuh jongphi nangta sa khleh lang 3pawa ka apple cider vinegar bad 2 pela ka um,sa tah ha u shñiuh ba jhieh jongphi ban lait naka Jing tyrkhong ki shniuh khamtam iakito ki ba ju mlien ban airong ia u shñiuh.
Ka iarap ban pyn jhieh sah ia u shñiuh shuwa ban rung shapoh um namar ka pyllait na ka jing shah ktah u shñiuh ha ki um duriaw ne um pung.7)Pyndonkam da ka umphniang kaba khluit shuwa ban sait shñiuh: Ka umphniang snepkor, olive bad avocado ki dei kiba bha ban pyndonkam haka por lyiur.
Nyngkong pynkhluit malu mala iaka umphniang sa tah pat ha u shñiuh baroh shitylli,ieh kumba 2 ne 3 kynta bad hadien kata sa sait pat ia u shñiuh da ki conditioner ba shna hi ha iing kumba la kdew haneng.
Da kaba leh kumne kan pynjem bha ia u shñiuh jongphi khamtam haki por lyiur.
[phah ia ki jingthoh jongphi ruh ban sumar ia ka met ka phad ha rupangnews@gmail.
com].
Shillong: Mynta ka sngi ki MDC jong ka liang pyrshah hapoh jong ka KHADC, hapoh ka jingialam jong ka Dr Ampareen Lyngdoh kila leit ban ai ia ka dorkhas sha u myntri ba dei peit ia ka District Council, u James K Sangma.
Na ka liang jong ka Dr Ampareen Lyngdoh kaba don lang ha kane ka sngi kaba la ialam ia ki MDC sha u myntri ka District Council ha ba ia kren bad ki nong pathai khubor, ka la ong ba ki kwah ruh ba ka sorkar ka dei ban pynkylla shuwa ia ka hukum jong u president 1950 namar ha kane ka hukum ka long ba ki don 50 tylli ki jaidbynriew riewlum ha kane ka jylla.
Ka la bynrap ruh  ba naduh ba la pynlong ia ka khyrnit kaba hynriew ha u snem 1947 kane ka dei ka sien kaba nyngkong ba la wanrah ia ka jingpynkylla kumta na ka liang jong ka party Congress ka shem ba ki don bun ki jingduna ia kaba ki ruh ki kwah ban kdew khnang ba ka jingpynkylla kan nym ktah ia ka jaidbynriew.
La iathuh ruh ba kane ka dorkhas ka ia dei beit bad ka jingthmu jong ka sorkar pdeng ban pynkylla ia ka khyrnit kaba hynriew jong ka Riti Synshar jong ka Ri India.
Ka sorkar pdeng ka la wanrah ia kane ka Bill ban pynkylla ia ka khyrnit kaba hynriew hapoh Rajya Sabha bad ka Rajya Sabha ka la phah ia kane sha ka Parliamentary Stadning Committee ban bishar bniah ia katei Bill.
Ka jingsah nud ka jong ki MDC ka liang pyrshah ha KHADC ka long ha kaba ia dei bad ki briew kiba khlem pat don nongmihkhmat hapoh jong ka KHADC, ka sorkar pdeng ka la buh ia kane kyndon ban thung ia ki kum ki MDC.Na ka liang jong ka seng Congress ka pyrshah ia kane ha kaba ia ka dorkhas la ai sha u myntri ba dei peit ia ki District Council.
Shillong: Hadien ba  u James K Sangma, myntri kam poh iing, u la khot ia kren ia ki nongialam ka CoMSO, u la pynpaw ba na ka liang ka Sorkar Jylla ki la mynjur ban pyntreikam noh ia ki kyndon jong ka Inner Line  Permit da kaba pynkylla ia ka MRSSA bad u la kular ruh ba ha u bnai Risaw kin pyntrei kam noh ia kine ki kyndon ILP bad u myntri, u la kyrpad ruh ba ka CoMSO kan pynsangeh shipor ia ki jingiakhih namar ka sorkar ka la mynjur ia ki jingdawa.
Ka la don ruh ka jingphah ktien na ka liang u Myntri rangbah  ka Jylla, ba ka sorkar ka don ka juh ka jingmut  bad ki jingai jingmut ka CoMSO, ha kaba iadei bad ka jingpynrung ia ka ILP ha ka MRSSA.Na ka liang ka CoMSO ka la pan da ka jingthoh halor kane, hynrei namar ba Myntri Rangbah um don hapoh ka jylla un nym lah ban ai, hynrei u kular pat ba un sa kynduh biang ia ki nongialam ka CoMSO, hadien ba u wan phai.
Na ka liang ka CoMSO ka la pynpaw ba kum ka dak ka jingiatrei lang bad ka Sorkar Jylla bad ban ai lad ia ka sorkar ba kan pyndep ia ka kular, ka CoMSO ka la rai ban pynsangeh noh shwa shipor  ia ki jingiakhih.
Ka kynhun ka kren shai ba lada ka sorkar kam lah ban pyntreikam ia ka inner line Permit system hapoh u bnai Risaw, kan nym don shuh ka jingburom ia ka sorkar bad kan iaid da ki jingiakhih haduh ban da ioh ia ka Inner Line Permit.
Na ka liang ka CoMSO ki kyntu ia ki paidbah ka jylla ban iai shah ban ban nym duh jingkyrmen.
Nongstoiñ:  Ka West Khasi Hills District Badminton Association mynta ka sngi kala ioh ban pynhap pyrda noh ia ka lympung ialehkai Badminton kaba la tip kum ka 12th District Open Cum Inter School Badminton Tournament 2019 ha kaba u bah D.Mawlein Circle Inspector Nongstoiñ u la long kum u kongsan.
Ha katei ka jingiakhun phainal jong katei ka lympung kaba la long hapoh ka Indoor Stadium Nongstoiñ ha ka jingiakhun kynhun jong ki skul ha ki khynnah shynrang ia ka nam lahduh lah ioh ban rah da ka St.Xavier Seondary School bala mihkhmat da u Ardor Marbaniang, Josef Mcvans Marbaniang, Welljonstar Nongsiej bad u Shanborlang Nongsiej.
Katba ha ka liang ki khynnah kynthei pat ka skul Nongstoin Public Secondary School kala ioh ban rah ia ka nam lahduh bala mihkhmat da I Ibanpynhunshisha Kharbani, Anitabahun Wanniang bad Ibanpynroilang Kharbani.
Ha ka jingiakhun para marwei ia ka nam lahduh ha ka liang ki shynrang la ioh ban khur da u Fredy Kit Wahlang na Anderson Higher Secondary School u bala pynliem noh ia u Victor Marwein na ka skul Anderson hi katba ha ka liang ki kynthei ka Balakyntiew War na Anderson Kala ioh ia ka nam jop da kaba pynliem noh ia ka Wanrisha Syiem na Jawahar Navodaya Vidyalaya.
Shuh shuh ha ka jingiakhun Double ha ka liang ki shynrang u Fredy Kit Wahlang bad Victor Marwein na Anderson kila khur ia ka nam jop da kaba pynliem noh ia u Kordor Pyntgnen Ryntong bad u Bankyrmenskhem Syiemlieh na ka skul Jawahar Navodaya Vidyalaya, JNV katba ha ka liang ki kynthei ia ka nam jop la ioh rah da ka  Balakyntiew War bad ka Rachel Ann Marngar War na Anderson kiba la pynliem noh ia ka Anitabahun Wanniang bad ka Ibanpynroilang Kharbani kiba na ka Nongstoin Public Secondary School.
Haba phai pat sha ka open category ha ka Men’s Double la ioh khur da u Dr.L.L Mawsor bad u Ardor Marbaniang kiba la pynliem noh ia u Badonboklang Marwein & Fairly Kharkrang katba ha ka Men’s Single pat u Ardor Marbaniang u la ioh khur ia ka nam jop da kaba pynliem noh ia u Nick Fabian Marngar.
Shillong:   Ka Meghalaya Football Association (MFA) ka la khot sngewbha ia ki AFC D Licence coaches, Grassroots Leaders Course bad  kito ki nongialehkai  phutbol kiba la shongthait  kiba kwah ban iadon bynta ha ka lympung ialehkai Meghalaya Baby League kaba dang iaid haduh mynta ha Shillong, Smit bad ha Mawngap centre.
Kane ka kabu ka long kaba biang  eh ban iadon bynta ia kito kiba angnud ha kane ka lympung Baby League ha India bad kumjuh ban kyntiew ia ka jingialehkai ki heprit ha ka ri.
Ki don 8 D Licence coach (4 ha Shillong, 2 ha  Smit bad 2 ha Mawngap) bad 24 Grassroots Leaders (12 ha Shillong, 6 ha Smit bad 6 ha Mawngap).
Ki nongialehkai barim ki dei ban wan ban shim ia kane ka kabu.
Kito kiba kwah ban iadon bynta ki lah ban aiti ia ki jingtip bniah ha ka ophis ka MFA ha Jawaharlal Nehru Stadium, Shillong, lane da email ha meghalaya.
fa@gmail.
com  shwa ka 10 tarik Nailar.
Ka MFA kan pynbna ia kajuh ka jingplie na ka bynta kiwei ki jaka hikai ha ki sngi ban wan.
Shillong:  Ka jingialehkai jong ka NEHU Inter College ha ka Table Tennis, Badminton bad ka Chess ka la iaid shaphrang mynta.
Ha ka jingiakhun ka Badminton ki shynrang, ka St.Anthony’s College ka pylliem ia ka Union Christian College da 3-0  bad ka NEHU ka pylliem ia ka St.Edmund’s College da 3-2 ban poi syndon sha ka phainal katba ki kynthei ka St.Anthony’s College bad Shillong College kila poi sha ka phainal bad kin ialehkai lashai ka sngi.
Ha ka Table Tennis, ki shynrang ka St.Anthony’s College, North-East Adventist College, St.Edmund’s College bad Shillong College kila poi sha ka semi phainal.
Katba ki kynthei ka St.Edmund’s College bad Shillong College kila poi sha ka phainal.
Ka phainal kan long lashai.
Shamble MannersTip nga phohsniew ne nga ruma,Ha u dak saw la ap jingma,Jingteh Juban kam don jingmut,Kane shuri ka la ha khmut.
Un tip aiu uba na bar,Riti dustur u Khasi Pnar,Ha lum ngi im ngi shong ngi sahSa tang katno ngin shah khalah.
Ha ka kwota ngi la ia mlien,Aidi esti ngi shu ia sdien,Mama hi kliaw u peit matsuh,Jinglong kyrpang un sa pynduh.
Ha ka kyrteng jingiatylli,Kawei ka ain kawei ka ri,Ym don rit paid ym don heh paid,La kut ka suk; hap ban ia ksaid.
La set kyllut la sop matlah,La iap iohthiah ki riew rangbah,Sa tang katno ka si e bi,U lyoh bangla un tap ka ri.
Ka ai el pi sha jingphohsniew,Sa tang ha rngai sawa hoi kiw!Ka them iewtung da ksiar yn siangKyrhuh laren u pyrthat rkhiang?Thylliej padiah pynum dohnud,U paid kupknup u klet ka ud,Ynnai ia ong lawei ban wan,U sai phasi ryndang u jngan!Yn dang bteng….
August: Two youths died and one sustained serious injuries in a fatal bike accident today morning at 5:00 a.
m.
The incident happened as the three were going from Mawiong to Mawlai Mawtawar via Mawlai by pass.
Their bike,with plate number ML05J 8110, went and hit the wall of a bridge on the way.
The deceased are identified as Badondor Shabong (21) from Mawlai Nonglum and Darihun L Nongpyiur(26) from Mawlai Mawroh.
