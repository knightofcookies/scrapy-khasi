Ka jingialang, hynnin ka sngi, ka sdang na Moga bad kan iaid kylleng ka Punjab, ha kaba kan kut haduh ka 6tarik Risaw 2020.
Ha katei ka rally, U Rahul, u shong da ka traktor, tangba ha ka jaka shong jongu, la pynbiang da ki sofa.
Tang khyndiat por, hadien ba ki don bun kiba iohi ia katei ka shuki sofa jong U Rahul Gandhi, ki la ring dur noh hi mar mar bad pyn ia nujor ia ka jaka shong U Rahul ha ka traktor bad ka jaka shong U Mr Bean, kaba u shong hajrong kali bad iaid ha ka nongbah, da ka miej kaba siang da ka sofa.
Shillong: Mynta ka sngi ka 5tarik Risaw, 2020, na ka liang jong ka DC (Supply) East Khasi Hills District, ka la phah ïa u ophisar jong ka tnad ban wan tohkit halor ka jing jah jong u khaw ha ka shnong Laitnongkseh, kaba hap ha ka Sohïong C&RD Block kaba la mang da ka sorkar na ka Scheme PMGKAY kiba hap ha ka thup AAY ban ïarap ïa ki paidbah ha kane ka jingkyrduh na ka daw jong ka khlam covid-19.
Ha kane ka sngi, la don lang ruh ka nong sam khaw kong Trabilin Nongbri, u Rangbah Shnong, Secretary Shnong, Ki dkhot jong ka Vigilance Committee Laitnongkseh, ki dkhot jong ka HYC Nongkseh Unit bad ruh ki briew kiba ïoh jingmymtoi kiba hap ha ka thup AAY.Hadien ba la tohkit bad la pynshai na u ophisar, la lap shai ba na ka liang jong ka ophis jong ka DC (Supply) East Khasi Hills ka la dep ban pynlait ïa u khaw na ka scheme PMGKAY sha ka tei ka shnong naduh u bnai Ïaiong, 2020 kiba hap ha ka thup AAY bad PHH kaba ka la mang ban sam 5kilo shi khlieh briew kiba ym donkam ban siew pisa.
Bad ruh la lap shai ba ka nong sam khaw (Dealer) ka la buhrieh ïa u khaw naduh u tei u bnai da kaba ai daw ba ka DC (Supply) kam shym la bthah ïa ka ban sam ïa u khaw sha kiba hap ha ka tei ka thup AAY namar ba kiba ïoh jingmyntoi na ka AAY kim shym la submit ïa u Aadhar Card bad kiwei kiwei.
Hynrei ha kane ka sngi, na ka liang jong i ophisar ba wan na ka ophis DC (Supply) ila ïathuh ba kam shym la don kaba kum kata ka jing bthah ban ym sam ïa u khaw sha kito ki bym shym pat ka submit ïa ka Aadhar Card.
Na ka liang jong ki paidbah ruh kiba ïoh jingmyntoi na ka Scheme PMGKAY kiba hap ha ka thup AAY kila ïathuh ba kim shym la ïoh ïa u khaw kumba ka mang da ka sorkar 5kilo shi khlieh, hynrei ki ïoh beit tang 5kilo shi card naduh u bnai Ïaiong haduh u bnai Nailar, 2020.
Na ka liang jong ki dkhot jong ka Vigilance Committee ruh kila ïathuh ba ka nongsam khaw ka ong ba ka Sorkar ka pynlait khaw beit tang 5kilo shi card.
Kumta halor kane ka jing pynjah bad bamklop jong ka nongsam khaw ïa u khaw ba la mang kyrpang da ka sorkar sha kiba duk ba kyrduh ha ka tei ka shnong, na ka liang jong ka HYC Nongkseh Unit ka sngew ban pynrem jur ïa ka nong sam khaw.
Bad ruh ka Seng ka kyntu jur ïa ka Sorkar lyngba i DC (Supply) East Khasi Hills ban pynshitom ïa kiba don kti ha kane ka kam pynjah klep ïa u khaw bad ka sorkar ka dei ban shim khia halor kane ka kam namar ba ka jingleh jong ka nong sam khaw kala ktah haduh katta katta ïa ka hok jong ki paidbah khamtam ha kine ki sngi jong ka jingkyrduh kaba la mih na ka daw jong ka khlam covid-19.
Bad lada ka sorkar kam lah ban pynshitom bad leh eiei halor kane ka kam bymman, ki nongshim kabu bad nong leh kam beaiñ kin dang shlur shuh shuh bad ka imlang sahlang kan sa dang ïai mad ïa ki jingeh ba bun bad shah pynduh ïa ka hok kiba duk ba kyrduh.
Na ka liang jong ka Seng kan dang ïai bud dien halor kane ka kam, haduh ban da ïohi ba ka aiñ ka la treikam hok shisha.
Kane ka long kat kum ka kyrwoh ba la phah da u Samla Diber Shabong, President HYC Nongkseh Unit.
Hynnin ka sngi, ka jingialehkai jong ka  Serie A, la hap ban pynsangeh noh shwa, na ka daw ba ki don ki nongialehkai jong ka Napoli, kiba ioh jingpang corona virus.
Ka jingialehkai, ka dei ban long hapdeng ka Juventus pyrshah ia ka Napoli.
Ka Juventus, ka la poi ha ka por kaba biang ha ka madan ialehkai ha Allianz stadium ha Turin bad ki la hiar bad ki nongialehkai ha madan, hynrei ki nongialehkai ka Napoli, ki khlem mih satia na ka jaka jongki ha Naples.
Hadien ka jingap kaba 45 minit, la pynkut noh ia ka jingialehkai, hynrei la sngewthuh ba ka jingjop ka leit sha ka Juventus, ha kaba yn ai 3-0 ia ki point ha katei ka sngi.
Ha ka sngi U Blei ba ladep, ka Napoli, ka la ia kynduh bad ka Genoa; ha kaba ha katei ka sngi, ki 17 ngut ki nongialehkai jongka, ki la ioh ia katei ka jingpang khlam corona virus.
Ka Serie A, ka la rai ba nangne shakhmat, kan pyniaid beit ia ki jingialehkai, lada ki don 13ngut ki nongialehkai, kiba lait na ka jingpang bad kiba lah ban ialehkai, katba kito ki bym don ia ki nongialehkai, kin long kiba la rai ban shah rem.
La ong pat ba lada ki don haduh 10 ngut ki nongialehkai kiba ioh pang, ha ka shi taiew, kano kano ka team, ka don hok ban pan por ban buhteng shwa ia ka jingialehkai.
“Ka dei kata ruh, bah" mynjur u Kynsai.
“Naei phi wan kumne? u buh jingkylli.
“Nga shu wan iaid pyngngad shane sha madan shnong" u iathuh.
“Shu ong ba ka dang khriat toi hynrei pyngngad bha" u ong bad klum bha ia ka jain tawah.
“Phi wan shuti ne phi la dep ka jingpule?" kylli biang uta u briew.
“Nga la dep ka jingpule bad ngam leit shuh phi bah" ong u Kynsai ha ka sur kaba jem.
“Sngewtynnad bad sah sa ban wad kam mo" ong biang uta u bah.
“Hooid, kein phi" ong u Kynsai bad u thep baroh artylli ki kti ha pla jaket ba khriat.
“To donbok ba phin ioh kam noh ban lait ka shong iing" kren kitbok uta u rangbah briew.
“To khublei" ong u Kynsai.
“To ho Kynsai" ong uta u bah bad u kam noh la ka lynti.
“To bah" ong u Kynsai bad u ruh u iaid noh beit sak sha la iing.
“Sngewtynnad ban ioh shangkai kumto.
Da lah shna iing skul thymmai la nang i phuh shuh shuh ka skul" ong u Kynsai bad u wan rung ha kamra shetja.
“Ym pat bna ban wan thew dei?" u kylli na la ka hynmen.
“Em, tharai ym slem shuh hi" ka ong.
“Da ki khot bylla te ngan leit beit" ong u Kynsai.
“Phin dang lah hi ban trei kum kito ki kam?" ong ka hynmen bad ka peit ia u.
“Balei, ngam lah kong?" ong u Kynsai bad u rkhie.
“Ym i kop shuh phi Hep da phi lah makna ruh.
Ka met kumne kum u jhur ka i plung shur-shur" ong ka Banrilang.
“Kim nud bad kim sngewkop shuh hi phi ban pain bylla ia phi" kren biria ka hynmen.
“Ieh kin pain bylla noh ia u Rangsan" ong u Kynsai.
“Haba ka kam pat iohi dak ngi pat lah da heh nia ….
ia ngin ia trei ei da ki kam iing kiba shah ban trei noh mynta" ong ka hynmen bad ka rkhie.
“Ha … ha … ha" rkhie bad mynjur u para.
Ki taiew ki leit bad ki taiew ki wan.
U bnai Kyllalyngkot u la kut bad la wan sa u bnai Rymphang.
Ka bneng ka la kham syaid malu mala hynrei ka dang khriat hi.
Kane ka longiing u bah Phran bad ka kong Rep ka la sdang kiew naduh ba ka Banrilang ka la ioh kam.
Lada ioh kam sa u Kynsai bad u Rangsan lei lei ki la kiew ar shah lai shah.
Ka skul ka la plie biang ha uta u snem.
Ki khynnah ki la nangbun.
Hadien shitaiew ba la plie skul, la wan thew ki arngut ki samla briew ia kata ka skul.
Ka Banrilang ka dang shim klas ha kamra klas IV.Ka iohi ia ar ngut ki samla briew bad ka da kyndit ban iohi ia uta u briew uba ka iohi ha Restaurant katba ka dihsha bad la ka kmie.
Sa shiphang la wan khot u Rangbah shnong ba kan ia peit lang ia ka jingthew ia ka iing skul.
“Ngi wan thew ba phah u Contractor" ong uwei uba kham lyngkot bad met iong.
“I mut ban wan lang tangba i don ka kam kyrkieh" ong uta uwei pat uba kham jrong bad stem snieh doh.
Ka la mih ka dur, kaba la pyni paidbah ba U Donald Trump, President jong ka America, u soi ia ka kyrteng jongu, ha ka kotsada bad katei ka pynmih ia ka jing kynnoh, ba u kwah tang ban leh bunkam ialade, wat haba u don ha ka jingshah sumar corona virus ha  Walter Reed Medical Center.
Ka White House, ka la pynmih ia katei ka dur, kaba pyni ba U Trump, u don ha ka jaka trei kam jongu ha hospital, kaba la shon ha ka Sngi Saitjain, kaba dei ruh ka sngi ba ar, ba u shah sumar ha katei ka hospital.
Ka Ivanka Trump, ka pynmih ia kawei na kitei ki dur, ha ka twitter bad thoh “Ym don ba lah ban khang ia u, na ka jingtrei, kaba dei ka bha ka miat jong u paidlang ka Ri America".
U nongshondur jong ka White House, U   Andrew Feinberg, ula peit bha ia katei ka jingshondur bad haba ula tan bha ia ka dur, u lap pynban ba U Trump, u soi ha ka kotsada ia ka jingsoi kyrteng jongu.
Shillong:U Dr.Aman War DHS(MI), u la iathuh ba ki la don sa 4 ngut kiba khlad noh na ka jingpang coronavirus ha ka jylla bad baroh kiba la khladnoh ki la don hduh 58 ngut.
I Kong Newsalin Iawphniaw, 30 snem ka rta iba sah ha Mawsaw kaba hap ha South West Khasi Hills, i la leit thiah pang ha NEIGRIHMS hospital ha ka 2 tarik Risaw 2020 hadien ka jingshitom ha ka plakhun.
Hadien ba i la poi ha kane ka hospital la leh ia ka CBNAAT test bad la shem ba i la ïabit na u khñiang jingpang coronavirus.
Ha ka por ba i dang don hapdeng ka jingsumar i la shitom ruh na ka jingpynhiar mynsiem.
La rah ia u sha COVID OT ban ioh ia jingsumar kaba paka bad la lah ruh ban sumar ia ka plakhun jong i.
Hadien kane la rah noh ia i sha COVID ICU hapdeng ka jingpyn donkam da ki tiar ai mynsiem.
I la sangeh syndet ka jingtreikam  klong snam ha ka step jong ka 3 tarik Risaw, bad la pynbna ba I la khlad noh ha ka por 7 baje mynstep na ka jingpang cardiac arrest bad ka jingsniew ka plakhun hadien ba I la pun tam bnai ia I khyllung ha kpoh.
I Kali Thapa, 63 snem ka rta I ba sah ha Lapalang I dei iwei na kiba khlad noh na u COVID-19.
I la don ah jingshitom na ka high blood pressure badla ialam ia i sha NEIGRIHMS Hoslital ha ka step jong ka 3 tarik Risaw 2020 ha ka por kumba 4:30 mynstep hadien ba i la shitom ban ring mynsiem.
La leh test ia i da ka Rapid Antigen test ha Supercare Hospital bad la shem ba i la don ia u khñiang jingpang COVID-19.
Hadien ba i la shitom na ka jingduna lyer oxygen ha ka met, i la sangeh treikam u klongsnam bad i la khlad noh ha ka step jong ka 3 tarik Risaw 2020.
I kong Mushi Dkhar, 80 snem ka rta i ba shong ba sah ha Mawbah, i la leit ban sumar ha Woodland Hospital hadien ba i la don ia ka jingpang pynhiar naduh ka 22 tarik Nailur 2020.
Hadien ba i la shem shitom ban ring mynsiem, i la sangeh ka jingtreikam u khongsnam ha ka 2 tarik Risaw 2020 bad wat la na ka liang ki bor ka hospital ka leh da ka CPR hynrei kam shym la iarap satia bad i la khlad noh ha ka miet jong ka 2 tarik Risaw 2020 ha ka por kumba 11:10 baje da miet.
U Ellia R Marak, 58 sem ka rta uba na DM Line 95, MES u la leit ban thiah pang ha NEIGRIHMS namar ka jingkhieshit bad ka jingtlot ha ka met ha ka 16 tarik Aughust 2020.
La leh ia ka RT-PCR la lap ba u la iabit bad u covid-19.
Hadien ba u la shem shitom ha ka jingring mynsiem, u la sangeh treikam u klongsnam wat hapdeng ka jingsumar ki doktor.
La pynbna ba u la khlad noh ha ka step jong ka 2 tarik Risaw 2020 ha ka por kumba 2:45 baje mynstep.
Shillong: Ka Khasi Students’ Union War Jaintia Circle ha ka 3 tarik mynta u bnai, hapoh ka jingialam u President Samla Lait phar Syngkrem bad General Secretary Samla Lurman B Talang, ha ka jingiadonlang u Samla Leningrad Tariang Incharge jong ka Circle bad ki dkhot jong ka Seng, ki la leit ban jurip ia ka Residential School hapoh Pdeng shakap kaba la ioh jingtip ba ki la dep shna, hynrei ynda la poi ha katei ka jaka la lap ia shibun ki jing duna bad ki jingtrei torti da u Contractor ia katei ka building.
Ha kane ka jingleit jurip la iadonlang u Rang bah Shnong Pdengshakap, Bah Forward Shylla bad Secretary Shnong Bah Shailang Pakyntein.
Na ka liang jong ka Seng ka pynrem jur ia kane ka jingtrei torti u Contractor ia kane ka Residential School ka ban sa long kawei na ki skul ba kham heh hapoh ka thain War Jaintia.
Ka Seng ka pynrem ruh ia ki briew Sorkar kiba wan jurip (Inspection) ia kane ka School ha ka por ba shna khlem kano kano ka jingkynthoh ne ujor pyrshah ia une u Contractor halor ka rukom trei torti jong u ia kane ka iing kaba dap tang ka um suda shapoh ka sad kaba mih um lah long kumba shna kshaid hapoh iing.
Ka Seng kat sa wad ki lad ki lynti ban pynbor ia ka Sorkar ba ka dei ban peit ban khmih bha khamtam ia kum kine ki jaid Contractor, kiba leh tangdep ia ka kam.
Ka jingtrei kaba da ki klur tyngka, hynrei la shu lehnohei khlem kano kano ka jingseisoh.
Ka Seng kan ym shong kli kti bad kan sa leit wad da ka RTI halor kane ka kam.
Na ka liang jong u Rangbah Shnong ruh u la pynrem jur ia kane ka jingtrei torti u Contractor ia kane ka Residential School bad ula iathuh ruh ba ki la dep ong ia une u Contractor ban trei bha hynrei um shym la sngap ia ki bor shnong bad kim shym la lah ban leh eiei.
Nongpoh:Haba iadei bad ka jingpynbna ki bor pyniaid Civil Hospital Shillong, kiba la pynbna ba u rangbah na shnong Umwieh snieh bad uba la dep tep hynnin ka sngi u dei ban pang COVID-18, u Bah Charles Marngar, MDC ka Mawhati, nangta u Bah Wanpher S Wahlang, Publicity & Information Secretary ka RBYF lem bad u Bah Drissing Pyng rope, Rangbah shnong ka Umwiehsnieh, ki la pynrem halor ka jingleh sting ka Civil Hospital Shillong bad kiba la ong ruh ba katei ka dei kaba kym lah ban pdiang bad kan myntoi aiu ban pynbna ba u ioh pang COVID-19 hadien ba la dep ban tep don burom ia ka met utei u Rangbah.
Kitei ki nong ialam ki la kynnoh ba katei ka jingleh ka Civil Hospital Shillong ia utei u Rangbah ka buh jingma ia ki paidbah kumno ba kin shim kita ki lad jingiada ban lait na ka jingbit ka khlam COVID-19 bad ka jingpynbna ba u ioh pang COVID-19 hadien ba la dep tep kam myntoi shuh, toi ha ka jingshisha ki bor pyniaid Hospital ki la dei ban pyntip naduh ba sdang khnang ba kiba haiing hasem bad ki lok ki jor kin nang kumno ban iada.
Kumta kitei ki riew rangbah, nasuh u MDC, nongialam RBYF, bad rangbah shnong, ki la buh ka jingkyrpad sha ka sorkar ba ki hap ban shim khia ia kum kitei ki jingbakla khnang ba ki paidbah kin ioh kata ka jingshaniah bad kane ka jingpynbna ba ioh pang COVID-19.
Namar lada ym shimkhia kan buh jingeh ia ki paidbah ba hap ban shong khop haiing bad haba mih kum kitei mano ban bahkhlieh.
Nongpoh: Uwei u rangbah uba la tip kyrteng kum u Bah Bilyfullstar Marbaniang na ka shnong Umran Dairy, u la khlad noh na sla pyrthei, kata ka dei hadien ba u la shah iuh ha kawei ka trok Dumper kaba don ia u number MP-65-H-0287.
Katei ka jingjia ka la jia hynne ka janmiet ha ka por 3 baje eiei janmiet, ha kaba utei u rangbah uba trei surok, u dang bunkam ban pyniaid ia ki kali, namar ba ka don ka jingmaramot ia ka surok NH-6, hynrei ha kaba kum katei ka por ba utei u rangbah u dang bunkam ban peit ia ki kali kiba iaid ba ieng, katei ka trok Dumper kaba la iaid da ka dien, ka la iuh ia utei i rangbah, tad haduh ba un da khlad noh hashen.
katba ka dang ïaid da dien, ka la kum ïuh ïa uwei u rangbah Briew haduh ba un da khlad syndon hajuh.
Tang mar ia jia katei ka jingshah iuh ia utei u rangbah, u nongniah jong katei ka trok Dumper, u la phet kred nkh na katei ka jaka.
Shillong:Ka la mih ka jingsuba ba jur bha ha ka sngi balang jong ka 10 tarik kyllalyngkot 2024, hadien ba ka tnad pule puthi jong ka jylla ka la pynbna ia kito kiba la pyndep ia ka MTET ba kin long ki Assistant Teacher ha ki skul primary kiba hap ha Dadengre Sub-Division kiba dei na ka thup jong kiwei ki jaitbynriew.
Ka jingsuba ka la kham jur hadien ba ka AVBP ka la pyllait ia ki kyrteng jong kito kiba la shah jied ban ioh ia ka kam ha ki rynsan Social Media bad buh jingkylli ia ka jingthungkam tang ia kawei ka kynhun jaitbynriew ha ka thup jong kiwei ki jaitbynriew (unreserved) ha kaba ka la kynnoh ba ka don ka jingkyntait ia ki trai jylla.
Haba ka AVBP ka pyni ia ka thup jong kito kiba la shah jied ,kam shem la pyni satia ia ka thup kyrteng jong ki ST, kaba la pyni ba ka jingthung kam ka long tang ia ki Unreserved Category,kane ka la saphriang sted bha ha ki kynhun bapher bapher ha ki rynsan Social Media.
U Myntri ka tnad pule puthi u Rakkam la ong ha ka sñgi thohdieng ba ia ka result la dep ban pynbna bad la pynshong nongrim kat kum ka jingpass bha ban thung ia ki kum ki assistant Teacher ha ki skul lower primary ha Dadengre Sub-Division jong ka west Garo Hills District.
La thung ia kine ki kyrtong la pynbna haba pyn shong nongrim kat kum ka jinglehbha jong ki ha ka interview.
Namar ka bor ka shong ha ka kynhun shim interview ban ai marks kat kum ka jingleh bha.
U Rakkam ula ong ba ka jingkylli halor ki riewlum bad ki bar jylla kam mih satia namar kine ki kam ki hap hapoh ka Open Category lane unreserved category kat kum ka Job Reservation Policy ka Jylla.
Ha ka sngi Palei, ka Akhil Bharatiya Vidyarthi Parishad (ABVP) Meghalaya ka dawa ia ka Sorkar ban pynsangeh ia ka result jong ka jingthungkam Assistant Teacher ha ki skul Lower Primary ka Sorkar hapoh Dadenggre SubDivision, West Garo ban plie lynti ia ka jingtohkit halor ki jingkynnoh ba don shibun ki jingbym biang.
Na ka liang ka ABVP, ka ther pyrshah jur, halor katei ka jingthung nonghikai, namar ba la thung ia 33ngut, tang na kawei ka kynhun jaitbynriew.
Ka khubor jong ka Hub News, ka iathuh ba 147ngut, la jied na ka thup jong ki Khasi bad ki Garo, katba sa  11ngut, la jied na ka thup ki SC/ST, katba ha katei ka thup jong ki Khasi, Garo, ym shym la don satia, wat uwei u Khasi, uba shah thung kam.
Shillong:Ka Sorkar India ka la pyllait ïa ka instalment kaba ar jong ka Post Matric Scholarship ba kot T.41 klur tam, ban sam sha ki samla pule Scheduled Tribe ka Jylla Meghalaya na ka bynta u snem 2022-2023.
Ïa ka order ban mang bad pyllait ïa kane ka grant-in-aid ban ai scholarship, la pyllait mynta ka sngi Thohdieng ka 12 tarik Kyllalyngkot 2024 da ka Ministry of Tribal Affairs (Scholarship Division).
Ka shithi, ka copy ba la ïoh ka dei kaba la phah sha ka Pay & Account Officer jong ka Ministry of Tribal Affairs.
Ka song pisa ba la pyllait baroh ka long T.41,25,00,000.
Hynrei, la sngewthuh ba kane ka pisa kam pat poi satia sha ka Account jong ka Sorkar Meghalaya, kaba lah ban shimpor sa katto katne sngi.
Hynrei da kane ka jingpyllait ïa ka pisa, ka shong satang katto katne sngi ba ki samla pule kin ïoh pdiang ïa ka pisa ha ki bank account jong ki.
Hadien ka jingïoh pdiang ïa ka shithi na ka Sorkar Pdeng bala pyllait ïa ka song pisa, u Myntri ka Tnad Pule Puthi Rakkam A Sangma ula ong ba ka Sorkar kan pyrshang ban pynïaid wut wut ïa ki kam khnang ba ki samla pule kin ïoh noh ïa ka pisa scholarship ha ka taïew ban wan.
U Myntri ula ban jur ruh ba ka Sorkar Jylla ka la kut jingmut ban weng ïa baroh ki jingeh jong ki samla pule bad ban ïai tynruh ïa ka Sorkar Pdeng na ka bynta ka jong ki.
Ula kyrpad ïa ki samla pule ba kin pyndonkam bha ïa ka scholarship.
Shillong: Ka Dr Fenella L Nonglait kaba dei kawei na ki riew nongiasaid ain bad u president barim ka BJP, u Bah Ernest Mawrie nalor sa uwei pat, ki dei napdeng ki 3 ngut kiba la pan ticket na ka seng Bhartiya Janata Party (BJP) ban iakhun ia ka election MP sha Lok Sabha na Shillong Parliamentary constituency.
Ka Bharatiya Janata Party (BJP) Meghalaya haduh mynta kam pat shym la khohreh satia ban pynbna ia ki kyrtong ban iakhun ia ka election MP na Shillong bad Tura seat.
Katkum ka jingiathuh u nongialam ka BJP uba dei u MLA na Pynthorumkhrah u Bah AL Hek, haduh mynta ki don 3 ngut kiba la pan ticket na ka party ban iakhun ia ka election MP na Shillong, ba kynthup ia ka Dr Fenella, u Bah Ernest bad uwei pat u dei u nongialam ka Bharatiya Janata Yuva Morcha.
U Bah Hek u la ong kam dei satia ba ka party ka pynslem ban pynbna ia ki kyrtong, hynrei kumba ka long hi ka BJP haduh mynta kam pat pynbna satia ia ki kyrtong MP ha kano kano ka Jylla ruh.
U la ong ba ia ki kyrteng jong kiba pan ticket ruh ka party na Meghalaya kan sa bishar bad phah pat sha ki nongialam ba hakhmat ha Delhi ai ia ka jingmynjur.
Lah ban kdew ba ka kong Fenela ka la ong kham mynshwa ba kam pat rai ban iakhun ia ka elekshon MP hynrei ka la don ka jingthmu ban iakhun ha ka samoi ban sa wan.
Kiwei ki seng sainpyrthei ba kynthup ia ka National People’s Party (NPP), ka Regional Democratic Alliance (ba iatreilang ka UDP bad ka HSPDP) bad ka Voice of the People Party (VPP) ki la dep ban pynbna ia ki kyrtong kham hashwa, katba ka seng Congress kaba don mynta ia u MP ka lah ban dang pyniakhun beit da u Bah Vincent H Pala uba la jop 3 sien kum u MP na Shillong.
Shillong:Ka kyrtong ka NPP na Shillong Parliamentary konstitwensi, ka kong Ampareen Lyngdoh ka la ong ba ka jingialap elekshon jongka, kam sangeh satia naduh ba ka la shah pynbna kum ka kyrtong.
Haba kren mynta ka sngi, ka kong Ampareen, ka la ong ba lada ka shah jied kum ka MP, kan ym tieng ban kren da ka ktien Hindi ruh lada hap ban kren ha Parliament na bynta ki mat ka jaitbynriew hynrei haba kiwei ki wan sha kane ka jylla, ki dei ban burom ia ktien jong ki briew kane ka jylla.
“Wat pynkylla niam, wat kynroi, ngi dei ki nong-India, haba ki nongshwa ki leit ban iasoi ban iasoh bad ka India, ki leit kum ki trai, ym kum ki shakri, bad kan iasaid ban pynkhlain ia ka Sixth Schedule", ka la ong ka kong Ampareen.
“Ka Parliament ka dei shlem iathir, lada nga hap ban kren da ka Hindi ruh ngan kren, lada hap hikai ia nga ban kren kham bha da ka Hindi, hap ban kren, ym lah ba ngam kren tangba haba phi wan sha shnong jong nga, wat kren da kata ka ktien, ngi hap ban long kiba la khreh ia kine namar ba kumba 90 percent ia ki jingiatai ha Parliament ki kren kiwei, tangba phim lah ban pynbor ha ka jylla jong nga", la ong ka kong Ampareen.
Ha kajuh ka por, ka la ong ba kam donkam ban ialap elekshon kaba kham khyllah hynrei ka kwah ban iakynduh ia ki paidbah ban sngewthuh ia ki jingeh jong ki paidbah.
Ka thong jongka, ka long ban leit tur sha baroh 36 tylli ki konstitwensi kiba hap ha Khasi-Jaintia Hills ban tip bha ia ki jaka.
Ki mat kiba kongsan ba ka angnud ban iasaid ka long ban pynkhlain ia ka lad jingsumar, ban kyntiew ia ka rep ka riang, ka lynti ka syngkieng, ban pynkhlain ia ki dorbar.
Kiwei pat ka long ban iasaid ruh ia ka ktien Khasi ba kan rung ha ka khyrnit ba phra ka riti synshar ka ri, kumjuh ban pynkhlain ia ka Khyrnit ba Hynriew ka riti synshar.
Shillong:Ka myntri ka tnad ka koit ka khiah ka jylla ka kong Ampareen Lyngdoh mynta ka sngi ka la ong ba ka jingsahteng ka Shillong Medical College, ka dei namar ba bun jyrwit jyrwat palat kum ka jingeh ban ioh jaka, ban ioh ia ki riew tbit, ban khot ia ki nonghikai kiba nabar nalor kiwei pat.
Haba kren mynta ka sngi, ka kong Ampareen ka la ong ba ka Tura Medical College ka la kham mareh sted shakhmat ha ka liang ka jingtei nalor ka jingpynbiang ia ki tiar ki tar ba donkam.
Ka sorkar jylla ha ki snem ba la dep, ka la rai ban seng ia ka Tura Medical College ban pyniaid ka sorkar nadong shadong katba ia ka Shillong Medical College yn seng da ka Public Private Partnership ne PPP mode ha kaba yn iadon bynta lang ka sorkar bad ki kompeni shimet.
Ka la ai nuksa kum ka NEIGRIHMS ka la shim por bun snem bha ban pynurlong namar kiba bun ki jyrwit jyrwat.
Ka la ong ba ka sorkar jylla ka hap ban bud ia ki kyndon kiba la buh ka sorkar pdeng ban seng ia ka medical college.
Ka myntri ka la ong ba na bynta ka medical college ha Shillong la pynkhreh ban khot ia ka EOI ne expression of interest ban pynbiang ia ki jingdonkam bad ka la ong ba ka sorkar ka la buh thong ban pynurlong ha u snem 2025.
Ha kajuh ka por, ka myntri mynta ka sngi, ka la plie ia ka plie ia ka Integrated Health Laboratory ha Lawmali, Shillong.
Kane ka Laboratory kan long kum ka centre ban peitngor ia ki jingpang bad ban leh ia ki test ha kaba ki briew kim donkam shuh ban leit sha ki hospital ne jaka test jong ki riew shimet, kiba shim da ka dor kaba heh.
Ia kane ka Laboratory la bei pisa ka sorkar pdeng na ka skhim PM- ABHIM 2022 ha ka jinglut kaba 1.20 klur tyngka bad ka sorkar pdeng ka la ai san tylli ia kine ki jaka test ne ki laboratory ha ka jylla.
Ka myntri ka la ong ruh ba ka sorkar ka la pyndonkam ia u kot kudi nar ne drone ha ki jaka bym don surok kali ban kit ia ki nongmuna ba test na ki briew haba don kano kano ka jingpang.
Shillong:Kan long ka sngi sah kynmaw ha ka histori ka Ri-lum Garo ba ka thaiñ kala ïoh mynta ïa ka Raj Bhavan ka ba-ar ha Jylla, kaba la plie paidbah mynta ka sngi Thohdieng da u Lat ka Jylla Phagu Chauhan lyngba ka kor online.
Ka Meghalaya ka don ïa ka Raj Bhavan ba la tei naduh ka por jong ka Sorkar Bilat ha sor Shillong bad da kane ka Raj Bhavan ba thymmai, ka Meghalaya kala don ha ka thup ha ryngkat ki katto katne ki Jylla ka Ri, kiba don palat ïa kawei ka Raj Bhavan.
Ki kynrem ki lyndan kiba la ïadonlang ban sakhi ïa kane ka sngi ki kynthup ïa u Myntri Rangbah ka Jylla Conrad K Sangma, Lamphang ka Ïingdorbar Thomas A Sangma, MP ka Tura Agatha Sangma, Myntri ka Tnat PHE Marcuise N Marak, ka Kmie u CM nalor ki heh ki haiñ bad ki Ophisar ka District.
Katba u Lat ka Jylla Phagu Chauhan ula ong ba ka jingpyndep ïa ka Raj Bhavan ha Tura ka dei ka sakhi ïa ka jingkut jingmut jong ka Sorkar ban pynïaid sted ïa ki kam pynroi, u Myntri Rangbah Conrad K Sangma ula bynrap ba kane ka pyni ïa ka jingïalong kawei hapdeng ki paidbah ka Jylla.
Kane ka Raj Bhavan ba thymmai ka don ha ka shnong Danakgre jong ka sor Tura bad la tei ïa ka ha ka jinglut ba T.24.1 klur, ha ka jaka ba heh 28.45 acre.
“Nga kmen shibun ba mynta ngi la plie ïa kane bad kaba pynsngewhun eh ka dei ba tang ha kine ki khyndiat sngi ban wan, ka President ka Ri jong ngi, Droupadi Murmu, kan wan bad sah ha kane ka Ïingsah u Lat.
Bad ha ka sien ba nyngkong eh ha ka Jylla jong ngi ba ka President ka Ri India kan wan ïuhkjat ha Tura.
Kane ka shitaïew ban wan kan dei ka jingkyrkhu kaba khraw bha ïa ka Jylla jong ngi bad khamtam eh ka Tura bad ka Ri-lum Garo," ong u Conrad haba ai jingkren.
ka la bha eh ba ki dongmusa kin iohnoh la ka jong ka jylla  lymkumta katba ngi dang ia don lang bad ki dongmusa kin thang lut ia ka ri masi bad kin die duh ia ka ri jong ngi  kinleh kput bam duh lut die lut ia ka ri jong ngi sha ki bar jylla  ka bha ba kin iohnoh la ka jong ka state.
Nongpoh: Arngut ki ki samla kiba la shong ha kawei ka Scooty kaba don ia u number ML-10C-9269, ki la mynsaw hadien ba katei ka Scooty kaba ki shong, ka la leit ban tynrah nadien jong kawei ka trok kaba don ia u ML-11-0054, kaba dang ieng ha Umdihar.
Kitei ki arngut kiba shong ha katei ka Scooty, ki dei kiba don ha ka lynti ban hiar sha ki thain Nongpoh, hynrei haba ki la poi ha katei ka jaka, ki la kum leit ban tynrah nadien jong katei ka Trok bad kaba la pynlong ia kitei ki arngut ba kin da mynsaw jur.
Tang mar ia tip halor katei ka jingjia, ki briew na ka shnong Umdihar ki la pyntip sha ki pulit bad nangta ki Pulit ki la pyntip sha ki Ambulance bad kaba la pynlong, ba ia kitei ki briew kiba la sumar, ban leit shim mar mar na katei ka jaka, na ka bynta ban pynpoi sha Nongpoh Civil Hospital Nongpoh.
U Rangbah shnong jong ka shnong Huroi u bah Golden Marbaniang, mynta ka sngi u la pynshai paitbah halor ka khubor ka ba la pynmih na ka Dorbar kur suchen,ba kan don ka Dorbar kur jong ki ha ka 20/01/2024 ha shnong umpyrshin.
u la pynshai paitbah ba ha ka ba iadei bad ka Dorbar kur suchen kan iaid beit shakhmat ha katei ka sngi,hynrei ha ka ba ia dei bad ka jingpanpaw kyrteng jong ki ia ka jaka ha ka shnong umpyrshin ba kin pyllong ia Kane ka Dorbar saw kur jong ki,na ka liang u Rangbah shnong jong ka shnong Huroi u la ong,ba ka umpyrshin kam dei ka shnong hynrei ka dei tang ka kyntoit dong umpyrshin,Huroi.
ka ba hap hapoh ka jingpeit jingkhmih jong ka shnong Huroi.
Kumta u la ong ba ka saw kur suchen ka dei ban pynbeit bha ia kane ka jingbakla jong ki ha kaba ia dei bad Ka jingpynmih khubor jong ki.
Kane ka dei ka jingpynshai na u Rangbah shnong jong ka shnong Huroi.
Shillong: U Myntri ba khmih ia ka pule puthi ha ka Jylla, u Rakkam A Sangma, u la pynshai ba ka jingioh kam hikai haduh 33 ngut tang na kawei ka jaidbynriew kadei katkum ka jinglah ka jong ki ha ka por ba ki iakhun ia ka exam bad ka interview.
Hynnin ka sngi ka seng Akhil Bharatiya Vidyarthi Parishad (ABVP), Meghalaya ka la dawa ban thung da ka jingtohkit halor ka jingioh kam hikai haduh 33 ngut tang na kawei ka kynhun jaidbynriew (muslim) na ki 34 tylli ki kam ba lait ha Dadenggre Sub-Divisional School Education Officer, West Garo Hills, namar ka jingpynbna ia ka result ka la buh ruh ia u dak jingkylli bad ka Sorkar ka dei ban pynsangeh shi shyndon ia kane ka jingthung kam.
Katkum ka jingiathuh jong u Myntri ki don haduh 230 tylli ki kam hikai ba lait ha ki skul sorkar ha Dadenggre Sub-Division, bad ia ka jingthung kam la leh da kaba pyntreikam pura ia ka roster system.
U la iathuh ba ki 34 tylli ki kam ba la pynbna ia ka result kidei kiba hap hapoh ka bhah ba 15 percent jong ka Unreserved category, bad kidei na ka bynta ban hikai ha ki skul Bengali Medium bad Assamese Medium.
U Rakkam u la iathuh ruh ba napdeng ki 230 tylli ki kam hikai ba la khot interview kumba 147 tylli ki dei na ka bynta ki riewlum.
ka Sorkar NPP Conrad Sangma ka dei ka sorkar ba jur palat ka bam tuh…kat kum ka report na ka Sorkar pdeng….
ha peit ka dei shisha kumta….
Shillong:Ka jingpynbna result da ka Education Department, jong ka sorkar jylla, ha kaba iadei bad ka kam nonghikai LP School ha Dadengre Subdi vision,West Garo Hills, ka la pynbitar shla ia ka seng ABVP jong ka Meghalaya.
Ha katei ka result, la pyni, ba ki don bun kiba shah jied, ki bym hap satia ha ka bhah kyrpang (Unreserved category) bad kumta ka seng ABVP, ka dawa, ba dei ban pynsangeh shisyndon ia katei ka jingthung kam nonghikai bad la dawa ruh, ban pynlong ia ka jingtohkit, halor katei ka jingle shiliang, kaba la jubor haduh katta katta.
Ka jingkylli, kaba la buh da katei ka seng, ka long ba ym don satia ki trai shnong, kiba bit ba kin ioh ia ka kam hikai na ka bhah kaba khlem mang kyrpang ia ki trai jylla lane ka unreserved category bad nangta, ba tang kawei ka kynhun jaitbynriew, ka shah jied haduh 33ngut ki nonghikai, na baroh 34 kiba dei ban thung.
La kylli ruh, ba balei kiwei pat ki jaitbynriew, kim shym la shah jied, ha kaba iadei bad katei ka jingthung nonghikai da ka MTET bad kumta, la dawa ia ka jingtohkit kaba biang halor katei ka kam, ban ai ia ka hok kaba ia ryngkat ia baroh kito kiba kwah kam hikai, ong ka kyrwoh na U Tengku M Marak, State Secretary, ABVP Meghalaya.
Ka tnad pule puthi jong ka jylla Meghalaya lyngba ka notis ba la pynmih da ka ophis treikam jong ka Sub-Divisional School Education Officer (SDSEO) jong ka Dadengre Sub-Division, kaba hap ha West Garo Hills District ha ka 10 tarik Kyllalyngkot 2024, ka la pynmih ia ka resol haba iadei bad ki briw kiba la passed ia ka interview bad shah jied ban long ki nonghikai ha 34 tylli ki Government Lower Primary school kum ki assistant Teacher ha kitei ki skul.
Ha ka notis ba la pynmih la ioh ba ia ka interview la pynlong ha ka 13,14,15,19,20,21 tarik Nohprah 2023 bad ka 04,05,06,08 bad 09 tarik jong u Kyllalyngkot 2024 ia kito ki nong aplai ia ka kam hikai kiba la pyndep ia ka MTET ban thung kum ki Assistant Teacher ha ki Government Lower Primary School kiba hap ha Dadengre Sub-Division, West Garo Hills katkum ka Roster System jong ka bhah thungkam thungjam jong ka jylla, ba ia ka resol jong ka Personnal interview la pynbna katkum ka bhah ia ki Khasi, Garo,Jaiñtia bad kiwei- pat ki SC/ST.Ha kaba ia ka kyrteng jong ki unreserved seat la pynbna ki long u MD Abdour Rouf,Zinarul Islam,Saiful Islam,Nurman Jasmin Khatun,Nurul Hassan Rahman,Sanjib Goswami,Shahinur Islam Sarkar, ka Amin Runa Parvin, Zannatul Islam,Rashidul Islam,Samul Islam,ka Mokleza Banu,Molllah Huddur Hussain,Sheik Firoz Abdullah,Ziaur Rahman Akand,Shohidur Islam,ka Shewli Siscer,ka Mehuruna Parvin,Arjuma Rahman,Foridul Hoque,ka Ruby Zaman,Habib Ali Sk,MD Rakibul Islam,ka Seema Khatun,Ashif Nawaz, Abdullah SK, Azim Hoque, Karimul Islam,MD Saddam Hossain, ka Hasmina Ahmed, Akibur Islam Sarkar bad u Abdul Kalam Bepari.
Sohra:U Syiem ka Hima Sohra u pa ‘yiem Freeman Syiem u la ong ba ka sah ha kti ka Khasi Hills Autonomous District Council (KHADC) ba kan bishar halor ka jingpan trading license ki bar jylla ban leh kam khaïi ha Majai.
Haba kren ha kane ka sngi Balang, u Syiem u la ong ba ki don kumba 134 ngut eiei ki bar jylla, kiba la shah kyntait ban ai No Objection Certificate ne NOC namar ba kim shym la lah ban pynbiang ia ki dulir.
Kham hadien kila ujor sha ka High Court, Meghalaya pyrshah ia kane ka jingshah kyntait hynrei ka High Court ka la bthah ia ka District Council ba kan bishar ia kine ki jingpan trading license jongki.
“Kim shym la pynbiang ia ki kot ki sla bad na kata ka daw, ngim ai ia ka NoC.Kila ai da ka mukotduma ia ngi sha High Court, Meghalaya bad ka Kashari ka la bthah ia ka District Council ban leh ia kaba donkam", la ong u pa ‘yiem Freeman.
Na ka liang u pa ‘yiem u la ong ba ka shong ha ka KHADC ba kan bishar ia kane ka jingpan trading license jongki bad ka Hima kam lah ban leh eiei.
“Ka dang iaid sha District Council, ka shong ha ka District Council ban ai NoC, ym dei ka Hima", la bynrap u syiem Sohra.
wat ai ia kine ki poiei…kine baroh ki dei ki poiei Bangladesh.
Beh syndon ioh kylla Manipur.
Kynmaw ki kuki/Zo Kiba na Burma mynta ki lah pynklumar iaki trai muluk.
Shillong:Uwei na ki nongtrei mon sngewbha,u Bah Jonnes JTL Lamare, u la phah shithi sha u myntri ba peit ia ka tnad kam pohïing jong ka jylla u ba dei peit ruh ia ka tnad PWD ba un tuklar lem haba iadei bad ka jingkynduh jingeh jong ki paidbah na ka jing pyntrei ia ka surok ha ki thaiñ Laitkor bad ki jaka ba marjan kaba la wan rah ia ka jingblok kali ha katei ka jaka.
Ha ka shithi ba u la phah sha u myntri u bah Lamare u la pynpaw ba kum ka sobjek ba la kdew haneng, kum u nong shong shnong jong ka India bad kum u nongtreimon sngewbha jong ka jylla, u kwah ban rah ia ka jingeh ba ki paidbah nong shong shnong ki ia kynduh na ka jingpyntrei ia ka Surok ha ki thaiñ Laitkor bad ki jaka ba marjan kaba la wanrah ia ka jing khap ngiah ba jur.
Ka jing pyntrei ia kane ka surok ka la buh jingeh shibun ia ki nongleit nongwan na katei ka jaka namar la pyntrei ia kane ka surok ha ka por mynstep bad mynsngi, ki ophisar,ki nong bylla,ki nongwan jngohkai bad kiwei pat ki hap ban siew dor kaba rem bha na ka jingslem bad ka jingbymlah jong ki ban poi biang por sha ki jaka ba ki thmu ban leit ha ka por kaba biang, kaba lah ban ktah ia ka ioh ka kot,ki nongleit nongwan ki hap ban pynlut por 2-3 kynta bad ka long ruh ka bym iahap satia ba ka jingia-beh ha ka por mynstep ka long kaba jur bha.
Ka jing pyntrei ia ka surok ha ka por mynstep bad mynsngi ka long ka bym iahap satia,namar ka surok ka dei ka National Highway kaba pyniasnoh ia ka jylla Meghalaya bad kiwei pat ki jylla kum ka Mizoram, Tripura, khlem da klet ba ka pyniasoh ruh bad kiwei pat ki district jong ka jylla,la ïathuh u bah Lamare ha ka shithi.
Ka jing pyntrei ia ka surok ka dei ban long ha ka por mynmiet kumba leh lem ha ki bynta jong ka Shillong bad kiwei pat ki jaka.
“Nga pynpaw ruh ka jing sngew nguh ia ka sorkar Meghalaya ha ka jingialam ka jong phi ba ki surok ki ba sniew la pynbha na bynta ka jingmyntoi jong ki paidbah ba bun balang" ong utei u samla.
“Kumta haba iadei bad kane nga buh ka jing kyrpad ba phin pynshong nongrim ba ngi don hangne ban shakri ia ki paidbah lada long kumno kumno ruh", la pynkut u bah Lamare.
U nongniah ia ka taksi, uba leit on ia ka Suchana Seth, kaba dei ka CEO jong ka Bengaluru, hadien ba ka la pyniap ia u khun jongka, uba dang saw sem ka rta, na ka jaka sah jongka ha North Goa, u iathuh lut khoit, halor ka jingjia ba sngew triem sat, kaba la jia, ha ki 12 kynta, ba u kit ia katei ka kmie bad u khun jongka, uba ka la song bha ha kawei ka pla heh.
U Rayjohn D Souza, u nongniah jong ka taksi, u iathuh ha ka India Today, ba ka rukom leh jong ka Suchana Set, ka long kaba ula i suba shikatdei hi, naduh kaba sdang bad u iathuh ruh, ba ula kylli ia ka, halor ka jingkhia bha jong ka pla jongka, kaba ka la ai ba un rah shapoh kali.
U D’Souza, u iathuh ba ha katei ka 7tarik Kyllalyngkot, ula ioh ia ka phone, na U Sol Banyan Grande ha North Goa Candolim, ha kaba la iathuh, ba u dei ban leit on ia kawei ka briew, kaba donkam kyrkieh ban leit sha Bengaluru bad arngut ki nongniah taksi, ki la poi ha ka por 12.30 shiteng synnia, ba kynthup ia U D’souza bad ka Suchana, ka kiew ha katei ka taksi, ha ka por 1baje mynstep bad ka la bthah ruh ka U D’souza, ban kit ia ka pla kaba khia bha.
“Nga shim ia ka pla na ka jaka ap briew bad ka dei ka rong iong bad ka dei kaba khia bha, tangba ngam shym la suba sniew eiei ruh em, ha katei ka por" ong u Souza.
“Nga shu kylli ia ka, ba ka khia palat ka pla, ioh ka dei ba ka thep da ki bitor kyiad suda bad ka ruh ka iathuh, ba ki dei ki bitor kyiad" ula ong.
U D’souza, u iathuh ba ka Suchana Seth, ka sngap beit jar, ha katei ka jingleit lynti bad ka ieng, tang ha kawei ka jaka, namar ba ka thied um dih bad haba ka don ka jingdheng kali, ha khappud ka Goa bad ka Karnataka, kaba la neh haduh saw kynta, hynrei ka Seth, kam shym la thnum satia.
U D’souza, u iathuh, ba ynda haba ki la poi ha khappud Karnataka, ula ioh ia ka phone, na ki pulit ha Goa, ha kaba ki la kylla, la u khynnah, u don ne em bad ka kmie jongu, namar ba ki lap ia ka snam, kaba la khah ha katei ka kamra, kaba ka sah ka Suchana Seth bad hadien kata, ki iathuh shuh shuh, ba ka Seth, ka ai ruh ia ka jaka shong jaka sah jongka, kaba thok bad hangta, U Souza, ula sngewthuh, ba ka don kaei kaei kaba kane ka nongshong taksi, ka la leh beain bad hangta ki pulit, ki la bthah ia U Souza, ba u dei ban ieng ha kano kano ka kad pulit, kaba don harud surok bah bad ha ka jingiaid lynti, ula leit rung ha kawei ka restaurant, ha kaba ula kylli ia ka thanat pulit bad ynda poi ha ka thanat ki pulit, ka Seth, ka kylli, ia u nongniah “Balei me wan ialam ianga hangne" bad u sa iathuh, “Ki pulit, ki kwah ban iakren ia phi".
Ki pulit, ki la talasi ia ka kali bad ki lap ia u khynnah rit, ha katei ka pla bad wat haba la lap ia katei ka met iap jong u khun jongka, ha katei ka pla, hynrei kam shym leh diaw ne khie bitar eiei ruh em.
Lada phi kwah ba ka dohmasi, ba phi bam, kan bang kyrpang, bud ia ka buit jong Mark Zuckerberg, uba dei u trai jong ka  Meta, Facebook bad ka Instagram.
U Mark, ula rai mynta ban sdang sa ia ka kam ri masi, hynrei kam dei tang ban ri masi, u da kwah ruh, ba un sumar bha bad ai bam bha ia ki, ba kin don ia ka doh kaba shngiam bha ban bam bad na bynta, kata, U Marak un bsa ia ki masi jongu, da ki shana badam bad un pyndih ruh bad ka beer, kaba remdor bha.
Ia kitei ki masi, U Mark, un ri ha ka dewlynnong Hawaii, ha ka jaka kaba la tip, ka  Kauai.
U Mark, u shim, ba da kitei ki jingbam, kiba man ka sngi ia ki masi, kumta, kan da dei ka por shoh doh ruh, kin ai ia ka doh kaba shngiam bha ia ki nongbam.
Khlem pep, kin dei ki masi ruh kiba remdor, tangba, kiba ioh lad ban bam ia katei ka doh, kin nym artatien satia ia ka jingbang jongka.
u mat wan shane bad ri bad shalan tuh sha Bangladesh bad u mat thep haka company lajong.
u mat sponsor sa iaki high level syndon ban iarap thied vote.
Shillong:U Superitendent of Police jong ka East Khasi Hills District u bah S Nongtnger u la pyntip sha ki paidbah nongleit nongwan, namar ka jing wan jngoh jong ka president badon burom jong ka ri India ka Dropadi Murmu ia ka Nongbah Shilllong bad ka khlaw Mawphlang ha ka 16 tarik kyllalyngkot 2024.
Kumta namar ka jing iaid jong ki VVIP, ka jingdheng kali ha ki ba bun ki bynta jong ka Nongbah bad ki Surok ban iaid da ki VVIP, la buh jingkyrpad ia ki paidbah ba bun ba kin kiar ban iaid ia ka Surok Mawngap bad ki surok ha kylleng jong ka Nongbah Shillong lait noh ha ki kam kyrkieh.
Ka jingiaid jong ki kali yn pynsahngeh 30 minit, na ka jingpoi jong ki VVIP ha ka 16 tarik Kyllalyngkot 2024.
Hynrei la ailad pat ia ki kali kit nongpang (Emergency Service) ba kin iaid.
U  Babulal Kharadi, myntri ka sorkar BJP ha Rajasthan, ula ai jingmut ia ki kynthei, ba kin ia kha khun shibun shibun bad ia kitei ki khun, un sa pynshna iing ei u myntri rangbahduh ka Ri.
U Kharali, uba dei u myntri Tribal Area Development, ula ong ba u myntri rangbah duh, um kwah ba kin don ki ban leit thiah khlem bam bad ki bym don ka tnum ka ban tap ia ki bad u ong “Phi kha khun shibun shibun bad u myntri rangbahduh, un sa ai iing ba kin shong, te kaei ba phin khuslai?" ong U Kharadi, ha ka jingialang paidbah ha Udaipur.
Ula ong shuh shuh, ba ka sorkar India, ka la pynhiar dor ia ki buiam shet jingshet, sha ka T.200 shi buiam bad ka sorkar BJP ha Rajasthan, kan khein dor tang T.450 ia ki buiam shet, ha ka skhim Ujjwala bad u la ai jingmut ia ki paidbah, ba kin iai kyrshan ia ka seng BJP, namar ba ki skhim pynroi, kin iai tuid nangne shakhmat.
Ha katei ka jingialang, la don lang ruh U Bhajan Lal Sharma, myntri rangbah ka jylla.
U Babulal Kharadi, u dei U MLA, uba la jop la saw sien kynthih bad dang shen, ula shah pynsmai kum u myntri ka sorkar jylla.
Shillong:Na ka daw jong ka jingmaramot ia ka jingkieng Umiam, kumta, la khang ia ki trok kit mar, ba kin iaid na katei ka jingkieng, kaba kongsan bha ban leit na Shillong sha Ribhoi bad shaduh sha Guwahati lane sha Silchar, Mizoram bad kumta ter ter.
Une u nongthoh khubor, ula lap, ba na katei ka daw, kumta ki trok kit mar kiba hynriew tyre, ki la khein tam ia ka bai kit, kumba T.5 haduh T.6 hajar, na kaba ki ju khein kham mynshwa bad ka daw ka long, ba ki hap iaid sha Bye pass bad ki hap leit sha Mawryngkneng bad nangtei, hap wan khun biang sha Shillong.
Haba iakren bad ki mahajon ha Paltan Bazar, ki iathuh ba na ka jingkhang ia katei ka jingkieng, kumta, ki la hap ban siew tam, ia ka bai kali, kaba long hapdeng ka T.3 haduh T.5 hajar, na kaba ki ju siew mynshwa bad nangta, ka shimpor ruh ia ki trok kit mar, ba kin iaid ar sngi kynthih, na kaba ju long shisngi, ha ka por ba mynshwa bad la iathuh ba katei ka jingkiew dor, ka bai kit, ka pynlong ia ki ruh, ba ki hap ban kham die rem dor ia ki mar ki mata ha kine ki sngi, naduh ki mar bam bad kiwei de ki mar.
Ka jingkhang ia katei ka jingkieng iaid kali ha Umiam, ka la bteng mynta la ar taiew tam, namar ba ka dang don ha ka jingmaramot, ha kaba la shimti da ka ITC Cementation India Ltd bad la sngewthuh, ba ka jingshna ia ka jingkieng, kan shimpor kumba 3 haduh 4 bnai antad.
lah jied iaki lun 5 snem kiba khlem jabieng,khlem qualification.
phi jied ki lun ba manufacture jingduk haka jaka ban wanrah ki kam ki idea kumno ban kiew ka jylla.
Ngi lah jied iaki nonglute kiba man ka sngi ki lah tuh iaka hok u paidbah.
Kane ka jylla ka lah fail haka kti ki nongsynshar A,B,K,DSa katno lah kylla bihar of northeast.
Meghalaya is a failed banana republic state.
Sohra:Ka Hima Sohra ka ioh bai wai jaka tang 29,182 tyngka ha ka shi snem ha ka shi snem na ka karkhana Mawmluh Che rra Cement Limited ne MCCL.Ka jingpynbna u myntri rangbah ka jylla u Conrad K Sangma ban khang khyrdep noh ia kane ka karkhana, ka la pyndiaw ia ki paidbah ka thain Sohra baroh kawei.
U Syiem ka Hima Sohra u Paiem Freeman Syiem, ula iathuh ba ka Hima Sohra bad ki paidbah ki ju niew ba ka MCCL ka dei ka pliang ja, namar ba ka ai ka jingkyrshan naduh ka ioh kam ioh jam, ka kamai kajih jong ki paidbah.
Ka Hima Sohra ka la ai wai sha ka MCCL ha ki snem 1955 eiei bad man ka 20 snem hap ban pynthymmai.
Lada ka sorkar kam pyntreikam ia ka MCCL, ka Hima kan sa thaw lad kumno ban pyntreikam noh ia katei ka jaka na bynta ka jingmyntoi jong ka Hima bad ki paidbah.
“Ka jingiateh ia ka jaka ka la kut ha u snem 2022 bad ka Hima kala thoh sha ka MCCL ban aiti noh ia ka jaka sha ka Hima khnang ba ka Hima kan pyrkhat ba kan pyndonkam da kumwei, namar ba ka MCCL ka khlem pynthymmai shuh ia ka jingiateh", la ong u paiem Freeman.
Ka MCCL ka siew bai jaka 29,182 tyngka man u snem ia ka jingshim wai ia ka jaka kaba heh 54.55 akar kaba don ha syndah ka Hima Mawmluh.
Ha kaba iadei bad ka kam jngohkai pyrthei, u paiem ula ong ba ka kam jngohkai kam pat kiew watla ka dang shu sdang ha kine ki khyndiat snem ban kyrshan ia ki paidbah ka thaiñ Sohra.
“Kumba long baroh shi katta, ka MCCL ka dei ka pliang ja ki paidbah ka Sohra.
Ka kam jngohkai pyrthei lei ka dang shu sdang kiew ha kine ki san snem eiei hadien ba la mih ki ïing basa, ki jaka jngohkai thymmai", la ong u Paiem.
Nongpoh:U Bah Rangkynsai Kharbuki, MDC Umroi, mynhynnin ka sngi u la leit ban plie paidbah ia kawei ka jaka jngohkai pyrthei kaba la tip kum ka ‘River View Eco Tourism’ kaba don ha shnong Umden Umsait prah, Ri Bhoi.
Haba plie paidbah ia katei ka jaka jngohkai pyrthei, nalor u MDC Um roi, la sakhi ruh da ka jing don u Bah Robinus Suting, Project Incharge ka FXB India Suraksha, u Bah Kit borlang Lyngdoh, Project Coordinator ka FXB Umsaitphrah, u Bah Pailan Kurbah, rangbah shnong ka Umden Umsait prah, u Bah Defender Lamare, Chairman ka Dorbar Shnong Pyllun Umden Umsaitprah, ki riew rangbah bad ki paidbah nongshong shnong.
Khyndiat kum ban shu kdew hangne, ba ka jinglah jong ka shnong Umden Umsaitprah ban tei ia katei ka jaka jngohkai pyrthei, ka dei lyngba ka jingiarap na ka HDFC Bank lyngba kata ka CSR ba la tip kum ka HDFC Parivatan.
U Bah Defender Lamare, Chairman Pyllun ka Umden Umsaiprah, u la ong ba ka nongrim kaba la pynlong ia ka shnong Umsaitprah ban pynlong jaka jngohkai pyrthei ia katei ka jaka jong ka shnong, ka dei namar ba ki iohi bad lap ba katei ka jaka ka dei kaba paka eh bad kaba itynnad na ka bynta ban pynlong kum ka shnong bad ha kajuh ruh ka por, ba ka shnong ka kwah eh ban kyntiew ia ka shnong ka thaw, lyngba ki kam jngohkai pyrthei.
U Bah R.R Kharbuki, kum u MDC, haba u kren ha katei ka sngi, u la pynpaw ka mynsiem jong ka jingkmen ba katei ka shnong ka la lah ba tei ia katei ka jaka jngohkai pyrthei, khnang ba kan long kum ka jingkyrkhu ia ki paidbah nongshong shnong ba kin lah ban kyntiew ïa ka ioh ka kot jongki lyngba ka jingwan poi jong ki nongwan jngoh pyrthei la ka long na ka jylla ne na kiwei ki jylla.
Khliehriat: Ka seng FKJGP-Khliehriat Circle ka pynrem jur ia u Train Phawa, halor ka jingshoh  bad pynmynsaw ia ki arngut ki nongialam Shnong ka Shnong Tuber Kmai Shnong East Jaintia, haduh banda poi Hospital bad shah suh haduh 5ksai.
Kitei kiba shah pom da u sdie ha ka miet 3tarik Kyllalyngkot, ki dei  u Micky Lyngdoh uba dei u Waheh Shnong ka Shnong Tuber bad sa uwei uba kyrteng u Denis Lyngdoh uba bat ia ka kam Secretary IVCS bad ha kajuh ka por u dei ruh u Chairman ka Seinraij Tuber Kmai Shnong.
Katei ka jingjia ka dei tang namar ba ha katei ka miet, ha ka por 11:30, ka don ka jing ia huri hura hapoh Shnong hapoh thaw ha kaba kitei ki nongialam shnong ki ioh jingtip ia katei ka jing ia huri hura.
Kitei ki nongialam shnong, da ka jingthmu ban leit tem ia katei ka huri hura, hynrei ynda ki la wan ki shah pom pynbam da u sdie ha u Train Phawa.
Ka seng ka sngewkhia ba ha kine ki sngi ki briew kim burom shuh wat ia ki nongialam Shnong ruh haba iadei bad katei ka jingjia ladep buh da ka ejahar, da u para jong u Waheh Shnong u Chelang Lyngdoh bad la iathuh, ba  u Train Phawa ula dep ioh ia ka Interim bail ka ban kut haduh ka 12tarik Kyllalyngkot 2024.
Na ka liang jong ka seng ka kyrpad jur ia u Public prosecutor uba na ka liang ki nongujor ban pynkhlain ka jingiakhun hapoh Kashari khnang ba hadien ka 12/01, u tei uba shah kynnoh um dei shuh ban lait na kti ka Ain bad ha kajuh ka por ki Pulit kim dei ban ailad ia kum kitei ki briew ban ioh interim bail biang, namar ba lada ailad kan long kum ka jing pynshlur ia kiwei pat ban leh kam sniew.
pynkut ka kyrwoh na ka Seng FKJGP.Shillong: Ha ka sien ialeh kaba nyngkong jong ka Kalinga Super Cup, ka Shillong Lajong kaba la iakhun pyrshah ia ka Kerala Blaster ka la shah rem noh hynnin ka sngi da 3-1 ha Kalinga Stadium Pitch 1, Bhubaneshwar.
Ha kaba sdang jong ka jinglehkai, ka Lajong ka la sdang ialehkai bha hynrei kam shym la lah katno katno ban pynkhih ia ka jar, tad haduh ka minit kaba 15 ka la shah lamkhmat noh ha ka Kerala lyngba u forward jong ka Ghana u Kwame Peprah.
Hadien kane kam shym slem ruh ia ka Kerala ba kan pynrung sa ia ka kol kaba ar kaba la thep ha ka minit kaba 27 da ujuh hi u player.
Ka Shillong Lajong pat, ka la ioh ban pynphai ia ka kol kaba nyngkong jong ka ha ka minit kaba 29, hadien ba u Karim Shamb u la shah pynbakla ha u nongap kol ka Kerala u Sachin Suresh.
Da kateii ka jingbakla kaba long hapoh ka bok, ka Lajong ka la ioh ia ka penalty ba la ioh ban thep da u captain jong ka kynhun u Renan Paulino De Souza.
Hynrei ha shwa ban kut ka kylla step ka Kerala ka la ioh ban lam khmat ia ka jinglehkai da 2-1.
Haba la sdang pat ka kylla miet, ka Kerala ka la sdang ialehkai bha bad ha ka minit kaba 46 ka la ioh ban thep ia ka kol kaba 3 da u Mohammed Aimen.
Hadien katei ka jingiakhun, ka Shillong Lajong mynta kan pynleit jingmut noh ban pynkhreh sa ia kawei ka jingiakhun kaba long pyrshah ia ka North-East United ka ban pynialeh ha ka 15 tarik Kyllalyngkot naduh ka por 2 baje nohphai sngi ha Kalinga Stadium Pitch 1, Bhubaneshwar.
Baroh baroh ki ia ujor, halor ka jingsniew tasam, ka surok na Shillong sha Dawki, hynrei, kumba katto katne bnai mynshwa, nga la leit, shaba iap briew, sha ka shnong Kongwang bad ha shwa ban poi ha shnong, nga la leit shabar sharud jong ka surok bah; hynrei, mar ia dei ki juti ha ki niut kiba don harud surok, ka stem hi shait ka patlun baroh kawei, namar ba la satah da ka pumpum suda bad ka jingleit jam sharud surok, ka la pynkylla rong bad pynjaboh, ia ka patlun bad ia ka juti, kat haduh, ba la hap ban sait malu mala da ka um, ban leit ka paw lehrain sha shnong ki briew.
Lada ka leit jia kumta, tang ia uba kam sharud surok, kumta katno tam, ia kito kiba leit trei bri bad kiba hap shang ia ki bri jongki baroh shisngi, ha kaba ka pumpum, ka la tap lut khoit ia ki dieng kwai bad baroh ki dieng kiba don ha kitei ki rud surok.
Ha shwa kata, nga iakynduh ki paralok kiba na ka shnong Umkrem bad ha ka jingiakren, ki iathuh khana, ba namar ka jingsniew tasam jong ka surok, kumta ka pum pum, kam shym leit dem satia, tang ha ki niut kiba harud surok, hynrei, ki leit dem haduh ha kliar jong ki dieng kwai bad la iathuh, ba ha kine ki sngi, haba leit ot kwai, la shu hap ia leit antad, namar ba ym ithuh shuh, ia u kwai, uba la ih ne uba dang im ruh, namar ia ki symboh kwai, la sop lut plain da ka pum pum.
Khyndiat sngi mynshwa, nga iakynduh ia kiba shong iing, ha syndah ka surok Madan Langtad, kaba lah ban dei ka jaka kaba pum pum tam, ha katei ka lynter surok bad ki iathuh, ba baroh shisngi kynthih, ki ring mynsiem, da ka pum pum suda bad kaba sngew synei, ka long ia ki khun rit jongki, namar ba ka pum pum, ka leit rung sha iing shet ja, sha kamra thiah bad sha kamra sum ruh kumjuh.
La iathuh, ba wat ka um ruh, sha kitei ki jaka, ka la sop, da ka pumpum suda bad kaba sngew sangsot, ka long, ba wat lada ki tap, da ka musari ha ka por ba thiah, hynrei ka pumpum, ka leit rung sha ki musari bad ynda la khie mynstep, la iohsngew sharud jingthiah, ba la tap da ka pumpum suda bad katei ka long kaba ma bad kaba lah ban ktah jur ia ka koit ka khiah, khamtam ia ki khyllung kiba rit.
Katei ka dei ka jingim kordit ia kiba shong ba sah harud katei ka surok bah, khlem da iakren sa ia kiba leit ba wan, kiba hap ban sohkhrai ki jingshong jongki, na ka jingshah syngngeit ha ki maw surok, naduh na Dawki haduh harum Laitlyngkot.
Lah ia jied MLA da u bym don jingkitkhlieh yn ia leh kumno.
Un shu kynnoh beit ia kiwei ka bor ba u don um nud pyndonkam bad um nang pyndonkam.
U heh sa tang ka kyrdan Rangbah (symbud myntri Rangbah) ka reng pat ka reng mattah.
Lah ia jied hi lah ia kwah hi wat ju mlien ban ia khih ban ia pyrta dawa ia ka hok.
ka hok phi lah ia ioh te ban jied MLA.kumno hok shi hok?.
Nongpoh: Uwei u rangbah uba la tip kyrteng kum u Paimon Khongkrom, u la khlad noh hadien ba u la phasi ialade da ka pla Iew, hapoh ka jaka sah jong u ha (Quarter) jong ka MEPTCL kaba don ha shnong Bara Killing ha Ri Bhoi.
Ia ka met jong utei u rangbah, uba la phasi ialade hapoh ka jingkhang kaba don ha katei ka jaka sah, nyngkong la lap da ki katto katne ki briew bad hadien kata, ki la pyntip noh sha ki Pulit bad hadien ba ki Pulit ki la poi ha katei ka jaka, ha ryngkat ka jingdon kiba haiing, la weng noh ia utei u rangbah na katei ka jaka, kaba u la phasi ialade.
Hadien ba la weng ia utei u rangbah na katei ka jaka, kaba u la phasi ialade, kiba haiing lem bad ka kurim jong utei u rangbah, kim shym la treh ban leh ia ka Post Mortem, namar ba kim shym la suba sniew ei ei iano iano ruh, hynrei ki sngew ba utei u rangbah u la leh hi ia katei ka kam, khamtam eh ba u dei u briew uba don jingduna ha ka pyrkhat pyrdain.
Imphal:Ka sorkar pdeng ka la buh jingkylli ia ka sorkar jylla jong ka Manipur ba kin pynshong nongrim bha ba kin weng noh ia ki kynhun jaitbynriew Kuki bad ki Zomi na ka thup ban ïthuh ia ki kum ki Schedule Tribe.
Ka sorkar pdeng ka la buh ia kine ki jingkyrpad ia ka sorkar Manipur hadien ba ki nongmihkhmat na Republican Party of India-Athawale (RPI-A), u Maheshwar Thounaojam.
U nongialam jong ka RPI, u la kam ba ki kynhun jaitbynriew Kuki bad Zomi kim dei satia ki nong shong shnong ba pura jong ka India, hynrei ki dei ki poiwir kiba la shu wan sah shipor bad ka long beain ruh ban ai jingithu ia ki kum ki Schedule Tribe.
U Thounaojam u la thoh sha u Myntri ka tnad Tribal Affair jong ka sorkar pdeng u Arjun Munda, ha ka 11 tarik Nohprah jong u snem ba la dep ha kaba u la ong ba ka jingithu ia ki kynhun jaitbynriew ban ioh Schedule Tribe dei ban long kiba shong ba sah bad don ha katei ka jaka.
U la buh jingkyrpad ruh ba ka sorkar pdeng ka dei ban shimkhia mano kita kiba dei hok ban ioh jingithuh kum ki Schedule Tribe jong ka jylla Manipur, dei ruh ban kynthup ia ki Meitei.
Haba iadei bad kane, ka sorkar pdeng ka la phah ia ki nongmihkhmat sha jylla Manipur ba ka jingmynjur jong ka jylla, ka long ban pyniaid ia ka mukotduma.
Ka kynhun jong ki jaitbynriew Meitei, kaba la tip kum ka World Meitei Council, ka la kam ba ki kynhun jaitbynriew Kuki-Chin ki dei ki ba wan buhai shnong na ri Myanmar.
La ai lad ia kine ki kynhun jaitbynriew ban shong ban sah ha jylla Manipur, dei lyngba ka jing sngew para briew bad ka settlement policy ban ailad ia ki poiwir ba kin shong kin sah.
Hynrei hadien ba ki la iohlad ban shong ban sah ha jylla Manipur, ki long pynban ki ba thaw jingkulmar ha kaba ki la dawa iala ka jylla Lajong kaba ki khot kum ka Zelangam.
Ka kynhun jaitbynriew Meitei kaba don ha jylla Manipur, kaba kham bun paid ha ki thaiñ shatei lammihngi, ka la dawa ban ioh lem ia ka jingithu kum ki Schedule Tribe.
Kumba 200 ngut ki briew ki la iap naduh ba ka thma ia pher jaitbynriew ka la mih hapdeng ki meitei bad ki kuki bad kumba 60,000 ngut ki briew ki la phetwir na la ki ïing ki sem ki jong ki.
Shillong: U Secretary ka All India Congress Committee (AICC) ba khmih ia ka party ha Meghalaya, u Dr A Challakumar u la kob ba ka seng Congress kan sa wanphai biang ha ka bor ha Delhi bad kumjuh ha Meghalaya, bad kynthoh ruh ba kito kiba ong ba ka seng Congress kadei ka lieng kaba la ngam kita ki ban wan ban ïeng lain ban rung sha ka party, da kaba ong ba u nud ban kob syndon ia kane da ka jingthoh.
Ha kaba iadei bad ka jingmih khubor ba ki don ki nongialam barim ka seng Congress kiba kwah ban wanphai biang sha ka party, na ka liang u Challakumar u la ong ba ia kito ki briew ki don kiba hap iaid lyngba ia kiba um lah ban kren mynta, namar ki don napdeng kiba la mih kidei kiba la tynrah ia ka seng na lyndet.
U la ong ba na ka bynta kito kiba shaniah ha ka sainpyrkhat jong ka seng Congress ia kita ka seng ka kloi ban pdiang, bad na ka bynta kito kiba shu kwah myntoi ne khmih lynti eiei na ka party, ka long kaba eh ban pynurlong ia ki jingkwah jong ki.
Haba kylli halor ka jingsngewskhem jong ka party ban jop biang ha ka election MP ka ban sa long mynta u snem, u nongialam ka AICC u la ong ba u don ka jingkyrmen kaba skhem ba ka party kan jop ha baroh ar tylli ki MP constituency, namar u MP ba mynta na Shillong u la leh shibun kiei kiei na ka bynta ban kyntiew ia thain, kumjuh ka seng Congress ka la wanrah shibun ki kam pynroi ha kane ka Jylla.
Ki nong India ki la mad ia ka jingsynshar donbor jong ka seng saiñpyrthei Hindu RSS kata ka BJP ha kine ki shiphew snem.
Ha u 2024, ka BJP kan nym wanphai shuh ha ka bor.100% ka lah rem kput lypa.
Ka Congress Party kan wan phai pat ha Ka bor synshar ha India.
Shillong:U MP ka Lok Sabha na Shillong uba dei ruh u president ka Meghalaya Pradesh Congress Committee (MPCC), u bah Vincent H Pala u la kynthoh tyngeh ia ka Sorkar halor ka jingweng noh jong ka seng Hyn niewtrep National Liberation Council (HNLC) na ka jingiakren iasuk.
U la ong ba ka Sorkar BJP ha Delhi bad kumjuh ha kane ka Jylla Meghalaya kam shym la shim khia satia ia ka jingtyrwa jong ka HNLC bad kam patiaw ia ki jingdonkam jong ka thain shatei lam mihngi.
U la ong ba seng Congress kaba don ha ka Liang Pyrshah ha ka Jylla kam don bynta ha ka jingiakren bad kam don jingtip eiei.
Halor ki mat ba ka HNLC ka la buh bad dawa, na ka liang u nongialam ka Congress u la ong ba ki don ar bynta, kata lada ki shu wan pyndem ki don da kiwei ki kyndon ban leh, bad lada ki wan iakren sngewthuh katkum ka riti synshar ka don da kawei ka lynti, bad ka Sorkar kam dei ban pynmih daw pynban hynrei ka dei ba iaid shakhmat ban pynthikna ban lah ban pynurlong ia ka jingiakren iasuk.
U la ong ba ka Sorkar ka la dei ban iatai sani bha shwa ia ki jingdawa ba la buh da ka seng HNLC, namar baroh ki lah ban long da ka jingiakren sngewthuh lada ka Sorkar ka shim khia shisha ia ka kam.
U la ong ba lada hap ban weng ia kita ki mukotduma pyrshah ia ki dkhot ka HNLC ruh ki don bun ki kyndon kiba hap ban bud.
U Bah Pala u la pynpaw ruh ba u kyrshan ia ka jingiakren iasuk jong ka HNLC hapdeng kano kano ka jingdawa, namar kum ka jaidbynriew barit um kwah shuh ban iohi ia ka jingia umsnam.
Ha kajuh ka por u la jyntu ruh ia ka HNLC ba kan iai shah bad ba kam dei ban rai kyrkieh ban weng noh na ka jingiakren iasuk.
Shillong: Ka Shillong La jong FC kaba la ioh ban ia shim bynta ha ka Kalinga Super Cup 2024, kan sdang ia ka jingiakhun kaba nyngkong jong ka pyrshah bad ka Kerala Blasters FC ka ban iakhun mynta ka sngi naduh ka por 2 baje nohphai sngi ka ban ialeh ha Kalinga Stadium, Pitch I, Bhubaneshwar.
Ha kane ka lympung, ka Lajong ka don ha ka Group B ha ryngkat bad ka Kerala Blasters FC, North-East United FC bad ka Jamshedpur FC.Na ka liang jong ka Lajong ha kane ka lym pung, kan ym long suk ban ia aireng bad ki kyn hun kiba la ieng lypa ha ka kyrdan kaba hakhmat duh ha ka miej iakhein poin jong ka ISL.Ka jingiakhun mynta ka sngi kan long ka sien kaba nyngkong ia kitei ki ar tylli ki kynhun ba kin ia aireng pyrshah iwei ia iwei ha ka jingialehkai phutbol.
Kane ka tournament kan long shisha kaba itynnad ha kaba yn iohi ia ki kynhun kiba na ka ISL bad ka I-League ki ban iakhun ban knieh ia ka nam lahduh ha kane ka lympung, ha kaba kiba jop ki la ioh ban rung lypa ha ka lympung AFC Champion League-2 Group, 2024.
Baroh ki jingiakhun ha kane ka lympung yn lah ruh ban khmih lyngba ka Jio Cinema.
Shillong:Hynnin ka sngi ka Meghalaya ka la pynliem noh ia ka Sikkim da 328 run ha ka lympung jong ka U-23 men’s Col CK Nayudu Trophy ba la ialeh ha Rangpo, Sikkim.
Ha ka jingkawang bol u Manish Sharma hynnin ka sngi u la ioh ban pynkhyllem 8/14 ha ki 15 over.
Shuh shuh ha ka inning kaba nyngkong u la ioh ban weng 6/40 bad kumta une u nongkawang ka Meghalaya u la ioh ia ka poin kaba 14/54 ha kane ka jingiakhun bad ka Sikkim.
Ha ka jingtied bol jong ka Sikkim, kam shym la lah ban kot sha ka thong kaba 393 run, hynrei ka la liem lut tang ha ka jingkamai kaba 64 ha ki 40.5 over.
Tang arngut ki nongtied ka Sikkim ki la lah ba ioh 10 run shaneng, katba kiwei pat ki nongtied ki la shu hap lut ha ki bol jong u Manish uba la wiang man la ka 11 bol.
Ki arngut ki wicket kiba u Manish um shym ioh ban weng ki long u Aryan Borah (1/18) bad u Abhishek Kumar (1/31).
Hadien kane, ka Meghalaya kan khreh leit sa sha Gujarat ha kaba kan ioh ban iakhun sa bad ka Manipur ka ban sdang naduh ka 14 tarik Kylla lyngkot ban ialeh ha Surat.
“Shwa ban kut une u snem ne kut syndon u December ngan pyllait noh bad la thikna beit ban ioh maphi namar lah kham noh hi ka mon sha ki paralok khasi" ong u Bah“Sngewtynnad palat mama ba phi ong kumta" ong u Marchborn.
“Phi i ka daw ka dei namar ba ki khun jong nga kim lah shuh ban trei bad ki la iohbriew sha jngai.
Nga ruh ba la sdang noh tymmen kumne lah jynjar hi ka trei" pynpaw uta u bah“Donkam advance ei ei mama" la kylli donburom u Marchborn“Shu khreh lypa mo la kumno kumno 30 ne 40 hajar tynka" ong uta u bah“To ym lei lei mama ngi lah sngewthuh" ong u Marchborn bad u tyrwa kwai ha u“Phi donbok ban iaid bha ka iew ha hat ka die ka thied mo bah bah" kren donbok uta u riew rangbah“To khublei mama" ong u Marchborn da ka sur kaba jem.
“Te, lah dei ba ngin leit noh phi mynta lah da don 2 baje sa tang katno lah kem dum" ong ka kmie u MarchbornKi la mih noh na kata ka dukan kumba ha ka por 3 duna ei ei.
U Marchborn u la iawer dihsha ia kata ka paralok ka kmie jong u.
Ki la rung ha kawei ka restaurant ban bam noh da u chow ba la kmen eh ba la biang ki kam ki jam.
Ki la pan baroh laingut da u pork chow“Phi donbok palat" ong ka paralok ka kmie jong u“Ka dei kong" mynjur u Marchborn.
“Lymda dei na phi ngin nym rat da ioh ia kane ka dukan" ong ka kmie u Marchborn“Ba phi lap ba phun noh hynrei te shaei ngin ioh haba baroh baroh kiba kwah suda khamtam ki hehspah" ong ka paralok“Ieh un donbok une u khun jong nga bad sa kawei ruh sngewkmen ba ioh hi da ngi ki trai muluk kumba ong ito i bah" ong ka kmie u Marchborn“Haba peit ia phi bah bah phi i kob ban trei kane ka kam ba phi i smat i sting" kren iaroh ka paralok ka kmie“Kyrmen ia kaba bha hi nangne shakhmat ka kam kan iaid beit" ong u Marchborn.
Haba la sngewhun ka bam bad ka khana ki la mih noh na restaurant bad siew ia ka bai bam ha ka dor Rs 500/-.
Ha shwa ba kin leit krad noh la ka jong ka jong ka lynti ka kmie u Marchborn ka la khublei bad pynkham pisa ha la ka paralok da ka lut Rs 500/- tyngka.
Ka paralok kam treh hynrei ki la pynbor lang bad ka sa shim.
Haba la poi ha Motphran ki la krad noh la ka lynti.
U Marchborn bad la ka kmie ki la leit noh sha la iing.
U Peter u la ioh ia ka kali rim bad u la sngewaram ka leit ka wan haba u ianujor bad ka scooty.
Ba u dei u briew uba bha bad uba i donburom ha ka main jong u kumta um ju duh pasenjar ha kaba leit bad ba wan.
Kane ka la iarap ia u ban nang kynshew khyndiat khyndiat nangne ruh u sngewthuh biang-biang ba kaba shahram ka mynsiem kam da sngewtynnad than tangba u shu kun halade.
“Kumne kein kham i khain haba wan trei u manager da ka kali lajong" kren biria u para nongtrei jong u“Te phi" kren bira sa u Peter“Em dei hi ban don mo" la ong sa uwei uba kham rangbah“Donkam phi ka kali te shu ong ba ngi ruh ngim don pisa" ong sa uwei pat u para nongtrei“Ia-ia ngin ia trei biang noh ba la ioh pynjahthait katto" la kyntu kam u para nongtrei“Ka dei kein" Ki la mynjur lang bad ieng noh syndon ban trei.
U Peter um ju pynsngew ia kano kano ka jingkren ki para nongtrei bad u shim beit ba teng teng donkam hi ka jingkrenkai tang ban ioh rkhie ne myllen.
Kat kaba ki ong u shu rkhie bad u lait ban ong teng teng ba kin tip la ka limitKumne tyllun ki por bad ka jingdon kali u Peter ka la jan dap shi snem.
Ka ram ba dang sah ban ot sa kumba shisnem duna ei-eiKum ka jinglong kunai bad byrtia u Peter ka ram kam da slem shuh ban lait namar thik pa thik u buh jingkhein.
U sngewthuh bha biang biang ba ka kam shahram ka dei kaba khia jingmut.
Ki para nongtrei kim bna ei ei shaphang kata hynrei dei tang u trai bad ma u.
La ki iaroh katno katno ruh u Peter u shu rkhie bad pynphai ktien sngewieid bad ki tang ban shu ia myllen.
Ki syrtap jingim u briew ki law na uwei u snem sha uwei pat.
La ka jingsyriem ka iapher na uwei u briew sha uwei pat hynrei kita ki riewskhem jingmut kim ju kylla hynrei ki nangkiew shaphrang ha ka kam bad ka jingsan ka jingim.
Ha kawei ka miet ka kmie u Peter ka la wan ka jingkynmaw ban kylli ei ei shaphang ka kali u khun.
Ka Riia marsien ioh sngew ka la pdiang da kaba sngewbha eh.
“Wan kein wan… Nga la sngewtynnat eh kumta te…" La pynpaw ka Riia" wan janmiet mo…" La ong biang ka Riia“Hooid kein janmiet ngi la iakren …" La phai ktien ka Deisy.
Ha ka por janmiet ynda la poi ha iing bad haba la wan trei u Bahnah, ka Deisy ka la iathuh bad u Bahnah u la kylli pynstet“Nangta ka ong kumno.
?"“Ka kmen shaba palat bad ka ong ruh wan janmiet…’ La jubab ka Deisy" biang kata tharai i la mut ai da ka ja syndon…" La biria u Bahnah bad ka rkhie‘Tikna kata…" La mynjur lang sa ka Deisy.
Ki sngi jong ka taiew ki iaid stet bad ym lap ba sngew ka sngi Sunday ka la poi.
Haba la poi ka sngi u Bahnah da ka jingkmen dang step u la khie bad u sum u sait pynstet bad u la ong ha la ka hynmen“Deisy ngin leit kumto saw baje tam ne duna mo sha iing ka Riia.
" U ap ba kan jubab“Katba ong ma phi…ngan leh kumta…" La phai ktien ka Deisy“Em kan biang beit kumta…" La ban ktien biang u BahnahKa Deisy ka la shu kohnguh beit noh khlem iasaid nia shuh.
Ar baje ka Deisy ka la tiewsha ban ia dih noh.
Ka khot ia u Bahnah ruh ban dihsha noh.
“Ale ngin ia dihsha noh shuwa ban ioh leit kham kloi.
La da ar baje…" Ong ka DeisyU Bahnah marsien sngew ia kata u khie joit naba dem kai ha jingthiah ban ioh leit noh thik saw baje.
“To.
" U la jubabHadien ba la dep dihsha ki ia shongthait katto katne por bad ki iakhreh noh hi ban leit sha iing ka Riia.
U Bahnah u la riam bha jriang kum u khynnah sor, ka Deisy te kumba ju riam hi ka leit.
Haba la poi ha iing ka Riia, ka Deisy ka la khot naduh phalor “Riia Riia" arsien lai sienKa Riia ka wan mih “Ade phi la poi…" La kren kyndit ka Riia.
“Ale rung shane…" La ialam ka Riia sha kamra shongkai“Kumno Bahnah…?" La kylli ka Riia“Nga biang hi Riia kumne…" La jubab u Bahnah“Nga sngew kmen ba phi wan kai kumne " la ong ka Riia bad ka rkhie“Ngi ruh ym dei tang ma phi… Ngi sngew tynnat haba phi khot hynrei ngi ki nongkyndong ban wan hi shu sngew kumno re ioh phim lap shongkai.
" La knieh ktien u BahnahKa Riia ka la rkhie kiak kiak bud lem sa ka Deisy“Ni ne i Bahnah lei te ba nang ktien bha…" La ong ka Riia.
“Nga kren ia ka jingshisha namar ki nongsor ki siewspah bha ia ka por…" La ban ktien biang u Bahnah“Ngi te ngim long kumta Bahnah lada phi lap por sa wan mih beit mo… Ngin sngew tynnat lada phi wan lei…" La pyniap nia ka RiiaKa Riia ka ieng naba shong bad ka khot la ka kmie bad u Kpa ba kin wan kren ia ki paralok jong ka.
Kumta ruh ka Kmie bad u Kpa jong ka la wan.
“Kumno phi long…?" La kren ka Kmie ka Riia kumjuh u Kpa jong ka ruh u ai khublei ia ka Deisy bad u Bahnah“Ngi biang hi Pa, Mei…" La jubab ka Deisy“Nangta phi dei naei kumto ?" La kylli u Kpa ka Riia.
“Ngi dei na Nongkyndong Pa…" La jubab ka Deisy“Nga khlem kylli phi dei na sor ne nongkyndong nga kwah tip ia ka shnong jong phi…" La kwah jingshai biang u Kpa ka Riia“Hooid kein, ngi dei na Nongkyndong…" La jubab biang ka DeisyU Kpa ka Riia bad ka Kmie ki la sngew lyngngoh ia ka ktien Nongkyndong“Ka don phi Pa ka shnong ba ki khot Nongkyndong …" La pynshai u Bahnah“O kumta …" La kren lyngngoh u Kpa ka Riia.
“Katno ngut shi para phi ia don…" La kylli pat sa ka Kmie ka Riia“Ngi don tang lai ngut Mei…" La jubab biang ka Deisy“Iwei i para kynthei khatduh i don sha shnong i dang leit skul.
" la bynrap u Bahnah“Haba kumta i Mei i Pa sha shnong ki sah…" La kylli biang u Kpa ka Riia“Hooid Pa…ki sah sha shnong…" La jubab ka DeisyHamar kata ka por ka Deisy ka la wanrah sha noh.
“To dih noh shuwa kane ka sha …" La ong ka Deisy“To dih noh shuwa ka sha…" La ong lem sa u Kpa ka RiiaKumta ka Deisy ka la phah duwai ha u Bahnah.
U Bahnah u ka duwai bha.
Hadien ba la dep duwai.
U Kpa ka Riia u shu kylli.
“Phi don ha ka Balang aiu…"“Balang Presbyterian Pa…" La jubab pynstet u Bahnah“Ngi ruh kum phi…" Shu iathuh hi ma uKa Riia ka peit sha u Bahnah ha la mynsiem ka ong“Une u briew u don ka mynsiem babha bad ka akor ka burom babha.
nga itynnat ia u.
".
Shillong:Ka National People’s Youth Front (NPYF) 1-Nartiang Constituency ha ka 5tarik Kyllalyngkot, 2024 ka la ioh ban pynlong ia ka jingjied (Audition) ia ki nongiashim bynta sha ka 1st 1-Nartiang Constituency Miss, Mr & Mrs contest ka ban long ha ka 23tarik Kyllalyngkot 2024 ha Wahiajer kaba dei ruh ka sngi ban pynlong ia ka Final Football Match jong ka 3rd Sniawbhalang Football Tournament 2023-2024.
Kane ka jingiakop kaba don 3 bynta, kata ia ki samla kynthei, ki Shynrang bad ki Longkmie kiba dei ki nongshnong shnong jong ka 1-Nartiang constituency.
la kane ka jingiakop la pynlong ka da ka jingiarap jong u M.L.A ka thain u ma Sniawbhalang Dhar u ba dei ruh u symbud Myntri Rangbah ka Sorkar Meghalaya.
Ia ka jingjied (Audition) ia ki nongiashim bynta ha katei ka sngi la wan ban bishar da ka kong SD Shylla, kaba dei ka District Tourism Officer jong ka West Jaintia Hills District ha ryngkat ka jingiadon lang u bah Kmenlang Shylla bad ki nongkitkam ka NPYF 1- Nartiang Constituency.
Ki la don kumba 76 ngut ki ba wan ban ia shim bynta ha kane ka Audition ha baroh 3 bynta.
Hadien ba la dep ia ka Audition la jied kumba 30 ngut ki ban ia shim bynta ha ka final bad kine ki long 10 ngut ha ka jingiakop Miss, 10 ngut ha ka Mr bad 10 ngut ha ka Mrs 1- Nartiang Constituency.
Kum ban shu pynkynmaw, ka khusnam na ka bynta ki nong jop ki long Miss 1 Nartiang Constituency, kan long T.50 hajar ia kaba wan nyngkong, T.30 hajar ia kaba wan ba ar bad sa T.20 hajar ia kaba wan ba lai.
Na bynta u Mr 1 Nartiang Constituency, yn ai T.50 hajar ia uba ioh ia ka nam lahduh, sa T.30 hajar ia uba wan ba ar bad sa T.20 hajar ia uba wan balai bad na bynta ka Mrs 1 Nartiang Constituency, yn ai T.30 hajar ia kaba wan nyngkong, sa T.20 hajar ia kaba wan ba ar bad sa T.10 hajar ia kaba wan balai.
Shillong:Ka myntri sorkar jylla kaba dei ruh ka nongialam ka NPP, ka kong Ampareen Lyngdoh ka la ong ba ka jingiakren iasuk hapdeng ki lai liang mamla, ba kynthup ia ka sorkar jylla, sorkar pdeng bad ka seng beain ka HYnniewtrep National Liberation Council (HNLC) ka dei ban iaid shakhmat.
Haba kren mynhynnin ka sngi, ka kong Ampareen ka la ong ba ka NPP ka sngew bad ai jingmut ba ka dei ban iaid shakhmat ia ka jingiakren iasuk.
Ka la ong ba ka don lehse ka jingsngewsih bad ka jingthut ne ka jingsngewthuh bakla na ka kynhun hynrei, ka sorkar kan iakren kham bha halor kane hadien ba la wan u symbud myntri rangbah uba peit ia ka tnad kam pohiing u bah Prestone Tynsong shen namar ba u dang don shabar ri.
“Ia kane ka kam, hap peit u Symbud Myntri Rangbah ka jylla.
Ka NPP ka kut jingmut ban ai jingmut ia ka sorkar ban iaid shakhmat ia ka jingiakren iasuk.
Ngi sngewthuh ba ka don ka jingbym sngew hun bad ka jingsngewthuh bakla kiba hap ban pynshisha bad ngi dang ap ia ka jingwan phai u symbud myntri rangbah sha ophis shen, ban iakren kham bha halor kane", la ong ka kong Ampareen.
Ka la ong ba ka sorkar ka la kut jingmut ban pyntyllun ia ka jingiakren iasuk na ka bynta ka jingsuk kaba neh bad kaba skhem ha ka jylla.
Lah ban kdew ba ka HNLC ka la pynbna ba la weng noh ia ka jingiakren iasuk dang shen, hadien ba ka la kynnoh ba ka sorkar kam sngap ban weng noh ia ki mukotduma baroh pyrshah ia ki dkhot jong ka seng.
Shillong:Ha ka lympung U-23 men’s Col CK Nayudu Trophy kaba la bteng sha ka sngi ba-ar hynnin ka sngi, ka Meghalaya ka la lah ban lamkhmat ia ka Sikkim ha ka inning kaba ar da 392 run.
Ka jingkhyllem wicket haduh mynnin ka sngi ka la long baroh 29 ngut, ha kaba ka Meghalaya ka la ioh ban kawang 113 tylli ki bol ha ka inning kaba nyngkong hadien ba ka Sikkim ka la tied shuwa da kaba jop ia ka toss.
Ka Sikkim ka la shah pynkut noh tang ha ka jingkamai kaba 91 run da kaba liem lut baroh ki nongtied ha shuwa ba ka Meghalaya kan kamai shuh sa 370/9 ha ka inning kaba ar.
Ha ka jingkawang bol, ka Meghalaya ka la lehbha ha kaba u Abhishek Kumar bad u Manish Sharma ki dei kiba la ioh khur 10 ngut ki wicket ha ka inning kaba nyngkong.
U Manish u la ioh ban pynkhyllem 6/40 ha ki 18 over katba u Abhishek u ioh 4/31 ha ki 10.4 over.
Ha ka inning kaba ar pat, ka Meghalaya ka la pynkhinwin ia ka liang pyrshah da ka jingthlieh bol jong u Kevin Christopher uba la kamai 137 run bad nalor jong u kiba la tied bha ki kynthup ruh ia u Mrinal Das and Nishanta Chakraborty.
Kitei arngut ki la ioh ban kot sha ka half century ha kaba u Mrinal u la tied 54 na ki 45 bol kaba kynthup ia khatwei tylli ki 4, katba u Nishanta u tied 59 na ki 101 bol kaba kynthup ia shiphew tylli ki 4.
U Kevin u la kamai 137 run na ki 172 bol kaba kynthup ia 19 tylli ki 4 bad kawei ka 6.
U PM Santhosh u la ioh kamai 33 run katba u Aryan Borah uba dang neh ha ka jinglehkai u dang ioh shuwa ban kamai 14 run ha ryngkat bad u Abhishek uba dang bteng lang da 11 run.
Kitei ar ngut ki la ioh ban ianeh paralok hynnin ka sngi da 24 run ha shuwa ban pynkut ia ka jinglehkai.
Kohima:U Myntri Rangbah jong ka jylla Mizoram u Laldu homa ha ka sngi nyngkong, u la ia kynduh ia u Symbud Myntri Rangbah jong ka jylla Nagaland u Y Patton ha nongbah Aizawl.
U Y Patton u la leit ban ia kynduh ia u myntri rangbah jong ka jylla Mizoram u Lalduhoma ha ïingsah jong u ha nongbah Aizawl ha ka sngi nyngkong.
“U Deputy chief minister jong ka jylla Nagaland u Pu Y Patton u la wan jngoh ha ïingsah jong nga ban ai khublei kitbok"la ong u Myntri Rangbah jong ka jylla Mizoram.
U Myntri Rangbah jong ka jylla Mizoram bad u symbud myntri rangbah jong ka jylla Nagaland, ki la iakren kumno ban sdang ia ki kam thymmai na bynta ka roi ka par jong ka thaiñ shatei lammihngi.
Ha ka jingialang ba para marwei kine ki nongialam ki la pynpaw ba kan don ka jingiatreilang hapdeng ka jylla Mizoram bad ka jylla Nagaland haba iadei bad ki jingdonkam jong ka thaiñ.
Nongpoh: Kawei ka longkmie ba dang 37 snem ka rta bad kaba la tip kyrteng kum ka Kong Cleris Nongsiej, ka la khlad noh hashen bad kata ka dei hadien ba kawei ka trok ba kit ia ki kynja nar pipe, ka la kylla ha kawei ka jaka haba surokbah NH-6 bad kaba hap hapoh ka shnong Umtrew ha Ri Bhoi.
Katei ka jingjia ka la jia hynne ka sngi ha ka por 4 baje eiei janmiet, ha kaba katei ka trok kaba mih na Guwahati da kaba thmu ban kiew shaneng, hynrei haba la poi ha katei ka jaka, ki bynta ba kit mar jong katei ka trok, ka la kylla bad kiba la leit ban ia katei ka longkmie, kaba la pynlong ruh ia katei ka longkmie ba kan khlad noh hashen.
Katei ka kali kaba la kylla ha katei ka jaka, ka dei kaba don ia number JH-05-CX-5295.
Ia u nongniah jong katei ka kali ym pat tip ba udei uba naei, namar tang mar ia jia katei ka jingjia, u la phet krad noh na katei ka jaka.
Ki snem ki leit ki snem ki wan.
U 2023 un leit sha bymjukut, la bha la sniew u hap ban leit ym ba lah ban bat ia u namar ka long ka jingbuh beit jong u Blei Nongbuh Nongthaw.
U paid bynriew ka pyrthei u rakhe ne ai khublei ia u snem rim bad pdiang ia kiei kiei kiba bha kiba thymmai jong u snem thymmai bad kane ka long ka rukom jong ka jingim briew ha pyrthei naduh uba biej haduh uba stad naduh uba duk haduh uba riewspah tam.
Hynrei to ngin pyrkhat jia aiu katba ki snem ki leit ki wan? Ka jingim briew ruh ka nang iaid sha kaba kut ki rta kein.
Na ka jinglong khunlung sha ka jinglong khynnah, na ka jinglong khynnah sha ka jinglong samla, na ka jinglong samla sha ka jinglong rangbah, na ka jinglong rangbah sha ka jinglong tymmen, na ka jinglong tymmen sha kaba kut ki rta lane shaduh ka jingiap.
Hato ngi ju pyrkhat ia kaba kum kane? Ba ngi la nang iaid sha kaba kut ki rta ka jingim?U Syiem David, ha ka Kitab Salm u ong- “Naba ki sngi jong ngi baroh ki la iaid jah noh ha ka jingbitar jong me! Ngi pynleit ia ki snem jong ngi tang kum ka jingiathuh khana kai.
Ki sngi ki snem jong ngi ki long 70 snem, namar ba khlain eh 80 snem.
U briew u don tang 70 ne 80 snem, na kata ka daw u David u ong- “To hikai ia ngi ban niew ia ki sngi jong ngi.
Kumta ban yn pynioh ha ngi ia ka dohnud ka jingstad" Salm 90:9-12.
Ka mut ba ngi dei ban khein kor ia ki rta kiba ngi im hangne ha pyrthei da kaba tip briew tip blei.
Ka daw ka long ba ngi dei ki briew ym ki mrad, ba ka por kan poi ba uwei pa uwei u hap ban ai jingkhein hakhmat u Blei la bha ne sniew.
U Prophet jong u Blei, u Habakkuk, u duwai kumne- “Ah Trai to pynim ia la ka kam hapdeng kine ki snem, hapdeng kine ki snem to pynbna ia ka: ha ka pdeng ka jingbitar, to kynmaw ia ka jingisynei.
Habakkuk 3:1-2.
U Blei u dap da ka jingbitar ia ka jingleh jong u briew khamtam ha kane ka juk u kyrpad ia ka jingisynei jong u Blei wat hapdeng ka jingbitar jong u ia ki bynriew hangne ha sla pyrthei.
Kumta ka donkam ia uwei pa uwei uba rakhe ia ki snem thymmai ban iit ialade la u Blei u shem jingsngewbha ne em ha ka jingim, da kaba phai khmat sha u Blei ban ioh ka jingmap hapdeng ka jingbitar jong u.
Namar ba ha uwei pa uwei u snem u Blei u lah buh jingkynmaw (Record) ia ki kam ba u briew u la leh, pan map da kaba ong – Hapdeng ka jingbitar jong Me, to kynmaw ia ka JingisyneiSnem Thymmai Basuk ia baroh.
Lucknow: Ka jingplie ia ka Ram Temple ha Ayodhya, kan long ha ka 22tarik Kyllalyngkot 2023 bad ha katei ka sngi, kiba bun ki kynthei hindu, ki kwah ban ioh pynsah kynmaw, da kaba kin kha khun ha katei ka sngi jong ka jingplie ia ka Ram Temple ha ka Jylla Uttar Pradesh bad la iathuh ba kiba bun ki thei armet, ki la kyrpad jur ia ki doktor, ba kin pynkha khnang ia ki ha katei ka sngi, kaba ki khein kyrpang bha.
Ka Dr Seema Dwivedi, kaba dei ka heh duh jong ka tnat pynkha khyllung, ka pyntip, ba kiba bun ki kynthei, ki la kyrpad sha katei ka hospital, ba kan pynkha khun khnang ia ki ha katei ka sngi.
“Kat haduh mynta, ngi la ioh jingkyrpad na ki 14, 15 ngut ki kynthei, ba ki kwah ban kha khun, ha ka 22tarik Kyllalyngkot 2024.
Kam long kaba suk ban shu pynkha beit, ha katei ka sngi, kaba ki kwah, hynrei, yn lah ban antad, katba kum ka por, kaba kitei ki kynthei, ki sngewkwah" ong ka  Seema Dwivedi bad la iathuh, ba kin don 30ngut ki ban shu shah puid, ha katei ka sngi, ban pynhun ia ka jingkwah jong kitei ki kynthei.
“Ngi da kwah palat ba yn kha ia ki khun jongngi, ha katei ka sngi jong ka Ram Lalla.
Ngi la ap shitom, ia ka Ram Temple, la 100 snem kynthih bad ngi kwah ba ki khun jongngi, kin wan long briew sha ka pyrthei ha katei ka sngi" ong ki katto katne ki kynthei kiba dang pynkhreh ban kha khun.
Ka Divya Gupta, kaba dei kawei na ki nongpeit kti, ka iathuh, ba lada kha khun, ha katei ka sngi, ka iarap ban pynpawnam ia kitei ki khun, namar ba kan dei ka sngi kaba kyrpang.
Shillong: U ksiang ba mihkhmat ia ka seng Hynniewtrep National Liberation Council (HNLC) ha ka jingiakren iasuk, u Bah Sadon Blah uba dei u la ong ba lada ka Sorkar kam weng ia ki mukotduma pyrshah ia ki nongialam bad ki dkhot ka HNLC, ka jingphah wan iakren hi ia ki nongialam ba hakhmat duh jong ka seng kam don jingmut satia.
Lah ban kdew hangne ba hadien ka jingkren iasuk hapdeng ka ki ar Sorkar bad ka seng HNLC ha ka kylla kaba nyngkong, na ka liang ka Sorkar Jylla ka la iai ban ba ha ka jingiakren kaba bud dei ban wan mihkhmat hi noh da ki nongialam rangbah duh jong ka seng ba kynthup ia u Chairman bad u General Secretary, bad ha kata ka jingiakren yn sa iatai ruh ia ki jingdawa ka seng ba kynthup halor ka jingweng noh ia ki mukotduma.
Haba kren mynta ka sngi, u Bah Sadon u la ong ba ka Sorkar ka sohkdiah beit halor ka jingdawa jong ka seng ban weng ia ki mukotduma, bad bynrap ba lada ym lah ban weng ia ki mukotduma kam don jingmut ban wan ki nongialam ba ha khliehduh ka HNLC.U la ong ba ki nongialam ka HNLC kiba wan sha ka jingiakren iasuk ki dei kiba la ithuh bad iohbor na ka CEC jong ka seng, bad ki dei ki dkhot kiba la rim bad ba la rangbah ha ka seng kiba lah ban pyniaid shakhmat ia ka jingiakren, bad u la kynthoh ruh ia ka Sorkar, da kaba ong, ban shu iai ban ban wan hi da kita ki nongialam ba hakhmat ym tip shuh dei ba shu kwah iohi dur ia ki.
Ha kajuh ka por, u Bah Sadon u la iathuh ba wat u ksiang jong ka Sorkar Pdeng, u AK Mishra u la ong ba ki kam ba la leh da ka seng HNLC kim dei kiba shyrkhei haduh katta katta.
Haba kren bad ki lad pathai khubor, u Bah Sadon u la ong ba kumba ka long mynta ki don tang 3 tylli ki mukotduma pyrshah ia ki nongialam ka HNLC, bad kiba bun ki dei ki mukotduma ki dei halor ka jingpynbthei bom.
U la iathuh ba u AK Mishra u la ong ba ym don ki kam beaiñ ka HNLC kiba shyrkhei haduh katta, kaba mut ba ka lynti ka dang dei ban don.
U la ong ba ha ka por ba iakhih ki sengbhalang ki kham shyrkhei pynban ban ia kiba la leh da ka HNLC.U la ong ba haduh mynta ka HNLC ka la pynbna ba la weng tang ia ka jingiakren iasuk, bad ka khlem ong pat ba la weng ia ki ksiang jong ka jingiakren, kaba mut ba ka Sorkar ka dei ban sngewthuh ba u shabi na ka bynta ban iakren iasuk u dang don lada ka Sorkar ka sngap ia ki jingdawa jong ka seng.
Ha kawei ka liang u Bah Sadon uba dei ruh u president ka Hynniewtrep National Youth Front (HNYF), u la ong ba ka seng HNYF ka pynrem jur ia ka Sorkar ka la khein sting ban pynseisoh ia ka jingiakren iasuk warla ka HNLC ka la wan haduh tyngkong ban tyrwa sha ka Sorkar na ka bynta ka jingsuk, bad bynrap ruh ba ka HNYF ka kyntu ia ka Sorkar ba kan sngap ia ki jingdawa ka HNLC khnang ba ka jingiakren iasuk kan bteng biang.
Wat ki bor pulit-bor sorkar ruh, kiba dei ki nongpeit-nongpyniaid ain, ki dei hi ban iaid thik katkum ki kyndon jong ka ain, khnang ba ka jingthwet briew jong ki ha Sohra bad Shella ne shawei-sha ar, kan ym wanrah jingsngewthuh bakla, kumba iada pynban ia ki mynder-nongwei, lada ia katei ka jingthmu la leh da ki bor shnong bor Hima, kiba don ka iktiar jong ka Ain, ym kumba la hukum kulmar da ki briew ne ki seng, kibym soi kyrteng.
Ki Dorbar shnong, Raid bad Hima, ki dei ki bor treikam ba la thung da ka District Council, katkum ki ain ba ithuh da ki bor Sorkar bad ka Constitution of India.
Lada dei ba soi da kitei ki bor, ki pulit ne ka Sorkar kim lah ban tuklar kulmar.
Hynrei namar bym don mano-mano ba soi ia ka hukum beh nongtrei mynder, ka paw ba la leh da ki kynhun bym donbor, kumta ki pulit bad ka sorkar ki don ka bynta ban peit kum ia kata.
Ym dei ban klet ruh ia ki jingiakhih beh mynder-ri da ki kynhun ki samla pule Assam (AASU), ia ki mynder kiba la wanrung kyrthep hadien ka thma Bangladesh 1971-72.
Lada kane ka long, balei shane ym long, namar ki khar Bangla ki rung ki mih katba mon, da kaba suk ha baroh shi lynter u pud Meghalaya- Bangladesh.
Dang ha u Bnai September ’23, kawei ka longkmie ka Pris Suchiang, kaba na Donaskur Jaintia Hills, kaba iadei kam khaii bad ki khar Bangla, ka la shah pyniap bein ha ka por mynsngi ha la kajong ka bri ha khap Bangla, da kaba pom lyngkhot lyngkhai ia ka, da ki nongwei kiba leh mynleh paralok.
Dang ha ka taiew ba la dep pat, ki kot khubor ki la thoh halor ka jingshah pom pyniap sa uwei uba kyrteng u Chiang Dhar uba na Umkiang, Jaintia Hills ha ka bri kwai jong u hi.
Sa ha u bnai Risaw, (October) pat sa kawei ka kynthei kaba na War Nongshken, ka la ai jaka sah ha ing jong ka, ia uwei u khar Bangla, uba tang ka kyrteng ruh la sngew jli ban sngap, u Mehmud Ser, bad ka da kam ba u dei u lok jong ka, ynda la leit khynra ki briew ka shnong.
Kum ia kane ruh ka ain ka mana.
La bishar ne em ia ka?Wat ki BSF ruh dang shen ki la siat ia u bapli u Roning Nongkynrih na Jalynteng, u nongniah trok, hapoh shnong syndon, hajan Mawshun.
Shano ki pulit ki don, shano ki BSF bad ki briew ka ain, haba baroh shi lynter u pud, kum kine ki jingjia ki jia man ka por? Namarkata ki bor Hima, bor shnong ki don ka hok ban kem kum ia kine, ban khanglad ruh ia ka jingwan jong ki, wat la ki lah ban dei ki mynder ri India, tangba dei ban pyntip ruh sha ki bor Sorkar, namar kum ia kine ki kam, la buh da ki kyndon ain.
Ki Dorbar shnong ki don ka hok bad ka bynta ban peit ia kino-kino ki kam ha ka imlang-sahlang, khamtam ia ki jingsniew kiba don hapoh u pud shnong, la ki dei ki kam iashoh-iadat ne pynkulmar shnong, ki kam khalai ne khaii kiad-bad buaid tanglang, ne kino-kino ki kam sniew bad ki kam pynma, kynthup ia ki riew sniew ne nongleh kulmar ha shnong ha thaw bad kiwei-kiwei kiba kum kine.
Ki don ruh ki Village Court ha District Council, ia kiba ki shnong kiba jngai na ka ain, ki lah ban thaw ha la ki shnong.
Kumta ki jingmaham, jingpynbna ha Sohra bad Shella ki long ki bynta kiba ki shnong ki lah ban leh, wat ha ki shnong hapoh sor ruh, lada ki sngew ba kam long kaba shngain ban ailad kulmar ia ki nongwei kibym tip, kiba kumno, kiba wan naei, kiba trei ne leh aiu bad kumta ter-ter.
Ki shnong ki don ka bor wat ban pan na ki nongshongwai (kynthup wat ia ki para Khasi-khara lajong) ia kitei ki jingtip, khnang ban shngain ka imlang sahlang.
Kan bha namarkata, ba ki bor sorkar kin pynbeit ia kine ki kam halor kitei ki nongrim, ym ban leh da ki rukom kiban pynshlur pynban ia ki nongwei ba kin rung kin mih katba mon, khamtam lada wohkjat da ki bor sorkar.
Dang ha u bnai ba la dep, iakren hapoh ka Dorbar District Council ha Shillong, halor ki mat, kiba kum kitei ki jingjia haneng bad ka Dorbar ka sngew ba ki Shnong ki thaw, ki Rangbah shnong bad ki Dorbar ki dei ban peit bha ban pyrkhing ia ki jingma-jingsniew hapoh u pud u sam jong ki, da kaba kynmaw ruh ia ki jingshah pyniap u samla Lurshai Wahlang, ha Shella dang ha ki khyndiat por, ha ki nongwei.
Bunsien nga la thoh halor kane ka jingthumu ka sorkar India ha u snem 2021, kaba la phah sha ka sorkar Meghalaya ba kan pynbiang jaka sah ia ki nongtrei kiba kan phah sha kumba 7000 (Hyniew hajar) tylli ki shnong sha nongkyndong, ban sah ki nongbylla mynder, ban thew jaka na suin da kita ki Drone her suin, na ka bynta 5 snem lane haduh ban da dep kam.
Dei ban ai khublei ia i Bah Titos Chyne CEM ha katei ka por, iba la mynjur ban yn ym ai lad kum ia katei ka jingthmu ba i kynsha, hadien ba nga la pule ia katei ka skim kaba don haduh 43 sla bad ia kaba nga la batai bad kdew ha ka jingialang ki MDC, ba kane ka skim ka dei kaba don jingma, kaba long kum ka jingriam ia ki shnong ki thaw jong ngi sha nongkyndong khamtam, ba ki nongbylla khyllah jait na kylleng kin wan sah ha kitei ki 7000 tylli ki shnong palat 5 snem tam, ban pyndep ia ka jingthew bym lah ban sngewthuh.
Nga shem ba kita ki kam thew jingthew kim dei ha suin, hynrei imat ha ryngkew.
Donbok ruh ba u Chief Minister Conrad Sangma, u phah ia katei ka jingbthah ka Sorkar India sha District Council jong ngi ba kan peit bad ban ai jingmut.
Lada jia ba u Chief Minister ula leh hi da ka bor sorkar jong u, da kaba pyndonkam ia ki DC bad ki bor ain, ban katta la leit shuwa ka Meghalaya ban ia ka Manipur.
Dei ban sngewnguh shisha ia u Chief Minister Conrad, tang halor kane ka bynta ruh.
Peit kiei ki jingjia ba la jia shane dang shen.
Dang ha u bnai October, ka shnong Kongthong barit, kabym shym don eiei ha ka liang ki skim pynroi, ka la ioh ia ka kyrdan balai ha ri India baroh kawei kum ka shnong ba don ha khmat ha ka jingroi bad jingkhuid jingsuba.
Imat u MP na Bihar, uba la long kum u kynjia kni rangbah ka Kongthong, ula lah ban leh la ka bynta.
Kiei kine bad ki thew shano?Mynta la don sa ki nongialam na ka ri Khasi jong ngi ia kata ka seng RSS, kaba wat ki nong India babun ki tip kaei ka RSS bad ki kam bad jingthmu jong ka.
Ki Dorbar shnong, Rangbah shnong, ki Seng Bhalang ha ki shnong, kin sngew kumno kum ia kine kiei kiei? Lada don ki shnong kiban khang, hato kin shah kem?.
Shillong:Ka Khasi Students Union (KSU) Narpuh Circle ka pynpaw ka jingsngewkhia halor ka jingshah pynïap dusmon ki briew ha khappud kaba ju jia man ka por kynthup ruh ka jingshah pynïap dusmon u bah Chiang Dhar kaba la jia hynnin ka sngi katba u dang leit sha bri kwai kaba don ha khappud bad ka ri Bangladesh ha East Jaiñtia Hills District.
La ïathuh ba katei ka jingjia shah pynïap u Chiang Dhar ka la jia hajan ka ktem jong ki shipai BSF kaba kyrteng ka Lamasaki bad jngai tang kumba 500 mitar na katei ka ktem ki shipai BSF.U Chiang Dkhar u dei uba na ka shnong Umkiang bad ha kata ka por la ïadonlang ruh u paralok ba leit lang sha bri u Rahul Pohtam, uba na Lumsohski uba la lait im da ka said, la suba jur ba kiba la leh ïa kane ka kam runar ki dei ki ‘khar Bangladesh kiba ju mlien ban leit tuh na ki bri jong ki Khasi Pnar.
Katkum ka jingïa thuh ki trai shnong la ong ba kitei ki ar ngut ki dang mut ban leit ap ïa ka bri kwai namar ba ki shait don ki briew kiba na Bangladesh kiba ju wan ban tuh kwai na bri, hynrei kitei ki arngut ki la shah kthong pynban ha ki nong Bangladesh kiba la wan da ka kynhun ha kaba u Chiang Dhar u la shah pom da ka wait haduh ban da khlad hashen, katba u Rahul Pohtam pat u la lait im da ka said.
Na ka liang ka KSU Narpuh Circle ka pynrem jur ïa kane ka jingleh dusmon, ka jingleh riew khlaw ki runar bad dawa ruh na ki bor jong ka aiñ ba dei ban kem mardor ïa ki runar thrang snam kiba kiba don kti ha kane ka kam runar ha kajuh ka por ka seng ka dawa na ka sorkar ba ka dei ban pynkynriah noh mardor ïa ki shipai BSF kiba ïeng pahara ha jingkieng Sonapyrdi bad ong ruh ba kane ka jingïeng pahara kitei ki shipai BSF ka long kaba beaiñ, ha ka jingshisha kum shipai BSF ïada ri ki la dei ban shim khia ban tehlakam ïa ki kam sniew ha ki bynta khappud hynrei ki wan ïeng pahara pynban ha surok NH-6 ha Sonapyrdi.
Ka seng ka ong ruh ba kane ka jingjia shah pynïap kaba ju jia man la ki por ha ki khappud ka pynsuhjer ïa ki paradoh para snam jong ka thaiñ namar kum kine ki jingshah thom bor ki ju jia na ka por sha ka por, ka seng ka pynkynmaw ruh ïa kawei kaba la jia ka jingshah pynïap dusmon kawei ka longkmie kaba 45 snem kyrta kaba na shnong Donaskur, East Jaiñtia Hills District kaba la jia dang myn ha ki khyndiat bnai ba la leit halor kane ruh la suba jur ba kiba pynïap ki lah ban dei ki ‘khar Bangladesh bad ong ruh ba na ka liang ki bor pulit pat kim pat shym la ïoh kem satia ïa ki runar ba pynïap dusmon ïa ka longkmie.
Ka seng ka dawa ba ka Sorkar kam dei ban shu sngap jar hynrei ka dei ban shim khia ban tehlakam ïa ki kam sniew, ki kam pyntriem ha ki bynta khappud ban ïada ïa ki para doh para snam ban lait na kum kine ki jingshah thombor.
Na ka liang jong ka KSU Narpuh Circle, lyngba u kyrwoh na u President KSU Narpuh Circle u Bah K.S.Suchiang ka phah ruh ïa u kyrwoh jingsngewlem sha kiba ha ïing ha sem bad jingsngewlem halor ka jingjia ba sngewsih ïa u (L) Chiang Dhar uba la shah pynïap dusmon ha ki runar thrang snam.
Shillong:Ka tnad pulit jong ka jylla Meghalaya ka la hap ban peitngor hadien ka jingioh pdiang ia ka email ka bym lah ban tip ha ka sngi Thohdieng, kaba byrngem ban buh bomb ha baroh ki iingkashari hapoh ka ri kynthup ha Megha laya High Court kaba don ha nongbah Shilllong.
Ka iingkashari Meghalaya High Court ka la ioh pdiang ia kane ka email ha ka por 5:54 baje mynstep ha ka sngi Thohdieng.
Katkum ki jingtip ba la ai ia kane ka email la phah na ka morguelo l545@gmail.
com kaba kam “Nga la buh bomb hapoh ka iingkashari jong phi bad baroh ki iing kashari ha ri India.
Ia une u bomb la buhrieh bha bad un sa bthei ha ka por myn step.
Phin sa kut hapdeng ka snam ba lyngkien".
“Ngi dei ka kynhun ba khot ‘Terrorizers 111’.
Ai ka kyrteng ka kynhun jong ngi sha ki lad pathai khubor lym kumta ngin ym sangeh ban leh ia ki kam pyntriem".
Ia kane ka email la phah ruh sha ki iingkashari bapher bapher jong ka ri.
U Superintendent of Police ka East Khasi Hills Bah Sylvester Nongtnger ula ong ba ki pulit kila pynjur bha ia ka jingpeitngor hadien ka jingioh ia kane ka email.
“Ngi la pyntip ia ki bor pahara hapoh ka iingkashari" ula bynrap.
Ha kajuh ka por, ka khubor ka pyntip ba ki bomb squad bad ki ksew sma bomb, kila leit sha ka iingkashari Meghalaya High Court ban wad ia u bomb.
Shillong:Ha ka sngi ba ar jong ka jingiakhun hapdeng ka Meghalaya bad ka Arunachal Pradesh jong ka lympung Ranji Trophy ba la ialeh ha Anand, Gujarat, ka Meghalaya ka la ioh ia ka jingjop da 172 run ha ka jingialeh na ka plate group match.
Hynnin ka sngi u Dippu Ch Sangma u la ioh ban pynkhyllem 5/54 haba ka Arunachal ka la liem lut baroh ki nongtied tang ha ka jingkamai kaba 238 ha ki 84.5 over.
Nalor ka jingioh ban shim san ngut ki wicket hynnin ka sngi bad saw ngut ha ka inning kaba nyngkong u Dippu u la ioh ia ka poin ha kane ka jingiakhun da 9/72.
Watla ka la don ka jingianeh paralok kaba katto katne na ki nongtied jong ka Arunachal Pra desh hynrei kim shym la lah ban kot sha ka thong kaba heh jong ka Meghalaya.
Ka jingioh pynkhyl lem bun wicket ka jong u Dippu ka kynthup ia u wicket uba lai jong ka liang pyrshah ha kaba ka jingianeh paralok ka la long 62 run, bad nalor kane u Dippu u la ioh ruh ban weng ia u nongtied uba hakhmat duh jong ka liang pyrshah kata u Techi Neri uba la ioh ban kamai 46 runKiwei pat ki la ioh ban pynkhyllem wicket ki long u Md Nafees (2/23), Ram (1/18) bad u Arbin Singh (1/50).
Hadien kane ka jingiakhun, ka Meghalaya kan ioh ban wanphai iing shuwa ha ka ban pynkhreh ia ka jingiakhun pyrshah sa bad ka Hyderabad ka ban sdang naduh ka 12 tarik Kyllalyngkot ka ban pynialehkai ha madan MCA, Polo.
Shillong:Ki Nongshong shnong ka 3 Mer Upper Shillong, hynnin ka sngi Saitjaiñ kila lap ïa ka met jong u samla Blessingson Fancon kaba la sdien phasi ha ka lynti ïaid kjat ban leit sha Wah Umjasai.
Hadien ba une u samla ula jah rngai naduh ka 4 tarik u Kyllalyngkot 2024, ki nongshong shnong kila ïa mih ban wad ïa u samla Blessingson bad ha kane ka jingwad kila lap ïa ka met ka jong u kaba la sdien phasi.
Ki Pulit kila ïathuh ba la lap ïa ka met jong u Blessingson Fancon kaba la sdien phasi bad haba kila pynlong ïa ka jingtohkit ym shym la lap ïa kino kino ki dak ki shin ba une u samla yn shah pynïap hynrei kadei kaba ula bthat jubor hi ïa la ka jong ka jingim.
Nongpoh: Ha kawei ka jingjia aksiden kaba la jia hynnin ka sngi ha surok Shillong By-pass bad kaba hap ha ki bynta jong ka shnong Umeit bad Umdohbyrthieh.
Katei ka jingjia ka la jia ha ki por shiteng sngi, ha kaba kawei ka trok kaba kit Klinker kaba don ia u number AS-01-GC-1274 bad kaba wan na ki thaiñ Jowai, ka la kylla bad syllad ia kawei ka trok thylli kaba don ia u number ML-05H-1872, ka trok kaba wan na ka liang pyrshah, hynrei ha katei ka jingjia u nongniah jong katei ka trok kaba kit Klinker, u la khlad noh hashen hadien ba ka trok ka la ban ia u.
Ha katei ka jingjia aksiden hapdeng kitei ki trok, ka la wanrah ruh ia ka jingsahkut kali kaba jur, namar baroh ki kali kiba thmu ban kiew ne hiar kin iohlad shuh ban ïaid, namar kitei ki trok ki la pakhang ia katei ka surok Shillong By-pass.
Ki Pulit tang mar ia ïoh jingtip halor katei ka jingjia, ki la leit mar mar sha katei ka jaka, na ka bynta ban weng ia ka jingdheng kali bad ban tan noh ia kitei ki trok.
Donkam helper, ban trei miet ha Riwar Offset Press.
Yn kham kwah ia kiba la ju mlien, ban trei ha ki Offset machine.
Sngewbha phone ha u number 88373 20491.
Shillong:Ka Deputy Commissioner jong ka East Khasi Hills District, ka la pynmih ia ka hukum ba pynjari da ka kyndon 144 CrPC ban khang pyrshah ban tih maw bad khlong shyiap na ki wah kiba don hapoh ka District khlem da ioh jingbit ne don ki Mining Licence /Quarry Permit na ki bor ba dei khmih bad ki bor pyniaid Distrik.
Kat kum ka hukum, ka Deputy Commissioner ka la pyntip ba ka ophis, ka la ioh jingtip ba ka don ka jingtih par maw bad khlong shyiap beain na ki wah ha kylleng ki jaka kiba hap ha East Khasi Hills kum ha ki thain Sohiong, Mawblei bad Umphyrnai, kiba la ktah shikatdei ia ki tyllong um ha kitei ki jaka, kumjuh ruh ki jaka rep bad ki sawdong sawkun.
Ka la pyntip ruh ba ka ophis ka la ioh ruh ia ka hukum na ka National Green Tribunal (NGT) New Delhi, kaba la pynbna ban khang ia ki briew/kompani/ ba kin tih par ne khlong shyiap na ki Wah ha kylleng ka Ri khlem da ioh ia ka Mining Licence/Quarry Permit bad kiwei kiwei ki jingbit ba la buh da ka Ministry of Environment, Forest and Climate Change jong ka Sorkar India ha ka EIA notification ha u snem 2006.
Namarkane, ka DC ka kong RM Kurbah IAS District Magistrate jong ka East Khasi Hills District, Shillong ka pyntip ba la pynjari ia kyndon 144 CrPC ban tehlakam ia ka jingkhlong maw bad shyiap beaiñ ha ki sharing lum, ka jingkhlong shyiap ha ki rud wah bad kane ka hukum ka ban treikam mardor ha baroh kawei ka District, tad haduh da pynmih da kawei pat ka hukum.
Aizawl:U Myntri Rangbah jong ka jylla Mizoram u Lalduhoma, u la ong ba lada ka don ka jingpyrshang ban ker sainar ia ka khapud India-Myanmar, ka dei kaba ym lah satia ban pdiang da ki paid Mizo.
Ka jylla Mizoram ka don ia ka khappud ba jrong kumba 510 kilometre bad ka ri Myanmar kaba ym pat shem la ker sainar.
Ha ka jingialang bad u myntri jong ka tnad ki kam bar ri ka sorkar pdeng u S.Jaishankar ha Nongbah Delhi, u Lalduhoma u la ong ba ka sorkar Bilat, ka la buh ia kane ka khappud kumba long mynta, khlem ka jingmynjur jong ki paidbah mizo.
U la ong ruh ki phareng ki phiah noh ia ki Mizo da kaba weng noh ia ka Burma na india bad phiah ia ki mizo ha ki ar bynta.
Ki paidbah Mizo ki la shim ia ka khapud india Myanmar ba mynta kum ka khappud ba la khnang, kumta kim lah satia ban pdiang ban ker sainar.
Lada ka don ka jing pyrshang ban ker sainar ha ki khapud jong ka india Myanmar ka dei kaba ym lah satia ban pdiang da ki paid Mizo.
Kane ka la wan hadien ba ka sorkar ka la thmu ban ker sainar noh kumba 300 kilometer ki jaka bym pat dep ban ker sainar ha khapud jong ka India Myanmar.
Ka Ministry of Home Affairs ka la rai ban pynduh noh ia ka jingai iaid lait lan ia ki nong Shong shnong ha ki khapud jong ki ar tylli ki ri kumba 16 kilometer khlem ka visa.
Saw tylli ki jylla jong ka ri india ki don ia ka khapud ba jrong 1643 kilometer bad ka ri Myanmar kiba kynthup ia ka Mizoram, Manipur, Arunachal Pradesh bad Nagaland.
Leit ker shuwa  sha Border Bangladesh khnang ban lait ka huri hura ba man ki por.
Nongpoh:Kawei ka longiing baduk hapoh ka shnong Nongbah Myrdon ha Ri Bhoi, ki la lait na kaba shong ba sah hapoh ka iingtrep kaba shu ker da ki tyrpait bad mynta ki la ioh ban shong ban sah hapoh ka iing ba la khambha bad kaba la bit la biang ban shong ban sah, kata ka dei lyngba ka jingpynshna sngewbha da ka Seng Ri Bhoi Youth Welfare Organisation (RBYWO) bad kiba la ioh ban aiti noh sha katei ka longiing mynta ka sngi.
Katei ka longiing kaba la ioh ban pdiang ia katei ka iing kaba la pynshna sngewbha da ka RBYWO, ka dei kaba la tip kum ka Kong Bashisha Sohktung, ka longkmie kaba hap ban ri ban sumar marwei ia 6 ngut ki khun, hadien ba u kpa ki khun jong katei ka longkmie u la khlad noh na sla pyrthei.
Haba leit ban aiti ia katei ka iing, ia kaba la pynshna da ka RBYWO, la sakhi da ka jingdon u Bah Ban Kharnaior, President ka RBYWO, nangta u Bah Elvis Kyrsian, Vice-President, u Bah Keny Nongrum General Secretary lem bad kiwei.
U Bah Ban Kharnaior, haba u ai jingkren ha katei ka sngi, u la ong ba ka nongrim kaba la pynlong ia ka seng ba kan pynshna sngewbha da katei ka iing sha katei ka longiing, ka dei hadien ba ki la ioh jingtip ba katei ka longiing, ka dei shisha ka longiing baduk bad kiba im ha ka jingim kaba jynjar.
U la pynpaw ruh ia kata ka jingsngew synei, haba u tip ba ka longkmie ha katei ka iing ha hap ban kitkhlieh ia 6 ngut ki khun, ha kaba hehduh ka dang don tang ha ka rta kaba 14 snem bad kaba rit ka dang don tang ha ka rta kaba 2 snem, ha kaba la pynshem jingeh palat ia katei ka iing nalor ba u kpa ka iing u la khlad noh.
Haba iadei bad katei ka jinglehbha da ka RBYWO, kiba la lah ban lehbha ia katei ka iing, na ka liang ka longiing, ka la pynpaw ia ka jingsngewnguh bad ki la ai ia kata ka jingpyro kaba shijunom, namar ba ki la lehbha palat ia katei ka longiing kaba la donkam shisha ia ka jingiarap.
Shillong:Kum shibynta ka jingpyntip sha ki paidbah namar ka jing don jong ka jingmaramot ia ka jing kieng Umiam, ka jingiaid jong ki kali kan long tang shiliang jong ka jingkieng, hynrei la iohi ba ki don pat ki kali kiba shim pass, katba ki dang iaid ha katei ka jingkieng kaba wanrah ia ka jing dheng kali ba jur bha.
Kumta la mana ba ym dei ban shim pass haba iaid ha katei ka jaka bad dei ban bud ryntih ia ki jingbthah bad kino kino kiba pynkheiñ ia ka hukum yn pynshitom katkum ki kyndon jong ka aiñ.
Ban pynduna ia ka jing dheng kali, la kyrpad ruh ia ki kali ba kin iaid lyngba ka Surok Shilllong by pass.
Ki taxi driver Tynring,Mawpdang, Mawkasiang bad Siejiong khlem da suidniew ia ka jingpyniaid ka sorkar ki thep passenger katba ki mon bad shim bai kali ha kador ba heh.
Na Tynring ha Nongmynsong ki thep passenger 4.5 Ngut ki shim pat ia ka dor taxi 50 tyngka shikhlieh briew, kaba long kador kaba ki hap ban thep tang lai ngut ki passenger.
Don ruh ki driver ki ba shim tam ia ki bai kali na Tynring ha neigrihms don ki ba shim 50 don pat ki shim 40.
Katba Ka dor kadei tang 30 Kata ruh lada ki kit 3ngut ki passenger.
Kumta ngi kyrpad ia ka bor sorkar badei peit ia kane ba kin leh eiei halor kane.
Bad kyrpad ruh ia ka police department ki badon ha Mawdiangdiang police outpost check point ban check ia Kane ka jingleh jong ki taxi driver.
Namar Kane ka jingrhah pisa jong ki taxi driver ym ba ka ktah tang ia ka jinglut jong ngi hynrei ka ap jingma ruh wat ia ka koit ka khiah kaba long ka jingailad ia ka jing pur stet u khniang jingpang Covid – 19.
Nongpoh: Kawei ka longiing lem bad ki briew ha shnong Umwiehsnieh ha Ri Bhoi District, ki la kulmar hi thlim, namar uwei u rangbah uba la khlad ha ka 02 tarik mynta u bnai ha Civil Hospital Shillong bad uba ki la dep ban tep don burom, hynrei haba ki la dep tep ia utei u rangbah, la ioh ia ka khubor pyntip na Civil Hospital, kiba la ong ba utei u Rangbah u la khlad na ka jingpang COVID-19.
La ioh jingtip ba utei u la leit shah sumar ha sha Civil Hospital, ka dei hadien ba u shitom prie bad suh ka kpoh, pynban ba la jur palat ka jingshitom utei u rangbah u la khlad noh na kane ka pyrthei bad kaba la pynlyngngoh eh ia kiba haiing bad nongialam shnong, ka dei hadien ba la pynbna ia u ba u dei u ba ioh pang COVID-19, hynrei ia ka met jong utei u rangbah la dep ban tep don burom ia ka met jong u da kiba haiing hasem bad ka bor Shnong.
Katei ka jingpynbna ka Civil Hospital Shillong ba udei uba ioh pang COVID-19 hadien ba la dep tep ia ka met ka la pynlyngngoh bad ktah lut ia kiba haiing hasem, ki lok ki jor bad ka shnong ka thaw.
Ki la don kiba ha iing kiba la ong ba kan myntoi aiu ban pynbna ba u ioh pang COVID-19 namar ha ka por ba la tep ïa ka met kam shym la don ka jingbud ryntih ba hap ban phikir kumba la leh ïa kito kiba khlad na ka khlam COVID-19.
Uwei na kiba haiing, ula ong ba ki bor pyniaid ka Civil Hospital Shillong, ki la ailad ban rah ia ka met na ka bynta ban leh burom khatduh ia utei u rangbah bad khlem da ong eiei ba u pang COVID-19, namar lada la pynbna ba u pan COVID 19, kiba haiing lem bad ka shnong ka la nang ban leh ia kaba donkam, hynrei mynta haba la dep tep, kan myntoi aiu shuh haba bun ki ba haiing hasem bad ki lok ki jor ki la shim bynta ha ka jingtep burom ia ka met utei u rangbah.
U la pynpaw ruh da kaba ong ba kaba sngewlyngngoh ruh ka long hadien ba la dep ban tep ia ka met, la wan kata ka jingbthah na ka tnad ka koit ka khiah, ba kito kiba shim bynta ha ka jingleit ontep ia  ka met ki hap ban shong khop ha iing Home Quarantine.
Namarkata, u la ong ba na ka liang kiba haing hasem ki kyntait ia ka jingkam ka Civil Hospital Shillng ba utei u rangbah u iap na ka khlam COVID-19 bad ki dawa ruh ba ka sorkar kam dei ban pynhap ha ka thup jong kito kiba khlad na ka khlam COVID-19, namar kam dei ka jingbakla ka iing ka sem, hynrei dei ka jingbakla jong ka Civil Hospital Shillong.
Nongpoh: Kawei ka longiing lem bad ki briew ha shnong Umwiehsnieh ha Ri Bhoi District, ki la kulmar hi thlim, namar uwei u rangbah uba la khlad ha ka 02 tarik mynta u bnai ha Civil Hospital Shillong bad uba ki la dep ban tep don burom, hynrei haba ki la dep tep ia utei u rangbah, la ioh ia ka khubor pyntip na Civil Hospital, kiba la ong ba utei u Rangbah u la khlad na ka jingpang COVID-19.
La ioh jingtip ba utei u la leit shah sumar ha sha Civil Hospital, ka dei hadien ba u shitom prie bad suh ka kpoh, pynban ba la jur palat ka jingshitom utei u rangbah u la khlad noh na kane ka pyrthei bad kaba la pynlyngngoh eh ia kiba haiing bad nongialam shnong, ka dei hadien ba la pynbna ia u ba u dei u ba ioh pang COVID-19, hynrei ia ka met jong utei u rangbah la dep ban tep don burom ia ka met jong u da kiba haiing hasem bad ka bor Shnong.
Katei ka jingpynbna ka Civil Hospital Shillong ba udei uba ioh pang COVID-19 hadien ba la dep tep ia ka met ka la pynlyngngoh bad ktah lut ia kiba haiing hasem, ki lok ki jor bad ka shnong ka thaw.
Ki la don kiba ha iing kiba la ong ba kan myntoi aiu ban pynbna ba u ioh pang COVID-19 namar ha ka por ba la tep ïa ka met kam shym la don ka jingbud ryntih ba hap ban phikir kumba la leh ïa kito kiba khlad na ka khlam COVID-19.
Uwei na kiba haiing, ula ong ba ki bor pyniaid ka Civil Hospital Shillong, ki la ailad ban rah ia ka met na ka bynta ban leh burom khatduh ia utei u rangbah bad khlem da ong eiei ba u pang COVID-19, namar lada la pynbna ba u pan COVID 19, kiba ha iing lem bad ka shnong ka la nang ban leh ia kaba donkam, hynrei mynta haba la dep tep, kan myntoi aiu shuh haba bun ki ba haiing hasem bad ki lok ki jor ki la shim bynta ha ka jingtep burom ia ka met utei u rangbah.
U la pynpaw ruh da kaba ong ba kaba sngewlyngngoh ruh ka long hadien ba la dep ban tep ia ka met, la wan kata ka jingbthah na ka tnad ka koit ka khiah, ba kito kiba shim bynta ha ka jingleit ontep ia  ka met ki hap ban shong khop ha iing Home Quarantine.
Namarkata, u la ong ba na ka liang kiba haing hasem ki kyntait ia ka jingkam ka Civil Hospital Shillng ba utei u rangbah u iap na ka khlam COVID-19 bad ki dawa ruh ba ka sorkar kam dei ban pynhap ha ka thup jong kito kiba khlad na ka khlam COVID-19, namar kam dei ka jingbakla ka iing ka sem, hynrei dei ka jingbakla jong ka Civil Hospital Shillong.
Shillong: Na ki 200 ngut kiba ioh ia u khñiang jingpang COVID-19 ha ka jylla mynta ka sngi, ha East Khasi Hills ki don 126 ngut bad na kine 40 ngut kidei na ka armed forces, 4 ngut kidei ki health worker, 38 ngut ki high risk contact, 3 ngut na Golflink cluster, 4 ngut na Goraline cluster, 3 ngut na Jaiaw cluster, iwei na Jail Road cluster, 4 ngut na Laban cluster, 3 ngut na Lummawbah cluster, 8 ngut na Madanryting cluster, 2 ngut na Mawkhar cluster, iwei na Nongmynsong cluster, iwei na Oakland cluster, 3 ngut ki pulit, 4 ngut na Khyndailad cluster, iwei na Pynthorumkhrah cluster, 4 ngut na Rilbong cluster, iwei na Rynjah cluster bad iwei na Umlyngka cluster.
Ha North Garo Hills i don tang iwei iba dei i high risk contact.
Ha Ri Bhoi District ki don 44 ngut kiba kynthup 2 ngut na ka Armed Forces, 3 ngut na Byrnihat cluster, iwei i health worker, 26 ngut ki high risk, iwei i ILI case bad iwei na NEPA cluster.
Ha South Garo Hills i don iwei iba dei i health worker.
Ha South West Garo Hills ki don 6 ngut ha kaba iwei i dei i health worker bad 5 ngut ki dei ki risk contact.
Ha South West Khasi Hills ki don arngut kiba kynthup iwei i health worker bad iwei i high risk contact.
Ha West Garo Hills ki don 12 ngut kiba kynthup iwei na ka Armed Forces, 9 ngut ki high risk contact bad 2 ngut ba leh ia ka random sampling.
Ha West Jaintia Hills ki don 8 ngut kiba kynthup 5 ngut ki high risk contact, iwei iba wanphai na shabar bad 2 ngut ba leh ia ka random test.
Kiba la koit mynta ka sngi ki la don 74 ngut bad na kine 50 ngut kidei na East Khasi Hills kiba kynthup 28 ngut ki high risk, 2 ngut na ka Armed Forces, iwei i draibar iwei i health worker, 2 ngut na Jhalupara cluster, 4 ngut na Mawprem cluster, 6 ngut na Nongmynsong cluster, iwei na Oakland cluster, 2 ngut na Khyndailad cluster bad 3 ngut kiba wanphai na shabar.
Ha East Jaintia Hills ki don 8 ngut kiba koit kiba kynthup iwei na Star Cement cluster, 5 ngut kiba wanphai na shabar bad 2 ngut ki high risk contact.
Ha Ri Bhoi District ki don 2 ngut ha kaba iwei i dei i high risk bad iwei i dei na Armed Forces.
Ha West Garo Hills ki don 10 ngut ha kaba 2 ngut ki dei na ka Armed Forces, iwei i health worker, 4 ngut ki high risk contact bad 3 ngut kiba wanphai na shabar.
Ha North Garo Hills i don tang iwei iba na Mandipathar cluster.
Baroh kiba la koit ki la don haduh 4,393 ngut.
Shillong: U Director of Health Service DHS(MI), u Dr Aman War u la iathuh ba kiba ioh thymmai ia u khñiang jingpang COVID-19 mynta ka sngi, kata ka 4 tarik u Risaw 2020 ha ka jylla ki la don haduh 200 ngut, bad haduh mynta kiba dang pang na une u khñiang jingpang ha ka jylla ki la don haduh 2,209 ngut.
Ha East Khasi Hills District ki don 126 ngut kiba kynthup 40 ngut na ka armed forces bad 86 ngut ki riewpaidbah, ha North Garo Hills i don tang iwei, ha Ri Bhoi District ki don 44 ngut kiba kynthup 2 ngut na ka Armed Forces bad 42 ngut ki riewpaidbah, South Garo Hills I don tang iwei, ha South West Garo Hills ki don 6 ngut, ha South West Khasi Hills ki don 2 ngut, ha West Garo Hills ki don 12 ngut kiba kynthup iwei na ka Armed Forces bad 11 ngut ki riewpaidbah bad ha West Jaintia Hills ki don 8 ngut.
Kiba la koit mynta ka sngi na u khñiang jingpang coronavirus ki la don 74 ngut.
Na kine ki 74 ngut, 50 ngut kidei na East Khasi Hills kiba kynthup 2 ngut na ka Armed Forces bad 48 ngut ki riewpaidbah, ha East Jaintia Hills ki don 8 ngut, na Ri Bhoi ki don 2 ngut, na North Garo Hills ki don 4 ngut bad na West Garo Hills ki don 10 ngut kiba kynthup 2 ngut na ka Armed Forces bad 8 ngut ki riewpaidbah.
La iathuh ba na kine ki 2,209 ngut kiba dang pang ha ka jylla, ha East Khasi Hills ki don 1,618 ngut kiba kynthup 73 ngut ki armed forces bad 1,545 ngut ki riewpaidbah, ha West Khasi Hills District ki don 11 ngut , ha South West Khasi Hills ki don 15 ngut, ha Ri Bhoi district ki don 225 ngut, ha West Jaintia Hills district ki don 28 ngut , ha East Jaintia Hills district ki don 33 ngut, ha West Garo Hills district ki don 195 ngut kiba kynthup 44 ngut ki armed forces bad 151 ngut ki riewpaidbah, ha South West Garo Hills district ki don 36 ngut, ha South Garo hills ki don 10 ngut, ha East Garo Hills district ki don 14 ngut bad ha North Garo Hills district ki don 24 ngut.
Uwei  u riew said ain, u la donkam kyrkieh ban ioh lok noh, tangba u don tang kawei ka kyndon bad kata ka long ba ka lok jongu, kam dei ban kyrni ha kaba pyndonkam ia ki social media.
La pynmih ia ka jing pynbna ha kawei ka kotkhubor ba U  Chatterjee, u kwah ia ka thei bhabriew, kaba jrong, ka bym sngaid bad sa kawei ka kyndon, kaba u buh, ka long ba kam dei ban long kaba kyrni, ha kaba pyn donkam ha ka social media ‘Bride must not be addicted in social media (sic)".
Don shibun kiba sngew iahap ia katei ka jingkwah U Chatterjee, hynrei, ki don ruh kiba kren kai pynban ia katei ka mat bad don ruh kiba ong, ba ha kine ki sngi, kan long kaba eh than ban lap ia ka kynthei, ka bym pynlut por ialade ha ki social media.
Ka Rida ka thiah bad ka tap lup da ka nep khup ia lade.
Kam kwah sngap shuh ia ka sur u Panah.
U Panah u la ieng shiphang hangta u la pyrkhat bad u la kut jingmut ban leit thiah noh ia lade ruh.
Katba u dang don ha jingthiah u la puson bun kiei kiei, shiban u la sheptieng jur ia lade ioh ba ka Rida kan iathuh briew.
Watla ka kynjah ka miet hynrei u marwei um nang ioh thiah ioh dem.
Haba la shai ka bneng u la shu sngap dngong lano ka Rida kan khie.
U shu leh myn iohthiah bad haba u la iohsngew ba ka kmie ka Rida ka la khie u ruh u khie lem noh.
U ia dihsha ryngkat bad ka hynrei ki jingmut jingpyrkhat jong u pat ki her sha ka Rida.
“Ka jingthiah sngi ne ka Rida mynta te… Kam ju tip shuh ban trei ban ktah.
Dei na phi ba ka sa ioh mon…" La ong ka Kmie ha la u Lok“O long nga leh kumno kein…?" La kylli pat u Panah“Phi ai mon kein.
Peit katta ruh kam khie satia…" La ban ktien biang ka Kmie“O ia kata te ka dei pat hi kein… Ba nga ieid ia ka te.
" La phai ktien u PanahHamar kata ka por ka Rida ka la nang iohsngew na jingthiah.
Kumta hi ka khie noh bad ka la wan mih hangta.
“Sa shet pha ka ja ka jyntah ho…" La ong ka KmieKa Rida ka shu sngap ka mih shabar ban leit bta khmat.
U Panah u la shu peit ia ka.
Kumta hi ka Kmie jong ka, ka mih kai noh namar kam da kwah than ban pynkjeh ia ka ha ka trei kam trei jam.
Katba u Panah pat u ap shong beit khui hangta harud dpei.
Haba la wan ka Rida.
U ieng na la ba shong ban pyn sei pela ia ka ban theh sha.
Ka Rida ka shu peit.
Ka shong bhek hangta hajan ka jaka dihsha.
U Panah u la pynrit ia lade la kum I khnai da ka jingsheptieng bad u ong.
“Rida nga ngeit phim sngew eiei Kane kawei nga don ban ong iaphi.
" U peit shain sha kaKa Rida ka shu dem la ka khlieh shapoh kum ka bym kwah ban kren ne ban sngap.
“Rida peit seh Shane…" La ong u Panah“Balei mo…?" La buh jingkylli ka Rida“Nga mut ban ong phim sngew ei ei ong…?" La kylli lem u Panah“Lah pynjot ia ka briew sa dang kylli pat…!" La kren dom ka RidaU Panah u la sheptieng ria ia lade.
“Wat sngew ei ei mo… Baroh kane ka jia dei ba nga ieid ia phi…" La ong pat u Panah“Ia kata ngam tip i Mei pat? La phai ktien ka Rida“I Mei jong phi ngam ieid shuh…" La kren kut u Panah“Ngan iathuh ha i Mei.
?" La buh jingkylli biang ka RidaU Panah u la sngap jar shiphang bad u la rkhie kek kek.
“Ynnai pat iathuh phi mo.
" Hangta u Panah u la kyrpad ia ka.
Ka ruh ka la rkhie.
“Kata ruh kob….
Tang shu tip i Mei in sa beh ia phi nangne" la ong ka Rida ka peit artat pyrshah la ki khmat sha u.
“Tikna kata te…" La bynrap nia lem u Panah“Phin leit shano pat…?" La buh jingkylli biang ka Rida“Nga te ngan ym mih hynrei ngan sah beit bad phi.
" La jubab u Panah“To sngap noh phi ioh wan sa i Mei jong phi.
" La ong u PanahKa Rida ka bym pat ju mad mynno mynno ia kata ka jingjia ka la shu kynmaw beit ia kaei ka ba la jia ia ka ha kata ka miet.
Baroh shi sngi ka sngew pher beit ha ka met jong ka.
U Panah ruh ha kata ka sngi u khlem leit jingleit u shong ha iing bad u iarap kam ia ka ha bun ki liang.
U Panah naduh kata ka sngi um suk mynsiem kumjuh ruh ka Rida.
Hynrei ha la ka jingpyrkhat u la kut jingmut ban shimti beit ia ka Rida jia kat ba jia.
Ka jingsngew lem bad ka jingbymnud ka Rida ban iathuh ia kaei ka ba la jia ha la ka Kmie, ka la pynlong ia u Panah ban nang shim kabu ia ka haduh ba la jan man la ka por u ju bteng ban iai bat bor ia ka haduh bun tylli ki bnai.
Hadien lai bnai.
DAWA KA HYNNIEWTREP BORDER DISPUTED REDRESSAL FORUM BAN PYNSANGEH MARDOR IAKA JINGSHNA SUROK KNIEH PUD KA ASSAMShillong:  Ka Hynñiewtrep Border Disputed Redressal Forum (H.B.D.R.F) ka dawa ïaka sorkar Meghalaya ba kin shim khia ban pynsangeh mardor iaka jingshna surok kampud ka Assam ha Pdeiñ Sharieñ kaba don haka shnong Lapangap , West Jaiñtia Hills District.
Ka Forum ka ïoh jingtip ba ka Sorkar Assam, lyngba ka Karbi Anglong Autonomous Council (K.A.A.C) ka pyntrei sop sop ïa kane ka surok naduh ba sdang jong u snem 2019 lyngba kata ka Scheme kaba ki khot ka ‘Central Scheme’.
Naduh kane ka por, ki nongshong shnong jong ka shnong Lapangap ki la leit ban u jor sha ki bor District jong ka West Jaiñtia Hills, District ban iakren bad ka sorkar Assam halor kane ka kam hynrei ki bor District jong ka  West Jaiñtia kim shym la leh ei ei bad ka Assam kam bna ei ei ïa kane ka jingpyrshah jong ka shnong bad  ka dang pyntrei beit ia kane ka surok haduh mynta.
Kumba la paw ha ki lad pathai khubor , ba ha ka 1tarik Risaw 2020 ki nongshong shnong jong ka shnong Lapangap, ki la ïamih paitbah ban pynsangeh ia kane ka jingshna.
Ha kane ka sngi la iadon lang ruh ki bor synshar jong ka West Jaiñtia Hills District , ka Kong, B.Blah Border Megistrate, bad u D.S.P jong ka West Jaiñtia Hills District.
Ka forum ka ïoh jingtip ba na ka liang jong ka Kong B.Blah Border Magistrate kaba ïadon lang ha kane ka sngi ha ka jingshisha ka dei ban kren pynsangeh mardor ïaka ne ka jingshna ha kane hi ka jaka, pynban ka phah wan ïaki ta ki nong Assam ban iakren ha ka shnong Khanduli , hynrei kita ki nong Assam ki khlem wan.
U wei na ki dkhot jong ka Forum, ha ka jingïakren jong u bad u heh Pulit jong ka Assam; ha kane ka jaka, uta u heh Pulit u la ong  ba kin pynsangeh shwa ïakane ka kam bad ban aiti ha ki bor ba halor ban iakren ïa pynbeit shwa, hynrei ha ka 2tarik Risaw,  kita ki nongtrei ki ïawan kham bun ha ryngkat bad ki bor Pulit ban ap pahara ïa ki  bad mynta ki dang ïa shna syndon da ka Camp kaba kham bha bad la ioh jingtip ruh ba ka Assam kan sa phah shuh shuh ki bor Pulit ha kane ka jaka.
Ka Forum ka pynpaw ïaka jingsngewkhia ïoh ba kine ki Pulit kin sah junom noh, ha kane ka jaka  kumba ki juh leh sha kiwei kiwei ki jaka  khappud.
Kumta ka Forum ka dawa ïa ki bor District jong ka West Jaiñtia Hills District bad ia ka sorkar jylla hi ban shimkhia mardor ïa kane ka kam.
Ka Forum haka lah sngi nyngkong jong kane ka taiaw kan sa leit ïa kynduh ïa u Chief Secretary jong ka  jylla Meghalaya bad ïa u Deputy Commissioner jong ka West Jaiñtia Hills Districts ban ïakren ïa kane ka kam.
“Ka sorkar jylla ka dei ban pynthikna ban shimkhia halor kane ka kam.
Ngi kyntu ruh ia ki 36 ngut ki MLA ka bri U Hynniewtrep ban pynthikna ka shongsuk shongsain ki paradoh parasnam ha ki thain khappud" pynkut ka kyrwoh na U Bah Thomas Passah, Spokesperson, HBDRF.Kiba ioh pang coronavirus, ki la poi sha ka 65 lak ngut, da ka jingdon sa  75,829 kiba ioh pang ha ki 24 kynta ba ladep, ong ka khubor na  Union health ministry.
Kiba iap ha ki 24 kynta ba ladep, ki long 940 ngut bad baroh kiba iap, ki long  1,01,782 ngut.
Baroh kiba ioh pang, ki la poi sha ka 65,49,374 bad kiba dang don ha katei ka jingpang, ki long  9,37,625ngut haduh mynta ka sngi.
Hynnin ka sngi, ka  Maharashtra, ka don sa  14,348 ngut kiba ioh pang covid 19 bad baroh kiba ioh pang ha ka jylla, ki la poi sha ka  14,30,861.
Kiba iap, ki don sa 278 ngut bad baroh kiba iap, ki la poi sha ka  37,758.
Ka Delhi, ka don ia  2,258 ngut kiba ioh pang hynnin ka sngi bad baroh kiba ioh pang, ki la poi sha ka  2.87 lak ngut bad kiba iap, ki long 34 ngut bad baroh kiba iap, ki long 5,472 ngut.
Ha West Bengal, ki don  3,340 ngut kiba ioh pang thymmai bad baroh kiba ioh pang, ki la poi sha ka  2,66,974 ngut bad ki don sa 62 ngut kiba iap bad baorh kiba iap, ki la poi sha ka  5,132 ha katei ka Jylla.
Ha  Tamil Nadu, ki don sa  5,622 ngut kiba ioh pang covid bad baroh kiba ioh pang, ki la poi sha ka  6,14,507ngut bad kiba iap, ki la poi sha ka  9,718, da ka jingiap jong ki 65ngut hynnin ka sngi.
“Ki jinghikai shongtynrai la pynshong nongrim ia ki ha ka Ktien u Blei bad ha ka jingshem, jingiohi jong ki riewblei kiba la bud ne pyndonkam ia ka Ktien u Blei ha ka jingim jong ki".
Ka Balang bad ki bangeit kim lah ban kiar met na kiei kiei kiba jia sawdong bad ki don ka kamram ban pyrkhat bad puson katkum ka nongrim bad jinghikai shongtynrai ba ka Balang ka hikai ia ki.
Ha kane ka sngi ngin puson halor ki katto katne ki jinghikai shongtynrai ka Balang Presbyterian bad aiu ki don ban hikai ha kane ka juk.
Ngi im ha ka juk kaba ngi tip kum ka “Neo Liberal Era", ka juk kaba pynkha ia ka jingduk jingkyrduh (mynta ha kylleng ka Pyrthei ngin shem ba don 1% kiba riewspah bad 99% kiba duk bad kyrduh tasam), ka juk kaba wanrah ia ka rukom khaii mraw bathymmai ia ki para briew, ka juk kaba ngeit ha ka kolshor ba uba riewspah u nang riewspah bad uba duk u nang kyrduh tasam bad la nang pynthaw shuh ia ka lhuh ba shyrkhei kaba pyniakhlad hapdeng ki para briew.
Ki Sorbah ki sakhi ia kane bad ki dak ki shin ki paw tyngkrein ba sawdong ka rud ka kiar ki iing paki dulan ki don da ki spah tylli ki iing kyndap-tap shilliang da ki tin umphniangbam rong iong bad kine ki iing ki shah rong ha ka umsaw bad ka lat lat ha ka por u ‘lapbah ‘lapsan.
Hapdeng ka jingiakhun pyrshah ia u khniang jingpang Covid-19 la sahkhi shuh shuh ia ka jinglah shilliang.
Ka long kaba jem ia kiba shong ha ki iing paki dulan, kiba don phra ne shiphew tylli ki kamra bad ki painkhana ha man la ka kamra bad ka um kaba tuid khlem sangeh phra la ka sngi ban sumar bad shong pynkyrpang ia lade haba ioh ne iabit ia u khniang jingpang Covid19 ne kito kiba shu iasynrud met bad kiba don ia u khniang covid-19.
Hynrei katno ka long kaba jynjar sat ia kiwei kiba shong ha ka iing-lynter kaba don phra kynrad bad tang kawei ka painkhana, nalor ba ki shnong ne kyntoit ba ki sah ki la dei lypa kiba khapngiah bad jaboh, bad ka um nala shnong kaba lang hajuh.
Ka juk “Neo-liberal" ka la sdang ban suhthied ha Ri India naduh ba sdang ki snem 1990 bad kumta ka iew bad ka khaii-pateng ka la sdang ban long kaba laitluid bad ka bym don shuh ki jingteh kyndon kiba pyrkhing na ka liang ka Sorkar.
Kane ka juk ka ngeit ha u ‘Lei thymmai ka roi ka par bad ka bud ia ka dei riti ba ka spah ba u Blei u la kyrkhu ha ka pyrthei-mariang ka dei ban lang lynnong lynnong tang ha ki katto katne ki lynghoh kti.
Ka ngeit ruh ha ka iew kaba khlem ki jingteh kyndon bad jingiaid iew, bad ka iohnong shimet; kam pyrkhat ia ka bhalang ne ka myntoi lang bad kam niewkor ia ka jingim.
Kane ka juk ka ngeit tylli tyllan ba dei ban pynjulor bad klun naphang lin ia ka spah mariang, ban khlong jubor ia ki marpohkhyndew, ban pynkylla bih ia ki wah, ban pynduh ia ki khlaw bad pynkhyllem ia ki lum na ka bynta ka roi ka par.
Kam pyrkhat ia ka lawei, hynrei tang ban myntoi shimet ha ka mynta bad kam khein snep wat lada ki pateng ban wan kim ioh shuh ka umbam umdih ne ka lyer khuid ban ring mynsiem.
Ki Jylla jong ki “Tribal" ne Riewlum kum ka Jylla Meghalaya ki dei ki Jylla kiba riewspah ha ka jingdon ki marpohkhyndew bad ka jingdap kyrhai ka mariang ba U Blei Trai Kynrad u la pynlong bad kyrkhu.
Dei ha kine ki Jylla bad jaka shong ki Riewlum ne “Tribal" ba ki heh saipan ka Ri bad ka pyrthei ki kurup ia ka khyndew ka shyiap bad khur naphang ia ka spah mariang.
Ha ki Jylla Jharkhand, Chhattisgarh bad Odisha ki “Tribal", ki “Adivasi" kiba dei ki Trai Ri Trai muluk bad ki kynrad jong ki khlaw ki btap bad ki lum ki wah ki la shem shitom ban iada ialade na ka jingwan hiar thma jong ki heh saipan, kiba mynta ki la nang iaikhlong ia ki marpohkhyndew bad kiba thrang dik dik lano ban ioh kam kynti syndon ia u Lum Niyamgiri, u lum kyntang jong ki Jaitbynriew Dongria Kondh.
Kumjuh ruh kiwei pat ki heh saipan ne ki “company" bar Ri/Jylla ki kwah ban thied bad shimti noh ia ki shnong Domiasait, Wahkaji, Umdohlun bad kiwei de kiba don hapoh ki Hima Maharam, Nongstoin bad Langrin khnang ban khlong noh ia u marpohkhyndew Uranium.
Lai snem hadien ba ka Ri India ka la wanrah ia ka rukom treikam ne ka “policy" ba khlem teh kyndon shuh ia ka khaii-pateng bad ka ioh ka kot bad ka jingpdiang pura ia ka juk pyniaid kam bathymmai ne kata ka “neo liberal policy", ka United Nations Organisation ka pynbna ia ka snem 1993 kum ka snem ba kyrpang jong ki “Indigenous People" ne ki Trai Ri Trai Muluk kiba don ha satlak ka pyrthei bad ka Nongbah Shillong ruh ka la sawa da ka ksing ka dhah, ka tang muri ha ryngkat ka khor ka khriam, ka spong,ka boh, ka pien, ki paila, ka nara bad ka shad ka mastieh ban iarakhe lang ia kata ka snem kyrpang ki Trai Ri Trai Muluk.
Phewse, ki snem kiba bud ryngkhi ki dei pat ki snem ba ka Sorkar Jylla ka pynjynsur bad pynsynjor ia ka Ain bat Khyndew na ka bynta ban pynsuk ia ki heh saipan ne ki “company" na kiwei pat ki muluk ban wan seng ia ki kharkhana ha ki thain bapher jong ka Jylla.
Ha ka snem 1997 ka Sorkar Jylla ka la pynbna ia ka “Industrial Policy" bad da kane ka policy la shna ia ka “Single Window Agency" kaba long ka khyrdop bah jong ki heh saipan bad ki “company" bar Ri/Jylla ban rung ban mih kylluid bad kaba pynsuk ia ki ban seng ia ki kharkhana ha ka Jylla.
Hapdeng ki Trai Ri Trai Muluk, kaba kynthup ruh ia ki khun ki ksiew u Hynniewtrep, ym dei tang ka khor ka khriam ne ka nara ne u paila ne ka spong ne ka boh ne ka pien kiba dei ki dak ba ngi pynithuh ialade sha ka pyrthei.
Hynrei ka khyndew ka shyiap, ki khlaw ki btap, ki syntiew ki skud, ki sim, ki mrad, ki dohum dohwah, ki lum bad ki wah ki long ka bynta ba kongsan jong ka kolshor bad ka dei riti jong ka Jaidbynriew.
Lada khyllem u Lum Bah Bo Bah Kong, ka Hima Sutnga kan jah na sla pyrthei, kumjuh ruh lada u Lum Iawpaw u madan ka Hima Maharam kan jah rngai, lada ka wah Kynshi, ka wah Rilang,ka wah Khri bad kiwei ki kylla bih ki Hima Nongkhlaw,Myriaw, Nongstoin bad kiwei kin iap duh.
Lada ka khlaw Nongkhyllem ka duh ka thain Ri Bhoi baroh kawei kan duh kan dam.
Ka jingpynbna ban tei ia ka “Shopping Mall" ha Barik ka dei ka jingpyniar, jingpynkhraw bad jingpyntyllun shaphrang ia ki shalyntem ka juk bathymmai, kata ka “Neo Liberal".
Ka Sorkar Jylla ka shim kabu bad pyndonkam ia ki jaka bad ki iing Sorkar bad pynkylla ia ki sha ki “Shopping Mall" ne “Five Star Hotel" bad kane kan pyniohnong tang ia ki katto katne ngut ki nongkhaii bad ki heh saipan kiba don ka jingiadei ba jan bad ki nongsynshar.
Ka jingpykylla bad jingpynlong ain ia ki “Farm Bill" kiba iadei bad ki nongrep ka dei ka bynta jong ka jingpyniar ia ka juk pyniaid kam bathymmai kaba ka Sorkar India ka la sdang naduh ki snem 1990 ter ter.
Lyngba ki spah snem ba khat khyndai bad arphew ka Balang Presbyterian ha ka Bri u Hynniewtrep ka la iakyrshut met bad iatyngkhuh bad ki jingjia histori bapher.
Nalor ka Ktien u Blei , ka Balang ka don ruh ia ka Rukom Pynbeit Synran Ka Balang bad Jingngeit Khristan, (1927 bad 1968) kaba dei ka Kitab ki Jinghikai Shongtynrai kiba iasnoh bad ki bynta bapher bapher jong ka jingim jong ki bangeit bad ka imlang sahlang.
Ki jinghikai shongtynrai ka Balang Presbyterian kumba la pruid dak ha kane ka kitab ki kynthup naduh ka ngeit Blei, ka mane Blei, ka sharai bad synshar Balang haduh ka die ka thied, ka kamai-kajih, ka khaii-pateng, ka longbriew manbriew bad ka synshar khadar.
Ki jinghikai shongtynrai ki neh pateng la pateng bad ym lah ban khein dewthala ia ki.
Ha ka juh ka por pat ma ngi kiba im mynta bad ki longdien ha ki pateng ban wan ki ioh ka hok ban puson, ban pule bniah, ban thew, ban woh bad ban pynshai shynna ia ki katkum ka jingiaid bad jinglong ka por.
To ngin ia pule bad khmih bniah ia ki katto katne ki jinghikai shongtynrai jong ka Balang kumne harum:(a) Ka Balang ka hikai ba ki dkhot jong ka kim bit ban wad phoida, wad myntoi na ki kam jakhlia kiba pynjot para briew kum…kaba bam tyngka, kaba tuh, kaba thok bad kiwei ki rukom thala ban ioh peisa khlem treikam.
Ka hikai ruh ba “ka burom jong u khristan bad ka khristan ka shong ha ka trei hok bad ban iohbeit ia ka tulop kaba iadei bad kata ka kam"(b) Ha ka khaii-pateng bad ka die ka thied ka Balang ka hikai ban ym dain dor than, ban ym khnoit bein, ban ym shim kabu ia kiba lui lui, ban ym khun ranab bad khwan myntoi.
(c) Ka Balang ka hikai bad ka ban jur halor ka mynsiem iatiplem bad sngewlem-“da ka jingieit kaba khlem arsap, da ka jingiamap paralok, bad sngewlem sngewsynei ia ki parabangeit baroh bad ki parabriew baroh ruh…"(d) Ka Balang ka hikai ruh ban im adkar, ban ym lehmeng, ban ym kren sniew bad ban ym kren ar thylliej.
Ngi dei ka jaidbynriew tipkur tipkha, hynrei ka por kan poi bad ka la sdang ban suhthied mynta, ba ma nga ialade nga pynithuh bad niew ia ka jingiadei jong nga bad uwei pat da ka jait riam ne da ka kyrteng ka jain ba nga phong ne da ka jait kali ba nga niah ne da ka kyrdan ne ka spah ba nga don.
Ngan kham jan ka jingiadei bad uwei pat uba riam ki juh ki jait riam ban ia u kur ne bakha la jong.
Ngan kham niewkor bad kham jan ka jingiadei bad uwei pat uba nga iashong iasahlang ha ka shnong kaba khambha, kham khuid, kham itynnad ban ia u para la jong uba bylla sngi, uba shong ha ka iing tap shilliang ha ka shnong kaba khapngiah, ba bun briew bad ba jakhlia.
Ka juk jong ka iew bad iohnong shimet ka pyniaid ia ka synshar khadar, wat ia ka ngeit Blei, ka mane Blei.
Kane ka juk ka hikai ym tang ban iohnong shimet, hynrei ban iohnong khambun kampher wat lada dei ban thok, ban shukor bad pyniap briew.
Kam don ia ka mynsiem iatiplem pynban ka thom da ka bor bad leh be ijot ia ka mariang, ka pynkylla phetwir bad pynkylla duk ia ki briew.
Ka nongrim tynrai jong ka ka long ban khnoit bein ia ki nongbylla sngi, ban knieh jubor ia ki jaka rep bad ki khlaw jong ki Tribal, Adivasi bad ki Trai Ri Trai Muluk.
Ka hikai ban pynbieij, ban pynthamme ia ki briew, ka pynjynjar bad pynsat syllang ia ka jingim.
Shispah hynniewphew khyndai snem mynshuwa ka Balang Presbyterian ka la seng nongrim bad saindur ia ki jinghikai shongtynrai ba ki bangeit bad ki dkhot jong ka kin im, kin hikai, kin ialap, kin iakhun bad iasaid na ka bynta ki bangeit bad ki parabriew kiba shem jynjar bad shem lanot.
Hoid shispah snem tam mynshuwa ka Balang ka la shim ia ka jingkitkhlieh ban iakhun ia ki jingeh bad ki jingsniew kiba don ha imlang sahlang kum ka jingdih kyrni ia ka kiad, u kynja ne drok, ka khalai, ka klim bad ki kam shongkha shongman kiba ka Balang ka sngew ba kim iahap bad ka jingim ne jingngeit Khristan.
Ka Balang ka saindur ia ki jinghikai shongtynrai katkum ka jinglong jingman ha kitei ki spah snem, hynrei lah ruh ban pynshai shynna ia kine ki jinghikai shongtynrai na ka bynta kane ka juk bad ki pateng ban wan.
Ym lah ban len ba ki jinghikai shongtynrai jong ka Balang kiba la kdew haneng ki ai ksai bad plie lynti ia kane ka pateng ban pule bad khmih bniah ia ki sa shisien, bad ban pynshai shynna bad pyndonkam ia ki ha kaba iakhun bad iada ia ki briew bad ka Ri na ka jingshah thombor.
Kumno ka Balang ne ki bangeit kin iashem, iakynduh, iatyngkhuh bad ialympat bad kane ka juk? Ngim lah ban shu long tang ki nongpeitkai ia kiei kiba jia ba man ha ka imlang-sahlang bad ngim lah ban khapbrip ki khmat, ban set kyllut ki skhor bad leh bym iohi ne leh bym iohsngew ia ka jingud jingnam jong kiba shah ban bein bad shem lanot.
Ka Balang bad ki bangeit kim lah ban shu pdiang matlah ia ki jingkylla kiba wan ha ka imlang sahlang ne synshar khadar kiba ktah bad pynsat syllang ia ka jingim briew.
Ngi dei ban buh jingkylli, ngi dei ban thew, ban woh bniah bad ruh ban iakhun-ialympat bad kane ka juk.
Ha kane ka juk jong ka iew bad iohnong shimet nga kyrmen ba ka jinghikai shongtynrai jong ka Balang, kaba iadei bad ka iadie-iathied bad ka khaii-pateng, kan ym long tang na ka bynta kiba die khutia mutia ha Iewduh ne Iaw Musiang, kan ym dei tang na ka bynta ki nongdie shana, nongdie alu muri, nongdie tyrso ne nongdie kwaidong, hynrei ka dei ban treikam bad ka dei ban long ruh na ka bynta ki “company", ki heh saipan, ki nongkhaii bad ki nongseng kharkhana kiba heh, kiba la klun bad kurup lut ia ki khlaw ki btap bad ia ka khyndew ka shyiap jong ngi.
Khublei.
Shillong: U Director ka tnad ka koit ka khiah u Dr Aman War u la pyntip ba 2 ngut ki briew ki ba don ia ka jingpang Covid -19, ki la khlad bad ha ka jylla ki briew ki ba la khlad ha ka jylla ki la poi sha ki 54 ngut.
Kine ki ba la khlad myn hynnin ka sngi ki kynthup ia ka  Rupa Kumari, 55 snem ka rta ka ba shong ba sah ha Mawbah, Shillong.
Ka Rupa Kumari ka la khlad ha ka 2 tarik u Risaw 2020 ha ka por 10:35 baje mynstep Civil Hospital, Shillong na ka daw jong ka Severe Hypoxia rungkat ka jingpang Covid 19 bad ka dei ruh ka ba don ia ka jingpang Morbid Obesity.
La wan rah sha jaka sumar jong ka Civil Hospital ha ka 30 tarik u Nailur 2020 bad lap ruh ba ka don ia ka jingpang covid -19.
Uwei pat u ba la khlad myn hynnin ka sngi u dei u ba la tip kyrteng kum u  Rijied Kumpat, 75 snem ka rta u ba shong ba sah ha Khliehriat.
La wan rah ia u bah Rijied ha Civil Hospital na duh ka 23 tarik u bnai Naitung 2020, ha kaba la lap ruh ba u don ia ka jingpang Covid -19.
U bah Rijied u la khlad noh myn hynnin ka sngi ka 3 tarik u Risaw 2020  ha ka por 8.20 baje mynstep  ha  Civil Hospital, Shillong, na ka daw jong ka jingpang  Aspiration Pneumonia ryngkat ka Covid 19 bad u dei ruh u ba don ia ka jingpang Cancer.
Shillong: Na ki 423 ngut kiba ioh ia u khñiang jingpang COVID-19 ha ka jylla myn hynnin ka sngi, ha East Khasi Hills ki don 239 ngut bad na kine 2 ngut ki dei na ka armed forces, iwei i dei i health worker, 161 ngut ki high risk contact, 4 ngut na Anjalee cluster, iwei na Barapathar cluster, 3 ngut na Bishnapur cluster, 13 ngut na Jaiaw cluster, 8 ngut na Laban cluster, 4 ngut na Lawjynriew cluster, 11 ngut na Madanryting cluster, 16 ngut na Mawprem cluster, 6 ngut na Mawryngkneng cluster, 5 ngut na Nongmynsong cluster, 3 ngut na Oakland cluster, 3 ngut ki pulit, iwei na khyndailad cluster 4 ngut na Polo cluster, 23 ngut na Pynthorumkhrah cluster, 2 ngut na Qualapatty cluster, 2 ngut na Raj Bhavan cluster, 14 ngut na Rilbong cluster, 29 ngut na Shiliang Jasher cluster, 8 ngut na Umlyngka cluster bad 15 ngut na Golflink cluster.
Ha East Jaintia Hills ki don 11 ngut ha kaba 6 ngut ki high risk contact bad 5 ngut kiba wanphai na shabar.
Ha West Garo Hills ki don 19 ngut ha kaba iwei i dei na ka Armed Forces, 17 ngut kidei ki high risk contact bad iwei i dei ba wanphai na shabar.
Ha Ri Bhoi District ki don 20 ngut ha kaba baroh kidei ki dei ki high risk.
Ha West Garo Hills ki don 6 ngut ha kaba 4 ngut kidei ki high risk bad 2 ngut kiba leh ia ka screening.
Ha South West Khasi Hills ki don 10 ngut ha kaba 6 ngut ki dei ki risk contact, 3 ngut ki health worker bad iwei iba wanphai na shabar bad ha East Garo Hills ki don arngut ha kaba iwei i dei i high risk bad iwei i dei iba wanphai na shabar.
Kiba la koit mynta ka sngi ki la don 93 ngut bad na kine iwei i dei na East Khasi Hills i ba na Armed Forces.
Ha West Garo Hills ki don 4 ngut kiba koit kiba kynthup 2 ngut na ka Armed Forces, iwei i high risk bad iwei iba wanphai na shabar.
Ha Ri Bhoi District ki don 5 ngut ha kaba 4 ngut ki dei ki high risk bad iwei idei na Umsong cluster.
Ha East Jaintia Hills ki don 76 ngut ha kaba 72 ngut ki dei na Star Cement cluster, 2 ngut kiba wanphai na shabar bad 2 ngut ki high risk.
Ha North Garo Hills ki don 3 ngut ha kaba iwei i dei na Mendipathar cluster bad 2 ngut kiba wanphai na shabar.
Ha South West Khasi Hills ki don arngut, bad ha West Khasi Hills i don iwei iba dei i health worker.
La don sa iwei i ba khlad noh mynta ka sngi na u COVID-19 iba dei na East Khasi Hills.
Hynnin ka sngi, U Donald Trump President, ka  United States bad ka kurim jongu, ka Melania Trump, ki la ioh ia ka jingpang corona virus.
Mar ia bna ia katei ka khubor, kito kiba don ha ka twitter, ki lapmiet, da ki nia kai suda bad ki jingkren khlem akor suda ia U President jong ka America bad bun na kitei kiba kwah pynban, ba U Trump un iap noh.
Halor katei ka phang, ka twitter, ka hap ban pynmih ia ka jing maham kaba tyngeh, ba kito kiba pyndonkam ia kaba kum katei ka jingthoh ha ka peij jongki, kin shah weng shi syndon, na ka jinglong dkhot ha ka twitter.
Ka twitter, ka ong ba kaba kum katei ka jingthoh, ka long pyrshah ia ki rukom trei kam jong ka twitter bad kitei kin shah weng noh ia ki peij jongki, na ka twitter.
U paidlang ka America, u bitar jur ia U Donald Trump, namar ba um shym la kit khia ha kaba iada na ka jingpur ka jingpang corona ha USA bad kaba la pyniap ia  205,000 ngut ki nong America na katei ka jingpang.
Shillong: Mynta ka sngi, ka Meghalaya Pradesh Youth Congress (MPYC) kala pynlong ia ka jingthang ia ka tyngshop jong u myntri rangbah ka jylla Uttar Pradesh u Yogi Adityanath ban pyrshah halor ka jingshah pyniap kawei ka samla rit paid ha ki riew sniew ha kaba la kynnoh ba ki la shim syndon ia ka jingim jongka ruh.
Ha kane ka jingpyrshah bad thang ia u tyngshop, u president jong ka MPYC u Richard Marak, u la ong ba mynta ka la lah ban jia ha katei ka jylla, lehse lashai la shi sngi ka lah ban jia ha kiwei ki jaka.
Haba ia dei bad katei ka jingjia ba sngewsih na ka liang jong ka MPYC, ka la kynnoh ba kane ka jingjia baroh ka leit jia, namar ba u myntri rangbah ka jylla Utter Pradesh ym shym la lah ban teh la kam.
Halor kane ka jingjia na ka liang jong ka MPYC ka dawa ba u myntri rangbah ka jylla Uttar Pradesh u dei ban hiar shuki noh, u president ka MPYC u la pynkynmaw ia ka kular elekshon jong ka BJP ha u snem 2014 ba ka thang ba ha khmat ka long ban ia da ia ki rit paid.
Ha kane ka sngi ba thang ia ka tynsop jong u myntri rangbah ka jylla Uttar Pradesh ha Tura la don lang u Gamrik K Sangma secretary jong ka Tura MPYC bad kiwei kiwei ki nongkit kam jong ka seng MPYC ha garo Hills.
Shillong: Kiba ioh thymmai ia u khñiang jingpang COVID-19 mynta ka sngi, kata ka 3 tarik u Risaw 2020 ha ka jylla ki la don haduh 423 ngut, bad haduh mynta kiba dang pang na une u khñiang jingpang ha ka jylla ki la don haduh 2,083 ngut.
Ha East Khasi Hills District ki don 339 ngut kiba kynthup 2 ngut na ka armed forces bad 337 ngut ki riewpaidbah, ha West Garo Hills ki don 19 ngut kiba kynthup iwei na ka Armed Forces bad 18 ngut ki riewpaidbah, ha East Jaintia Hills ki don 11 ngut, ha Ri Bhoi District ki don 30 ngut, South West Khasi Hills ki don 10 ngut, ha West Garo Hills ki don 6 ngut, ha West Jaintia Hills ki don 6 ngut bad ha East Garo Hills ki don 2 ngut.
Kiba la koit mynta ka sngi na u khñiang jingpang coronavirus ki la don 93 ngut.
Na kine ki 93 ngut, iwei idei na East Khasi Hills, ha East Jaintia Hills ki don 76 ngut, na Ri Bhoi ki don 5 ngut, na West Garo Hills ki don 4 , na North Garo Hills ki don 3 ngut, na South West Khasi Hills ki don 2 ngut, na West Jaintia Hills i don iwei bad na South West Garo Hills i don iwei bad baroh kiba la koit ki la don haduh 4,319 ngut bad kiba khlad na u COVID-19 ki long 54 ngut hadien ba khlad noh sa 2 ngut mynta ka sngi ha ka jylla.
La iathuh ba na kine ki 2,083 ngut kiba dang pang ha ka jylla, ha East Khasi Hills ki don 1,542 ngut kiba kynthup 35 ngut ki armed forces bad 1,507 ngut ki riewpaidbah, ha West Khasi Hills District ki don 11 ngut, ha South West Khasi Hills ki don 13 ngut, ha Ri Bhoi district ki don 183 ngut, ha West Jaintia Hills district ki don 20 ngut, ha East Jaintia Hills district ki don 41 ngut, ha West Garo Hills district ki don 193 ngut kiba kynthup 44 ngut ki armed forces bad 149 ngut ki riewpaidbah, ha South West Garo Hills district ki don 30 ngut, ha South Garo hills ki don 9 ngut, ha East Garo Hills district ki don 14 ngut bad ha North Garo Hills district ki don 27 ngut.
Shillong: Ki nongialam ka party United Democratic People (UDP) kaba dei kawei na kiba ia don lang ha kane ka sorkar Meghalaya Democratic Alliance (MDA) hapoh ka jingialam u General Secretary u Dr Jemino Mawthoh ha ryngkat ki nongialam shnong mynta ka sngi, ki la leit ban jurip ia jaka kaba don ki ophis jong ka PWD mynta,ha Barik.
Ka jingleit jong kine ki nongialam ka party UDP, ki nongialam shnong sha kane ka jaka ka long ban pynpaw ia ka jingpyrshah ia ka sorkar, lada ka shna ia ki dukan kiba la tip kum ki shoping mall ha kane ka jaka.
U Dr Jemino Mawthoh u general secretary jong ka UDP u la ong ba ia kane kim pat ia kren hapoh ka party UDP, hynrei bun na ki briew jong ka UDP ki la pynpaw ia ka jingpyrshah ia kane ka jingthmu lada ka dei shisha ba ka sorkar kan shna ia ki dukan ha kane ka jaka, namar, ba ka ne ka jaka ka la long lupa kaba khapngiah.
U Dr Mawthoh u la ong ba la da ia kren ia ka jingkhapngiah hapoh kane ka sor kane ka dei ka kabu ban pynkylluid ia kane ka nongbah Shillong, lada ka don la lad ka lynti ban pynitynnad shuh balei ym leh kumta, kane ka dei ka jaka ka ba don hapdeng bad kham pynitynnad ia ka nongbah Shillong bad kan suk ka leit ka wan.
U bah Bindo M Lanong u la ong ba lada ka sorkar kan pynkylla noh ia kane ka jaka ka dei ban don ki jaka shnongkai ban don ki dukan kiba rit ban buh ia ki jait soh kiba mih na kane ka jylla, hynrei ban ong ban buh ia ki shoping mall ka UDP kan pyrshah.
Haba ia dei bad kane ka jaka lah ban pynkynmaw ba u myntri rangbah ka jylla u Conrad K Sangma u la ong ba ka sorkar haduh mynta kam pat shim kano kano ka rai, lada ka pyndon kam ruh kan pyndon kam ha kata ka rukom ban don ka jingbit jingbianglang ha baroh ki bynta.
Shillong: U Myntri Rangbah ka jylla u Conrad K sangma, mynta ka sngi u la pynshai ba ka sorkar jylla ka don ka jingthmu ka ba skhem ban shna ia ka khyrdop ban rung (entry point ) sha ka jylla  ka ba don ha Umling Ribhoi District ban peit bniah ia ka jingwan rung jong ki briew ki ban a ki wei ki  jylla sha kane ka jylla Meghalaya.
Haba ia kren bad ki lad pathai khubor, na ka liang u myntri rang bah, u la iathuh ba ka jingweng ia ka mang tyngka ka ba rim ban shna ia ka ne ka khyrdop ban rung sha kane ka jylla ka long namar ba ka sorkar jylla ka la pynmang biang  da ka kawei ka jingmang tyngka na ka bynta ban shna  ia ka ka khyrdop iarung iamih  (Entry point) sha kane ka jylla.
“Ka daw ba ka sorkar jylla ka la pynkylla ia ka ne ka jingmang tyngka ka ba rim ka long namar ba ka por bad ka dor ban shna ia ka ne ka khyrdop kan ym ia hap shuh namar ba kan shim por haduh shisnem lane shisnem shiteng ban pyndep ia kane ka khyrdop" U la ong.
U Myntri rang bah u la iathuh ba ia ka ne ka khyrdop ia rung ia mih la buh por ban pyndep 60 sngi bad dei na kane ka daw, ba ka sorkar ka la weng noh ia ka jingmang tyngka ka ba rim bad pynmang  tyngka thymmai na ka bynta  ban shna ia kane ka khyrdop ia rung ia mih sha ka jylla.
U la ong ruh ba ka khubor kaba la mih ha kine ki sngi halor ka jingweng jong ka sorkar ia ka mang tyngka ban shna ia ka khyrdop ban rung sha ka jylla ka long ka ba bakla, namar ba ka sorkar ka la weng ia ka mang tyngka ka ba rim bad ka la mang tyngka da ka ba thymmai.
U la ong ruh ha ba peit bniah ka rukom ban treikam khamtam ha kane ka por ba don ka khlam COVID-19 ka jingpynrung kyrteng bad ka jingtest ia ki briew ki ba wan rung sha kane ka jylla ia kane na ka liang ka sorkar ka la bud ia kane wat la ym pat dep ia ka khyrdop ha Umpling bad kane ka khyrdop ka ba kin pyndep ha kine ki 60 sngi ha ka shnong Umling kan long na ka bynta ban  kham  peit bniah ia ka jingwan rung jong ki bar jylla.
Shillong: Namar ba u don uba ioh pang covid 19, uba trei ha Community Health Centre (CHC) Mawsynram, kumta ka Deputy Commissioner, East Khasi Hills District, ka la pynmih ia ka hukum, mynta ka sngi, ban khang shwa shipor ia katei ka hospital, naduh ka 3 haduh ka 5tarik Risaw 2020, ban ioh ban wad ia kiwei pat kiba don jingpang bad ban pynkhuid ia katei ruh ka hospital.
Shillong: Namar ka jingdon jong uba pang Covid 19 ha ka jaka ri jingri ha 6 Mer, kaba hap ha ka shnong 5mer, kumta ka donkam ka jingwad ia ki briew kiba don ia katei ka jingpang khlam bad namarkata, ka  District Magistrate, East Khasi Hills District, ka la pynmih hukum, ha ka 3tarik Risaw 2020 ban khang dam ia ka  Administrative Unit, Bull Farm Unit, Central Semen Bank Unit, Artificial Training Centre bad ka Pig Farm Unit, kaba don ha ka ophis jong U  Assistant Director jong ka ICDP Farm.
Katei ka hukum, ka trei kam naduh ka 3tarik Risaw 2020 bad yn pyllait tang ia ka jaka ri jingri jong U  Deputy Director, Indo-Danish Project.
Ki nongialam jong ka seng Congress, ba kynthup ia U Rahul Gandhi bad ka  Priyanka Gandhi, ki la poi mynta ka janmiet ha  Hathras bad ka la leit beit beit ban ia kynduh ia kiba ha iing jong ka jaitbynriew dalit, kaba 20 snem, kaba la shah pyniap bad shah bat bor ha ki khyndiat sngi ba ladep.
La ai jingbit ia U Rahul bad lai ngut kiwei pat ba kin leit sha Hathra mynta ka janmiet.
Ka jingshah bat bor jong ka thei Dalit bad nangta sa ka jingtep ia ka met kaba khlem ioh jing mynjur na ki trai iing, ka la pynmih ia ka jingkhie bitar kaba jur, ha kaba ka la mih ka jing ia kynad bad pyrshah jur ha kylleng ka India.
