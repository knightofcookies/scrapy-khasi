Ïaka jingïalang plie ia kane ka meet la pynïaid da u Mutshwa Thabah President ICYM, Jowai Diocese bad la ïoh ka jingduwai na u Phadar Manbha Pakem, ki kyntien pdiang burom na u Bhabok Sungoh bad ki kyntien khublei na u Secretary ICYM u Emansing Sympli.
Haka sngi Thohdieng 81 ngut ki briew kila iabit thymmai iaka jingpang khlam COVID-19, I wei ba khlad bad da kane ka jingiap kala kynjoh sha 1432 ngut haka jylla.
I ne I ba khlad I dei na Ri Bhoi District.
Katkum ka jingpyntip ka Tnad ka Koit ka Khiah, 81 ngut ki briew kiba ïabit thymmai ïa kane ka jingpangkhlam bad kiba dang shitom ne ki active case ka long 893 ngut hapoh ka Jylla.
Ki briew kiba iabit thymmai iaka jingpang khlam ki kynthup na EJH: 1, EKH: 51, RBD: 2, WGH: 3, WJH: 2 bad WKH: 22.
Ki nongpang kiba la ioh pat iaka jingkoit ki don haduh 79 ngut.
Kine ki kynthup na EJH: 1, EKH: 56, RBD: 1, SWGH: 1, SWKH: 1, WGH: 2,  WJH: 5 bad WKH: 12.
Ka jingdon jong ki briew bala ïabit ïa kane ka jingpang khlam ha Jylla baroh ka long 82815 ngut bad napdeng kine 80490 ngut kila ïoh ïa ka jingkoit bad 1432 ngut kiba ïap nalor ki briew ba dang shitom.
Haka sngi Palei 87 ngut ki briew kila iabit thymmai iaka jingpang khlam COVID-19, 3 ngut kiba khlad bad da kane ka jingiap kala kynjoh sha 1431 ngut haka jylla.
Kine kiba khlad ki dei lai ngut ki dei na East Khasi Hills, Ri Bhoi bad West Jaintia Hills District.
Katkum ka jingpyntip ka tnad ka Koit ka Khiah, 87 ngut ki briew kiba ïabit thymmai ïa kane ka jingpangkhlam bad kiba dang shitom ne ki active case ka long 892 gut hapoh ka Jylla.
Ki briew kiba iabit thymmai iaka jingpang khlam ki kynthup na EJH: 3, EKH: 70, RBD: 1, WGH: 1, WJH: 4 bad WKH: 8.
Ki nongpang kiba la ioh pat iaka jingkoit ki don haduh 115 ngut.
Kine ki kynthup na EGH: 3, EKH: 63, RBD: 2, SWGH: 1, SWKH: 1, WJH: 13 bad WKH: 32.
Ka jingdon jong ki briew bala ïabit ïa kane ka jingpang khlam ha Jylla baroh ka long 82734 ngut bad napdeng kine 80411 ngut kila ïoh ïa ka jingkoit bad 1431 ngut kiba ïap nalor ki briew ba dang shitom.
Kum shibynta ban kyrshan iaki para briew kiba shah ktah haka khlam COVID-19, kaba la wan lyngshop haka sien kaba ar, ka Jaintia Hills Development Society (JHDS) sa shisien ka la kner biang la ki kti jingïarap ban synñiang da ki mar bam sha ki 300 tylli ki longïing jong ki hynriew tylli ki shnong ka West Jaintia Hills District.
Ïa kine ki mar bam ka JHDS ka la sam paidbah haka 13 tarik bad 14 tarik Risaw haka shnong Nangbah, Pasyih, Kyndong Tuber, Mihmyntdu, Ïongnoh bad Mupyut.
Hashwa ban aiti ïaki mar bam sha ki nongïoh jingmyntoi, u Director ka JHDS u Phadar Manbha Pakem ula ïathuh ba kane ka jingsynñiang kadei lyngba ka jingiatrei lang jong kiba bun kum ka Catholic Agency for Overseas Development bad ka Caritas India.
U Denis Kurkalang Coordinator JHDS ula ïathuh ïaka jingïaid lynti jong ka JHDS, naduh ba la sdang ïaka ha u snem 2006 ka dei ban peit iaka bha ka miat ka imlang ka sahlang naduh ka pule ka puthi, ka koit ka khiah bad ka roi ka par ki nongshong shnong.
Ula iathuh ba ki marbam kiba la iarap ha kane ka kynti ki kynthup ia u khaw, shana, nutrela bad ka umphniang.
Ha kini ki khajiak tylli ki sngi, da ioo I ha kawi ka kot khubor wa u Power Minister uwa dang him kti thymme, u Ma Prestone Tynsong, syndet syndet da pynsangeh noh shwa u iu Satnam Global Infra Pvt Ltd, waw shna iu ni u smart meter.
I leh mo, ym tip I u ong, tangwa da buh ia I ki Shillong Circle wa ka Jowai circle wa rud shnong, ki waw hap teh nyngkong iu ni kat kam ka jingpynbait ka sorkar ha ka lyngngoh.
De, mar ia kylla ki minister, wei kattu shongshit, da sangeh sbak.
Ha O da pyrshang O, waw thoh ha ka kot khubor phareng kawa rap rim bha ha Meghalaya, hynrei kop, ym em wa swe u pynmih ia ka jingbatai ka iong nga shaphang u ‘smart meter, wa mut O waw pynshe ia ki bru waroh waw tip ki.
Ioh sniawthuh ki nongshong shnong, haduh katni da pyrshang ar tylli ki meter.
Na tynde, da teh I waroh da uto u electric meter.
Uni pynshad u ia itu wa rap khian ia I CD disc, I aluminium.
Ini wan pyntallung ko iei shyieng wa thoh 0,1,2******9.
Shu buh pynthnam um phi da u immersion rod wa 1000 Kilowatt.
Shim por phi 1 kynta.
Te uni u meter daw shad u Shi unit.
Buh wa hap su 4 Tyngka Shi unit.
Te ha u meter da ku Shi unit, wa daw wan pure da ki meter reader man u bnai.
Iwi toh u kynmo, wa ka jingshad smat ne suki uni u meter shong du ha ka current ym ha ka voltage.
Wa iwi wa sniawsih toh, kani ka current rap heh ko ha wa duna ka Voltage.
Ha Meghalaya, ka voltage ka wa toh u pynio thik 220 volt, ym juh poi ko ha kani ka level.
Sei wi won, ka kynta waw thnam ne waw man thah ha ka fridge leh arshah bam por.
Te toh na kani ka daw wa ki bru iongi man ka por juh ud ki wa ku ka bil bun bun shah.
Katni wan kiwa ring bordiin thymme, da hap ki u teh da u ‘electronic’.
Uni leh shad u kat kam ka ‘current’ wa katnu kynta pynemkam phi, kate ka Kilowatt Hour ne unit.
I jingiapher toh wa hu ni, em ka electronic circuit, ka wa record (a) current wa (b) ka kynta.
Em waroh I bulb thik kat I syntu krismas I wa so wa she khrik khrikwaw pynioo katnu da tan bor diin I(kat nang tan bordiin rap bun nang smat I khrik khrik.
Em ka “digital display" (thik kam ki calculator) ka waw register ia ka unit, te  man u bnai, ki meter reader daw jngoh ki katnu da pynemkam shi b’nai.
Uni u electronic leh por duna voltage, leh pynku u ka bai electric, wa huni te rap stad bha u, ym toh kam u electric.
Neini I daw da rap ud rap kyang ki bru ki iongi.
U smart meter:- Uni te da pher bak lybak na kitai ki ar.
(a) Ha kitai ki ar tylli, ka bill shong ko du ha ka Kilowatt Hour.
Ha uni won,ka bill shong ko ha Kate ka Kilovolt Ampere Hour.
Na bynta ki paidbah ioh rap she, ynne da Ong O wa hap su 1 Kwhr (Mut 4 Tyngka, lada Shi unit shongdor 4 T).
Huni wan, hap su phi nalor ka 4 T., hap su phi ar ki ii ki ii, (b) Ka bai lut san ha ka transmission na ka company(Average Technical loss).
Kani ym toh kawa shongnia mo lok.
Man ko thik kam wa u mahajon, por dai kho,shim tam noh u wa sih ka trok iong o, te lut baikit.
(c) Waw pyntip ia phi kiwa bam electric, hap em kam ka network (kitu ki khian ki mobile wym toh ki android ne smart phone, ym man ki).
Daw phah bor ding lyngba ka Network, wa ym toh du katte, hap buh WIFI (Wireless Fidelity) haroh.
Kabai message kam “katnu  sah ka poisa phi, ne mynnu u ah ki ia ka lain (waroh du shikhlak don hi).
Ini I bill daw buh lang ki wa itu I So Tyngka.
Shubuh 20 Naia poisa bai phah bor diin(I tynne) wei 10 Naya ka bai message.
Pait por wa phone phi, itu I wa snein ki iu Covid,kynmoo i kiwa phone ym lut I, lut ka telecom company.
Hu smart phone wan, pynbah ki sha ii.30 Naia sniaw duna bha mo,hynrei kynmo ini toh ha man ka Shi unit ne 4 Tyngka.
Ha Khasi Jaintia,kiwa em smart phone toh 8%don hi.
Ym toh du ite, wat la kop ki wa em, ka ‘connectivity ‘ ha ri India waroh kawi,duna bha ko.
Hap ku jrong dein ne sha lum wa rap Jrong, kamwa leh ki khynnah por ialeh eksamin kyllein kyllein.
Wa I waw jynjar duh toh,por wa pyntip ki company ia ka tarik waw ah lymsu.
Shu buh wat Lada em smart phone phi,hynrei ym em network,te por miet te da dum tliw ne khlem thied bombati, wym ioh message.
Ha ka jingsakhiat,ki le tylli ki company wa kham shakhmat waw shna toh ka (1) Siemens wa (2) Schneider (pynar  na Germany)wa ka Genus na south India.
Kani ka company ha Meghalaya te sha tdong duh.
Wei sa iwi, ka Power Department na Delhi, katkam wa da thoh ha whatsapp, da batai ko ia ka Shneider company ‘To manufacture in accordance with the Power Scenario in India",Mut ‘Waw kynmo waw shna karkum ka Jinglong jingman ka bor electric ha India’.
Ie hi ko maai, neibhah ha Germany ne Europe ne USA,ka bor diin ka Voltage ym juh duna ia ka 230volt(Ha USA ym ju duna ia.
Ka 117volt).
Kwah te kwah u man modern, hynrei khlem ka Nongrim wa paka.
I ialeh I u bud thyrneng ia ki wi wan ki ri wa pahuh bor diin.
Toh u tip I wa naduh, wa da e lymmuh ka laisen ia ki 9 tylli ki karkhana Khyndaw Bilat (5 du harud reserve Narpuh) wa bun tylli kiwa pynum nar jet, (wa ioh na karkhana ha Byrni), ka voltage ha kyllein ka Meghalaya,ym juh palat ia 160-170volt hei por bun kam (Peak hours).
Te kini ki smart meter te tip kammon u e bill ki.
Ka bill tae sha bnein sha Khyndaw.
Tangwa, paralok em ka jingkyrmen neibhah wa kat kum ka statistics, na ki 251 million ki iung ha ri India iong ii wa da mut waw teh da uni u smart meter, du 1.6 million Dang dep teh.
Kani mut du 6 iung na ka 1,000 iung wa da teh.
I leh, ie I u hap ha ki 251 million shim noh 1.6 million.
Ha Bilat Dang bun bha ki iung wym bien iuni u smart meter.
Sa iwi leh,hawa uwa rim dang bha u,ka ii mo ka ain waw oh noh ia o waw thied noh da uwi.
U paralok wa kreh lang dang shwa da teh u da u electronic la phra bnai kattu.
Sih noh ka LCD (Liquid Crystal Display) te la le bun   bnai, da hap khein average.
Mynda complain, kani ka HPK comapany phah ko ia u lok waw phah sha Guwahati, neite wan du phah ki sha Delhi,(kop ka  kompani uni u Satnam).
Heini da shynna wa ym em ka guarantee, ne ka Lok Adalat  waw e iei hok waw pynsuk ne shakri iu nongbam elektrik.
Ka display ym eh u bujli, hynrei ileh wa kani ka sorkar ym hukum ki ia kani ka MeECL waw buh ka repair section haman ki Nongbah ki district ka waw e kam ia ki khynroo ki iongi (bun bha ki wa da hap wan iung noh nei daw u Covid).
I te da kylla kite ki ‘guinea pigs’waw leh experiment ki corporates kat wa ngait ki ia ii.
W Passah Retd.H.O.D Electronics St.Edmund’s college.
ka Ryntih SC ka la lah ba kan sei madan ia ka khubor lam kylla pongpet ha ka lympung ialehkai jong ka Second Division I.League, ha kaba kane ka kynhun na Shillong ka la lah ba kan pynliem ia kawei na ki klob ialehkai bna nam bad ba radbah bha ha ka ri ka FC Bengaluru da 2-0, ha ka jingialehkai ba la long ha sorbah Bangalore haka sngi Balang.
Ia kine ki artylli ki kol ka Ryntih Sc kaba dei artad ka jingjop ba tang kane ka kawei ha kane ka jinghiar iakhun ha kane ka lympung la thep ia ki da u Sheen Stevenson Sohktung bad ka kol kaba ar ka la wan ha ka kylla miet lyngba u Dawanchwa Carlos Challam.
Haba khmih ia ka thup kyrteng jong ki nongialehkai, ka Bengaluru ka la sei madan da ki rang ialehkai bna nam bad ba la mihkhmat ia kiba bun ki klob ha ka lympung ialehkai jong ka I.league ba kynthup ia u Shubhash Singh, Robin Gurung Kinchuk Debnath, Sanju Pradhah, hynrei ka jingdon jong kine ki rang ialehkai hakhmat ki rang ialehkai jong ka Ryntih SC, ki pynpaw ialade la kum ki kali rim bym lah ban tan bha shuh, kaba da kylla ka la ktah jur bha ia ka FC Bengaluru, kaba la duh syndon ia ka kabu ksiar ka jong ka ban jam sha ka kyrdan iakhun jong ak Round Robin league jong kane ka jingiakhun.
Haba phai sha ka jingiakhun, ka Ryntih SC naduh kaba sdang ka la sei ia ka buit bad ka bor ialehkai ka jong ki, kampher wat lada ki la tip shai ba ialade kim don lad eiei shuh ban jam shakhmat ha kane ka jinghiar iakhun ba nyngkong eh ka jong ki, hynrei kum ka kynhun, ki rang ialehkai hapoh ka jingialam jong u Banpynkhramnam Nongkhlaw, Meban Wahlang, Hardicliff Nongbri, Chesterpaul Lyngdoh, Padam Chetri bad kiwei kiwei ki la ieng iakhun tyngeh tad haduh ba ki khlem da ailad satia ia ki rang ialehkai ka FC Bengaluru ban tehlakam ia kane ka jingiakhun.
Ka kol kaba nyngokong kaba u Sheen u la ioh ba un thep ha ka kylla step ka dei kaba u la ioh ban da pynshong bha ia ka bol kham habar jong ka box, bad ha ka por ba biang bha dain ban khyrwit jam bha ia ka bol kaba la sum kum u khnam bad ir khih kein ka jar ka FC bengaluru.
Haba wan ban bteng ia ka kylla miet, ka jingshah tam shakhmat da shi kol ka kylla long ka thongbah ia ka FC Bengaluru FC, hynrei na ka bynta ka Ryntih SC, ka  ka kol ba la lah ban lam khmat da u Sheen ha ka kylla step, ka la plie lad ia ka ba kan ialehkai kat kum ka bor ba ki don halade.
Lada ia nujor ha ka jingiakhun kaba la dep pyrshah ia ka Madan Maharaj FC, ka shu dei shisha tang ka jingbymdonka bok ka nusip, kaba ka jingshah rem kaba tang shi kol ka wan hadien ka sur ialehkai kaba bha na kane ka kynhun ialehkai napoh ka shnong Mawlai, kaba mynta ka kynti ka jinglah ban pynliem pyrshah ia ka FC Bengaluru FC, ka long da shisha ka khubor kylla pongpet bad kaban pynsah jingkynmmaw ia ka AIFF ba ki kynhun ne klob ialehkai jong ka nongbah Shillong bad khamtam na ka jylla Meghalaya, lada ailad bad plie ia ki rynsan iakhun ba kum kine kin bun ki khun samla na ka dong ba dka thain kiban dang iai bteng ban sei madan ia ki rang ialehkai kum ki jong Aiborkhongjee, Eugeneson Lyngdoh, Aiban Dohling, Redeem Tlang bad kumta de ter ter.
Khyndiat ha kane ka jingiakhun uwei na ki samla Khasi ba dei artad u samla ialehkai barim ka Shillong Lajong FC u Kynsailang Khongsit u la ioh ban ialehkai pura naka bynta ka FC Bengaluru ha kane ka jingiakhun pyrshah ia ka Ryntih Sc Satang kumba khyndiat minit ka por pynjlan (addl.
time) u Chesterpaul Lyngdoh u la ioh pdiang ia ka red card na u referee hadien ba u la ioh ban pdiang ia ka yellowcard kaba ar na kane ka jingiakhun, hynrei kane kam shym la ktah eiei ia ka kynhun ialehkai ka Ryntih SC ban jam shakhmat ryngkat bad ka lai poin na kane ka jingiakhun.
Ha ka sngi Saitjain jong ka taiew kaba la dep, ki dkhot jong ka Meghalaya Squash Racquet Association (MSRA), ki la ia lum lang tang para dkhot ban rakhe ia ka lyngkhuh snem ba 20 jong ka World Squash Day.
Ka jingrakhe ia kane ka sngi da ki khyndiat ngut ki dkhot ka long da ka jingiakob, kaba la long ha ka jaka ialehkai  squash, kaba don marjan bad U Tirot Indoor Stadium, Lower Lachumier.
Na ka liang u bah Andrew Langstieh ba dei u Patron jong ka Meghalaya Squash Raquet Association, u iathuh ba ha kane ka jingiakob ki para dkhot ba lah ban iashim bynta ruh ki long tang kito kiba la dep ban ai pura ia u tika ne Covid Vaccination.
Haba jubab halor ka jingkylli shaphang ka jingdon ki nongialehkai ia ka squash ha ka jylla, u bah Andrew u iathuh ba kat kum ba u la ioh lum jingtip ba ia kane ka jaka ban ialehkai ia ka Squash la shna ia ka ha u snem 1980 hynrei dei tad ha ki snem 1990 ba khlem don shuh ki briew kiban ialehkai.
Haba phai pat sha lade, bah Andrew u iathuh ba u la sdang ban ialehkai ia ka squash ha u snem 1998 ha Gangtok, ha kaba u juh ialehkai bad ki ophisar shipai kaba la pynlong ia u ban sdang ban muja bha ia kane ka jingialehkai.
Dei tad ynda haba u la wan trei sha la ka jong ka jylla, ba u bah Andrew ha u snem 2004, u poi iuh kjat ha kane ka jaka ba mynta, ha kaba u la lap da la ki jong ki khmat ba ka la jan khyllem bad mar mar u la leit ban ia kynduh ia u Director ka tnat sports ba long ha kito ki por, ha kaba la bhah ia ka pisa kaba long 60 hajar tyngka ban shna  biang ia kane ka jaka ban ialehkai ne ka court.
U bah Andrew u sngew kmen ba un iathuh ba naduh utei hi u snem haduh kane ka khyllipmat kaba mynta, ka synjuk ka la don haduh 45 ngut ki nongialehkai bad ka jingialehkai ruh ka la sdang ba kan khring bha ia ki riew ieit ialehkai.
U bah Andrew u la ong ruh ba ka thong ka Meghalaya Squash Racquet Association ka long ban ialeh ban khring ne ban kdup ia ki khun samla ba kin ialehkai, ha kaba mano mano ki lah ban ialehkai, bad kaei kaba donkam ka long tang ka jaka ne ka court bad nalor katta kam dei ruh ka jingialehkai kaba rem kum ka badminton ne tennis, hynrei ia ki nongialehkai kaei kaba ki donkam dei tang ka racquet bad ki shu jur ki juti ban phong ha ka por ba ialehkai.
U Bah Andrew u sngewkmen ban iathuh ba na ka liang u Myntri ba dei khmih ia ka tnat sports u bah Banteidor Lyngdoh ialade ruh uba dei uwei na ki briew ba smat bha ban ialehkai ia ka squash, la ai jingmut ia u ban pynshna biang sa kawei ka squash court ha JN Stadium, Polo, ha ka juh ka por ka synjuk ka juh pynlong ruh ia ki workshop ha kaba ka juh lum lang ia ki khynnah ba kin wan ban iashim  bynta kum ban pynshlur bad ban ai jingbatai kaba bniah sha ki shaphang kane ka jingialehkai.
U Bah Andrew u ong ruh ba ka thong jong ka synjuk nangne shakhmat ynda haba la la kham jah noh u khniang jingpang Coronavirus, kan ialeh ba kan phai ia la ki jong ki khmat sha ki khun samla, da kaba yn pyrshang ban  pynshlur naduh ba ki dang rit kaba dei hangne ynda haba la lap ia ki sap ki phong, yn sain dur ia ki ban long kum ki nongialehkai ba kynsai jong ka jylla bad ban iashim bynta ha ki lympung bah ialehkai ka thain, ha ka ri ne wat ha kiwei kiwei ki jait lympung.
Kyntang ia wai bah Andrew u pynpaw ba kum ka synjuk ka kloi ba kan iaid kylleng ki district ba don ha ka jylla ba kan iaid ia ka lynti ban ialap iawer ia kiwei pat ki paralok bad khamtam ia ki khynnah ba kin wan shakhmat ban sdang ban ialehkai ia ka squash.
Kan long ka sngi ka ban sah jingkynmaw iaka Jowai Cooperative Urban Bank Ltd (JCUBL) kaba la kynjoh ka jingshakri jong ka sha ka 45 snem ha Rilum Jaintia kala lah syndon ban pyllait paidbah iaka debit card bad iaka website jong ka bank haka sngi Balang.
Ia kane ka debit card bad iaka website la pyllait paidbah da u Ma MA Challam, Extra Assistant Commissioner, West Jaintia Hills District haka jingïalang kaba la pynïaid da u Bah TW.Blah Chairman of the Board of Directors ha Indoor Sports Hall Chutwakhu, Jowai.
Kane ka Bank ka dei kaba la seng naduh 26.02.1976 hapoh ka Meghalaya Cooperative Societies Act.
Ka Branch kaba nyngkong jong ka Bank ka dei haka iing shongwai ha Iawmusiang, Jowai bad la sdang ban treikam pura naduh 10 Jylliew 1977.
Mynta kane ka bank kala don iaka headquarter ha Ladthalaboh.
Haka kut snem sorkar (Financial Year) 1990-91 kane ka bank kala ioh nong T.41,157 bad katba nang mih kine ki snem kane ka bank kala nang nang kyntiew iaka jingioh nong jong ka.
Ka Jowai Co-operative Urban Bank Ltd kala ioh ka jingithuh naka Reserve Bank of India (RBI) haka 30 tarik Nohprah 2009.
Kane ka bank mynta ka don haduh 28000 ngut ki nongkynshew pisa.
Kane ka bank kala pyntreikam ruh iaka Core Banking System (CBS) ha u snem 2015 bad kala nang pynbna iaka jingshakri jong ka da kaba sdang ruh iaka RTGS ha u Nailar 2014.
La nang pynbha shuh shuh iaka jingshakri ka bank da kaba kyntiew kyrdan iaka CBS sha ka web base ka bank ha Cloud Platform bad klala iasoh ruh bad ka PFMS jong ka Ministry of Finance kaba la iarap iaki nongkynshew pisa ban ban leh ia ka DBT.Kane ka bank kala pyrshang ban iabeh bad ki kor ki bor mynta ne technology kum kiwei ki bank bad ka angnud ban pyndonkam iaki UPI, IMPS bad ki Mobile Banking bad ka Internet Banking.
Haba kren haka jingpyllait paidbah u kongsan u ma MA Challam ula ïaroh ïaki nongpynïaid jong ka bank halor ka jinglah jong ka ban iaid lynti na u mawjam sha u par haka juh ka por ula kyntu ïaki nongshong shnong ban shim kabu ïaki lad jingmyntoi ba ïoh lyngba kane ka bank.
Kiwei kiwei kiba kren ki kynthup ia u CEO ka bank AN Muksor, G.Sten u nongkynshew pisa haka bad kiwei kiwei.
Ka Federation of Khasi Jaintia and Garo People (FKJGP) East Jaintia Hills kala kynnoh ba kiba bun ki bar jylla kila ioh syrnod trai shnong ha kawei ka shnong ha East Jaintia Hills naka bynta ban pynrung kyrteng Aadhaar tang kaba siew T.1500 sha u nongshon Aadhaar.
Ka FKJGP kala kam ba kala lap katto katne ngut ki bar jylla kila ioh Aadhaar card khlem ki kot ki sla kiba biang ban pynshisha ia ka jaka shong jaka sah jong ki, hynrei tang da kaba siew T.1500 iaki nongshon dur Aadhaar kila ioh ban pynrung kyrteng Aadhaar.
Katkum ka jingkynnoh ka FKJGP kane kala jia haka shnong Thangskai, East Jaintia Hills District.
U President ka FKJGP-Khliehriat Circle M Chyrmang haka jingiadonlang ki nongialam shnong ka Thangskai kila ujor sha u Deputy Commissioner East Jaintia Hills halor ka jingioh Aadhaar card pathar ki bar jylla hapoh ka District khlem ki kot ki sla kiba biang bad ka jingai permanent address (jaka sah ba pura) hapoh jong ki shnong ki thaw jong ka district.
Ka FKJGP kala dawa na u DC ban pyndam ia ki Aadhaar kiba la dep ai sha kito ki bar jylla kiba la dep pynrung kyrteng bad kam trai shnong ha ki shnong kiba don hapoh ka district.
Kala dawa ruh ban pynshitom ia kito ki nongshon Aadhaar ba shim pisa ban leh ia kane ka kam beaiñ.
Halor kane nakaliang u DC ula kular ban shimkhia bad ban ai jingthoh sha ka UIDAI.Ka Jaintia Hills Truck Owners Association (JHTOA) kala pynbna iakhih paidbah sa shisien hadien ba ki karkhana kiba pynmih dewbilat ha rilum Jaintia kim shym la pyntreikam ïaki jingpynbeit ka JAC kaba kynthup Jaintia Hills Truck Owners Driver Association (JHTOA), Meghalaya Truckers Union (MTU) bad ka All Jaintia Hills Clinkers and Cement Association (AJHCCA) halor ka bai kit bai bah cement bad ka jingpynkynriah iaka godown ne ka jaka buh cement na Byrnihat sha Guwahati Assam.
Ka JHTOA haka jingialang kaba long haka sngi Balang ha Phramer da kawei ka sur kala rai ban iakhih paidbah da kaba pynlong iaka strike pyrshah iaki karkhana dewbilat naduh ka 20 tarik Risaw (October) lada ki karkhana dewbilat kim pyntreikam ia kaei kaba la iakren pynbeit hapdeng ka sorkar bad ki karkhana kumjuh bad ka JAC.U Publicity secretary JHTOA u Nehemayah Tyngkan hadien ka jingialang haba kren bad ki nongthoh khubor ula ong “Ka JHTOA kala rai ban pynlong da ka strike naduh 20 tarik Risaw lada ki karkhana dewbilat kim pynneh iaki godown ha Byrnihat bad pyntreikam iaka dor bai kit bai bah kaba la pynbeit haka dor T.7 shi kilo meter.
" Ula ong ba ka Star Cement ha ka jaka ban pyntreikam ia kaei kaba la iakren pynbeit ka sorkar Jylla, mynta kala thied hi iala ki jong ki kali haduh 300 tylli ban pyniaid hi ia kine ki kali ban kit dewbilat na ki karkhana na East Jaintia Hills bad ban kit sha kiwei ki jylla.
“Kane ka jingleh kine ki karkhana kala pynduh kamai kajih iaki trai trok trai jylla bad ka JHTOA kala shim iaka rai ba  kine ki karkhana kidei sangeh ban thied kali khnang ba kan nym ktah iaka kamai kajih ki trai trok trai jylla," la ong u Nehemayah.
Ula ong ruh hadien bala iakren pynbeit bad ki nongialam ka MTU bad ka AJHCCA la rai ban pyndam noh iaka JAC bad ka JHTOA kan ialam hi noh ban iakren bad kino kino ki jingeh jong ki trok ha Jylla.
U Nidamon Chullet president JHTOA ula ong “Kine ki karkhana dewbilat kila khein dewthala ia kaei kaba la iakren pynbeit bad kim burom wat iaka sorkar, kumta kim banse ban shim iaka rai ba tyngeh bad khang syndon ia kine ki karkhana naduh ka 20 tarik Risaw lada kim pyntreikam ia ka bai kit bai bah thymmai kumjuh ban pynneh iaki jaka buh cement ha Jylla.
" “Mynta kine ki karkhana dewbilat naduh ka Star Cement kala thied 300 tylli ki trok 16 shaka, ka Dalmia bad Topcem mar 150 tylli bad kane ka jingleh kine ki karkhana kila knieh syndon iaka jakpoh jong ngi bad bun ki trai trok kim ioh shuh ban siew iaka ram sha ki bank namar ka jingduh kamai," la ong u Nidamon.
“Da kawei ka sur ngi rai ban khangtala ïa kine ki karkhana bad ngin ai por ba kin pyntreikam ia kaei kaba la pynbeit hapoh 20 tarik u Risaw," ong u Nidamon bad dawa ba baroh ki karkhana ki dei ban sangeh mardor ban thied trok khnang ban kan nym ktah iaki trok trai jylla.
Shuh shuh ka JHTOA kala rai ban ai jingthoh sha u myntri ka tnad Transport, DC Ribhoi ban shna iaka Uturn ha Jorabad khnang ba ki trok kit mar ka jylla kim hap ban rung sha Assam haba pynhap mar.67 ngut ki briew kiba iabit thymmai iaka jingpang khlam COVID-19, 3 ngut kila khlad bad da kane ka jingiap kala kynjoh sha 1428 haka jylla haka sngi Balang Kine kiba khlad ki dei na East Khasi Hills: 1 bad West Khasi Hills District: 2.
Katkum ka jingpyntip ka Tnad ka Koit ka Khiah, 67 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 923 ngut hapoh ka Jylla.
Ki briew kiba iabit thymmai iaka jingpang khlam ki kynthup na EJH: 1, EKH: 42, RBD: 3, SWGH: 1 SWKH: 4, WGH: 5, WJH: 3 bad WKH: 8.
Ki nongpang kiba la ioh pat iaka jingkoit ki don haduh 162 ngut.
Kine ki kynthup na EJH: 1, EKH: 98, RBD: 10, SWKH: 6, WGH: 3, WJH: 2 bad WKH: 42.
Ka jingdon jong ki briew bala ïabit ïa kane ka jingpang khlam ha Jylla baroh ka long 82647 ngut bad napdeng kine 80296 ngut kila ïoh ïa ka jingkoit bad 1428 ngut kiba ïap nalor ki briew ba dang shitom.
Ka Khasi Student Union (KSU) Wapung Unit haka sngi ba ar kala ujor sha u Deputy Commissioner, East Jaiñtia Hills ban dawa na u ban weng iaka kyrteng ki bar jylla kiba pynrung kyrteng Aadhaar kum ki nongshong shnong ka Moolamanoh.
Ka KSU Wapung haka jingialam u Deiniwan Lyngdoh president bad u Shwari Ryngkhlem general secretary hadien ba kila ioh jingujor na ki paidbah nongshong shnong ba don ki bym dei trai shnong ne ki trai jylla kiba ioh ban pynrung kyrteng Aadhaar bad ai jaka shong jaka sah ha Moolamanoh mar mar kila leit ujor sha u DC ban dawa ban pyndam mardor ia ka kyrteng jong kine ki bar jylla.
synrang lang da u shri Shaniahskhem Dkhar organising secretary jong ka KSU khliehriat circle ki la leit Ka KSU kala pynrem ruh ïa u waheh shnong Moolamanoh bad kynnoh ba dei ma u bala ai jingmynjur ïaki bar jylla kat haduh ba ki bar jylla kin ïoh ban pyndonkam bakla ïaka kyrteng jong ka shnong Moolamanoh haka jingpynrung kyrteng Aadhaar card.
Ka KSU kala banjur ia kiwei ki waheh shnong ba kim dei ban ai kino kino ki syrnod iaki bar jylla khnang ban khanglad iaka jingthmu wan buhai shnong jong ki ha kino kino ki shnong ha ka jylla.
Ka Indian Catholic Youth Movement (ICYM), Jowai Diocese kan pynlong iaka Annual Sports Meet 2021 haka 15 bad 16 tarik une u bnai ha Kiang Nangbah Stadium, Jowai.
Ka ICYM Jowai Diocese kala khot wer ia baroh ki samla ka balang Catholic ki ba hap hapoh ka Jowai Diocese ban wan ia shim bynta lang ha kane ka annual sports meet.
Ka ICYM kala ong ba kane ka dei ka sien kaba nyngkong ba kan pynlong ia kane ka sports ha kawei ka jaka bad ha ki snem kiba la dep la pynlong hala ki jong ki ha ki parish.
Ka ICYM ha kane ka lympung kan wanrah iaki coach kiba paw haka jylla ban wan sakhi ia kane ka lympung naduh ka jingialehkai Football, Basketball bad Athletic bad ka ICYM ka kyrmen ba ka jingiadonlang ki coach ba paw ka jylla kan plie lad plie lynti ia ki players ki ba trei shitom bad ba don sap ban nang kiew ha ki kam ialehkai.
Shuh shuh ka ICYM kan jied ruh iaki player kiba tbit sha ka jingialehkai paralok bad ki club ba paw haka jylla bad la kyntu ia baroh ki samla Catholic ki ba don ka sap bad ka jingthrang ban kiew ha ki kam ialehkai ban ym pynsepei ia kane ka kabu ksiar.
La kyntu ia baroh ki samla ki ba wan ban iashim bynta ha kane ka jingialehkai ba kidei ban kynmaw ban bud ki kyndon jong ka sorkar ban bud iaki adong adit COVID-19.
Haka sngi ba ar 93 ngut ki briew kila iabit thymmai iaka jingpang khlam COVID-19, 2 ngut kiba khlad na ka jingpang bad da kane ka jingiap kala kynjoh sha 1425 ngut haka jylla.
Kine kiba khlad ki dei na East Khasi Hills bad West Khasi Hills District.
Kat kum ka jingpyntip ka tnad ka Koit ka Khiah, 93 ngut ki briew kiba ïabit thymmai ïa kane ka jingpangkhlam bad kiba dang shitom ne ki active case ka long 1021 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 1, EJH: 1, EKH: 47, RBD: 5, WGH: 1, WJH: 1 bad WKH: 37.
Ki nongpang kiba la ioh pat iaka jingkoit ki don haduh 122 ngut.
Kine ki kynthup na EGH: 3, EJH: 2, EKH: 63, NGH: 1, RBD: 2, SWKH: 3, WGH: 1, WJH: 34 bad WKH: 13.
Ka jingdon jong ki briew bala ïabit ïa kane ka jingpang khlam ha Jylla baroh ka long 82580 ngut bad napdeng kine 80134 ngut kila ïoh ïa ka jingkoit bad 1425 ngut kiba ïap nalor ki briew ba dang shitom.
Ka Jaintia Hills Truck Owners Association (JHTOA) hadien bala mih ka kynrum kynram na ka JAC kala khot iaka jingialang paidbah lashai ka sngi 13 tarik u Risaw (October) ha Phramer Community Hall ha ka por 12 baje mynsngi.
U President JHTOA U Nidamon Chullet ula wer ia baroh ki trai trok ban wan sha katei ka jingialang ban iakren sani halor kiba bun ki jingeh jong ki trai trok.
U Nidamon ula iathuh ba ki mat ban iakren ki kynthup iaka kynrum kynram kaba mih ha kaba iadei bad ka JAC kaba la iakhih ban kyntiew iaka bai kit mar mata na ki karkhana dewbilat.
Ula ong kawei pat ka mat kadei halor ka jingthied trok 16 shaka ka Star Cement haduh 300 tylli bad ka jingpynkynriah iaka jaka buh cement ne godown ki karkhana dewbilat na Jylla sha Assam.
Ka JHTOA kala kyrpad baroh ki trai trok ban wan sha katei ka jingialang khang ba ki jingthmu jong ka JHTOA kin long kiba iaid beit iaid ryntih.
U MDC ka Sutnga Narwan ma Seiborlang Shadap ula synñiang da ki tin sopïing bad ki jersey ialehkai football sha ka Dorbar Dong Lumsashram Jalaphet Bri Sutnga haka taiew kaba la dep.
Na kaliang u Secretary Dong Lumsashram Jalaphet Bri Sutnga, Emmon Chyrmang ula ong ba kum ka dong baroh kawei kala pynpaw iaka jingsngewsnguh ia u MDC iaka jingsynñiang ïa kine ki tin sopiing bad jersey sha ka dong.
Ka Dong Lumsashram Jalaphet Bri Sutnga ka kitbok kitrwiang ia une u MDC ba u nang ban shakri ia u paidbah ka thain khamtam ia kiba donkam jingiarap.
Ka Wildlife Week 2021 kaba la pynlong da ka tnad Forests and Environment, Government of Meghalaya (Wildlife Division) kala poi sha kaba kut ha ka shnong Ionglang, West Jaiñtia Hills District haka sngi Nyngkong.
Ha kane ka prokram la plie paidbah ruh iaka ïïng duwan ka Raij U Langdoh Ionglang kaba la tei haka dor T.30 lak na ka skim Integrated Development of Wildlife Habitat.
Ka Raij Ionglang kala ioh ia kane ka skim hadien ba ka la mynjur ban pynkylla community forest iaka law kyntang kaba heh 15.12 hectare kaba ka tnad kam khlaw kala pynbna naduh u snem 2016.
Kane ka community reserve ka dei kaba 79 na ki khlaw kiba iada da ka tnad khlaw ka jylla bad ka jaka khlaw baroh ka heh haduh 6440 hecter.
Ka DFO Jaintia Hills Wildlife Division, Kong Heisa Lato kala iathuh haka jing sorjamin ha u snem 2018, la shem ba hapoh katei ka khlaw la don haduh 131 jait jingthung ba kynthup iaki syntiew ki skud bad ki dieng ki siej.69 tylli ki jait dieng ba har rukom, 28 jait ki jhur bad kynbat, 22 ki dieng rit bad 60 jait ki jait sim.
Kane ka khlaw ka don ruh iaki mrad khlaw Huleng (Hoolock Gibbon) kiba lap ha Narpuh Wildlife Sanctuary ha East Jaiñtia Hills.
Ha kane ka jingpynkut iaka Wildlife Week la wan ban iadonlang da u SM Sahai, Principal Chief Conservator of Forest (Administrator) kum u kongsan katba u HC Chaudhary, Chief Wildlife Warden, kum u symbud kongsan haka jingiadonlang ka DFO Wildlife Division, Jaintia Heisa Lato bad kiwei kiwei ki ophisar, u Dolloi ka Elaka Raliang ma Chawas Lyngdoh, u ma Rikut N Parien ula pyniaid iaka jingialang nalor ki khynnah skul.
Ka matpdeng jong ka Wildlife Week mynta ka kynti ka dei ‘Forest and Livelihoods: Sustaining People and Planet’.
U SM Sahai, Principal Chief Conservator of Forest (Administrator) haba kren ula ong kadei ka kamram jong uwei pa uwei u nongshong shnong ban pynneh pynsah ïaki khlaw ki btap bad ki jingthaw ba im.
“Ka jylla Meghalaya kadei kaba riewspah bha haka jingdon ïaki khlaw ki btap, phlang ki kymbat, ki mrad ki mreng bad ki dieng ki siej", la ong u Sahai bad ula kyntu ïaki paidbah ban tyngkai ïaki khlaw ki btap bad ban sangeh ban pynïap dusmon ïaki mrad ki mreng, ki sim ki doh namar ki don ka bynta kaba khraw ban pynbha iaka mariang.
Kiwei de kiba la ai jingkren ki kynthup ia u HC Chaudhary, Chief Wildlife Warden, u James M Pohsngap, u Dolloi ka Elaka Raliang u Chawas Lyngdoh bad ki kyntien khublei na u S.Law Range Forest Officer.
Hadien ka jingïalang la sam khusnam sha baroh ki nongjop haki jingïakop bapher bapher kum ka jingïakop Drawing, Extempore Speech bad Quiz ba la pynlong da ka tnad Wildlife haka jingdonlang ki nonghikai bad ki khynnah skul.
Ka ophis u Deputy Commissioner (Election), West Jaintia Hills District kan pynlong da ka jingiakop shna phlim lyngkot na ka bynta ban khring iaki nongthep vote thymmai lyngba ka Systematic Voters’ Education and Electoral Participation program (SVEEP) na ka bynta Special Summary Revision of Electoral Roll 2022.
Kane ka jingshna philm lyngkot ne online Short Video Clip Competition ka dei haka ktien Pnar.
Ka mat pdeng ka long “No Voter to be left behind.
" Ki nongjop kin khur iaka khusnam pisa bad kaba ka First Prize T.15,000/-, Second Prize T.10,000/- bad Third prize T.5000/- Kino kino kiba kwah ban iashibynta ha kane ka Short Video Clip (hapoh 5 minit) kin pynpoi sha ka ophis DC (Election) hapoh 22 tarik Risaw (October), 2021 lyngba ka e-mail: jowaiel2011@gmail.
com.
O R Shallam October 11, 2021 Ka jingdap 50 snem ka jingioh jylla ba pura bad ka jingrakhe 75 snem ka jingioh laitlluid ka ri (Freedom) na kajingsynshar u Phareng, la kyrpad ia ngi ki nongshong shnong ka Meghalaya bad ka Ri India ba ieit jong ngi shibun ki jingpynkhreh ban leh pyndon burom ia ka lyngkhuh snem 50 bad 75.
Ki don jingmyntoi hangne hangtei, ki nongialam ba don jingkitkhlieh iaka Ri bad ka jaitbynriew ki wan ki leit, ki ladon ki office sorkar bapher bapher kiba la tei bha bad ki dang don kiba don ha ki ïing wai, ha Jowai khamtam la don ka jingpyrshang ban pynsuk iaka leit ka wan mih ki subway, byepass, hynrei haba peit ia kine kiei kiei ka long tang ka buit ia leh Election mano re ha kito ki por- kine mynta ki la duh la dam khamtam ka surok Lad Nyrtiang, ka surok kaba naka thain Amlarem ka dang long tang ba ha shwa kane ka celebration ka lah ban duh noh.
Ka NH-44 kaba tip mynta NH-6 naduh Mawryngkneng ym don shuh ba lah ban buh jingkylli, jia aiu ia kane ka Highway ka jingmih kaba bun, ioh kan kut noh ka leit ka wan hapdeng ka East Khasi Hills bad West Jaintia Hills hadien kine ki celebration baroh 50 bad 75.
Mynta nga kwah ban buh ia kane ka jingkylli ha ki nongmihkhmat na kane District phi leh aiu na ka bynta kane, phi ju poi sha ka constituency jong phi ynda phi la mad ia kane ka jingeh phi sngap ne phi thnum ha mynseim.
Kane Sorkar imat ka ioh jingbit na ka tnad Road Transport and Highway Authority ban repair ia ki internal road hapoh sor Jowai da ka khyndew saw.
Nga kynmaw naduh ba wan kane ka sorkar MDA ngim juh ioh i shuh ka surok rong ne psiang, lada peit iaka surok Syntuksiar naduh 2018 ki khlem repair bad baroh ki surok Dulong College, Thomas Jones Road bad ha baroh ki bynta ka Shnong Jowai.
Ngi ki nongshong shnong ngi la pdiang hun ia kane ka jingleh kmie nah ka sorkar, u MLA bad ka PWD, ka por ka la jan kynmaw ka jingbakla u 2018 ngi ioh da ka khyndew lada ki bakla ha u 2023 tip ngin ioh pat da ka ei.
Bishar bniah ia kiei kiei baroh to ia kyndit bynriew.
Kum shibynta jong ka SVEEP Campaign na ka bynta ka Special Summary Revision jong ka Electoral Roll da kaba shim ia ka 01-01-2022 kum ka qualifying date, ka  ophis jong u Sub-Divisional Officer (EL), Mairang, West Khasi Hills kan pynlong iaka jingiakob Online Music Video bad Short Video Clips katkum ka theme “Greater participation for a stronger Democracy" na ka bynta ki  nongshong shnong jong ka 30-Mairang (ST) Assembly Constituency bad 31-Mawthadraishan (ST) Assembly Constituency bad ki khusnam na ka bynta ki nongjop kin long kumne harum:- Online Music Video 1 st Prize                                               4000/- 2 nd Prize                                               2000/- 3 rd Prize                                               1000/- Short Skit Clip 1 st Prize                                               4000/- 2 nd Prize                                               2000/- 3 rd Prize                                               1000/- Kino kino kiba don jingmut ban iashimbynta ha katei ka jingiakob kin sngewbha ban phah ia ki Music Video ne Short Skit Clip jong ki ha lane shwa ka 30 tarik u Risaw 2021 ha ka Computer Room (Election) jong ka ophis u Sub Divisional Officer(EL) Mairang ne ki lah ruh ban phah lyngba ka Whatsapp  ha u number 7005652549 ha ka por plie ophis.
Ia kane la pynbna paidbah da u  Additional Deputy Commissioner(EL) I/c Mairang Civil Sub-Division, Mairang.
Ka District Legal Services Authority, West Jaintia Hills District, Jowai, haka jingiatreilang bad ka ophis u District Sports Officer, West Jaintia Hills District, Jowai kan pynlong iaka jingniah Cycle ne Cycle Rally haka 13 tarik une u bnai kum shibynta ban lehkmen ïaka lyngkhuh snem ba 75 ka jingioh laidluid kaba la tip kum Azadi Ka Amrit Mahotsav bad ka Legal Services week.
Kane ka jingniah Cycle kan sdang naduh 7:00 am na Kiang Nangbah Stadium, Jowai.
Ka Lynti ban iaid kalong na Kiang Nangbah Stadium – Ladthadlaboh Main Road – New Hill – law musiang Mynthong Chutwakhu – Mission compound – longpiah – Dulong -Tpep-Pale bad yn pynkut biang ha Kiang Nangbah Stadium.
Haka sngi Nyngkong 64 ngut ki briew kila iabit thymmai iaka jingpang khlam COVID-19, 2 ngut kila khlad bad da kane ka jingiap kala kynjoh sha 1423 ngut haka jylla.
Kine kiba khlad naka jingpang khlam ki dei na East Garo Hills bad Ri Bhoi District.
Katkum ka jingpyntip ka tnad ka Koit ka Khiah, 64 ngut ki briew kiba ïabit thymmai ïa kane ka jingpangkhlam bad kiba dang shitom ne ki active case ka long 1052 ngut hapoh ka Jylla.
Ki briew kiba iabit thymmai iaka jingpang khlam ki kynthup na EJH: 1, EKH: 41, RBD: 2, SGH: 1, SWKH: 1, WJH: 2 bad WKH: 16.
Ki nongpang kiba la ioh pat iaka jingkoit ki don haduh 162 ngut.
Kine ki kynthup na EGH: 1, EJH: 3, EKH: 112, RBD: 6, SGH: 1, SWKH: 2, WGH: 2, WJH: 6 bad WKH: 29.
Ka jingdon jong ki briew bala ïabit ïa kane ka jingpang khlam ha Jylla baroh ka long 82487 ngut bad napdeng kine 80012 ngut kila ïoh ïa ka jingkoit bad 1423 ngut kiba ïap nalor ki briew ba dang shitom.
Ka shalyntem jong ka jingtreikam bad jingshakri ka Rotary Club Jowai hapoh ka Rilum Jaintia mynta u snem ka la kynjoh sha u mawmer ba 26 snem, kumta kumba ju long man la u snem haka 9 tarik Risaw 2021 ruh la don ka jingïakynduh lang ba kyrpang ha Newhill Loomsooiung Community Hall ban pynthymmai ïa ki nongkitkam ka seng na ka bynta ka samoi treikam jong u snem 2021-22.
La wan ban ïa donlang ruh da u Rtn.
Kishan Tibrewalla (MPHF) Assistant Governor kum u kongsan ha kaba ïa ka jingïalang la phiah ha ki ar bynta, shibynta ba la pynïaid da u Rtn.
S.K.Lato, MPHF, President Rotary Club Jowai bad la ïoh ruh ka jingpule ïa ka report treikam jong ka seng da u Rtn.
Samehi Laloo, Secretary Rotary Club Jowai 2020-21 katba u Rtn.
J.M.Pohsngap ha ba kut ka jingiakyndulang u la ai ki kyntien khublei.
U Rtn.
S.K.Lato haba kren ai mynsiem ïa ki nongkitkam ba thymmai kumjuh ïa ki dkhot baroh u la kyntu jur ïa ki dkhot ka Rotary Club Jowai ba kin trei da ka mynsiem jong ka jingïasngewthuh jingmut, jingïatylli bad jingkitkhlieh ym ban long ki dkhot ka Rotary ba kut tang ha ka ktien katba ha ki kam pat ym don ei ei.
Ïa ka jingpynskhem ïa ki nongkitkam ka seng la pyndep da u Rtn.
Kishan Tibrewalla (MPHF) Assistant Governor bad haba ai jingkren kum u kongsan ula ai khublei ïa ki nongkitkam barim bad ruh ula kitbok kitrwiang ïa ki nongkitkam ba thymmai ba kin shimkhia ban leh bad pyndep ïa ki kam kat kum ka thong jong ka Rotary of International ki ban long ka jingmyntoi ïa ka imlang sahlang jong ki nongshong shnong la ka long ha ka pule puthi, ka koit ka khiah, ka khuid ka suba bad ha kiwei kiwei ki bynta.
Ki nongkitkam ba thymmai ka Rotary Club Jowai na ka bynta ka samoi jong u snem 2021-22 hapoh ka jinglamkhmat u President Rtn.
Montri Passah ki long u Rtn.
Kamwada-e Syngkon, Vice-President Rtn.
Mewothi Gatphoh, Tresurer Rtn.
Lakhon Laloo, Sergeant at Arms Rtn.
Yoophrangki Laloo, Foundation & Club Trainer, Rtn.
Ester F.Gatphoh MPHF, Club Service Rtn.
D.F.Majaw, Community Service Rtn.
Longda Bamon, Vocational Director Rtn.
Deibormi Toi, Club International Director Rtn.
B.Lytan, Youth Service Director Rtn.
Remington Pala, Bulletin Director Rtn.
S.K.Lato MPHF.Mynta ka Sngi U Blei 59 ngut ki briew kila iabit thymmai iaka jingpang khlam COVID-19, 4 ngut kila khlad bad da kane ka jingiap kala kynjoh sha 1421 ngut haka jylla.
KIne ki saw ngut kiba khlad ki long mar ar ngut na East Khasi Hills bad West Khasi Hills District.
Kat kum ka jingpyntip ka Tnad ka Koit ka Khiah, 59  ngut ki briew kiba ïabit thymmai ïa kane ka jingpangkhlam bad kiba dang shitom ne ki active case ka long 1152 ngut hapoh ka Jylla.
Ki briew kiba iabit thymmai iaka jingpang khlam ki kynthup na EKH: 34, NGH: 1, RBD: 6, WJH: 10 bad WKH: 8.
Ki nongpang kiba la ioh pat iaka jingkoit ki don haduh 126 ngut.
Kine ki kynthup na EKH: 61, NGH: 1,  RBD: 5, SWGH: 1, SWKH:1, WJH: 17 bad WKH: 40.
Ka jingialang kaba pynlong ka Environment Coordination Committee (ECC) ka Elaka Sutnga haka sngi Saitjain kala rai ban leit pynpra noh hi ia baroh 34 tylli ki Coke Factory ne ki karkhana saiñ rnga dewiong kiba la kynnoh bala tei beaiñ ha katei ka elaka.
“Ngi naka liang ki khun ka Elaka ngin sa leh iakaba donkam bad ka sorkar kan hap ban shim iaka jingkitkhlieh.
Ki Nongshong shnong jong ka Elaka baroh ki dang ap iaka rai jong ka sorkar kumno kan leh ia kine ki coke.
Lada kam lah ban leh kumba la kular, ki khun jong ka Elaka kin leit ban pynpait pynpra lut iaki.
" la ong u general secretary ECC Ma Pynbait Sutnga.
Ha kane ka jingialang kaba long ha Moolamylliang la iahimbynta ka Women`s wing ECC, ki Waheh Shnong bad katto katne ki riew rangbah jong ka thain Elaka Sutnga.
U Ma Sutnga ula ong ba ka ECC ryngkat bad ki khun ka Elaka kala dep ban leit jurip ia kine ki kharkhana bad kila lap bad kynnoh ba baroh ki coke factory ki pynkhein ia ki kyndon ba la buh kaba la pynbitar iaka ECC bad ki nongshong shnong ka elaka.
“Ha ka jingiadei bad ka coke factory jong u Minister PHE uba la dep ban kren ha ki khubor paidbah ba un sangeh noh lada ka ktah ia ka jingim jong ki parabriew, hynrei kaba sngewsih ka long ba u Minister u dang pyntrei beit haduh mynta wat la um pat don ki kot ki sla, hynrei u dang pynmih ia u coke haduh kane ka sngi.
Dei halor kane ka nongrim u Minister um shem la burom ia ka jingkren jong u ha ki khubor paidbah.
Kane ka factory jong u kaba kyrteng ka Northeast Carbon Industries katkum ka RTI ngi lap ba ka dei ban don ha ka shnong Mynska West Jaintia Hills District, hynrei u wan buh pat iaka sha ka Elaka jong ngi.
Bad na ka liang jong ngi ngi dawa ba u dei ban kynriah noh iaka shi syndon na kato ka jaka ba ka don.
Lada um lah ban kynriah na ka liang jong ki khun ka Elaka ngin sa leh ia kaba donkam," la ong u Ma Pynbait ha u kyrwoh.
Shuh shuh ula ong “ha ka jingiadei bad kine kiba la don iaki kot ki sla kiba ka sorkar ka la dep ban ai, na ka liang jong ki khun ka Elaka Sutnga ha ka jingleit jurip jong ngi ha ka 27th September 2021 ryngkat ka jingdonlang jong u Deputy Commissioner ngi shem ba kine baroh ki pyntrei be-ain naduh ka rukom thang ka jong ki bad ki jakhlia kiba na kine ki coke factory ki shu bret pathar khlem da bud iaki kyndon jong ka Pollution.
Ha kane ka jingleit jurip jong ngi, ngi lap ki don ki khynnah kiba dang rit kiba ki pyntrei be-ain ha kine ki coke factory bad ha kajuh ka por kine ki coke factory kim don ia u filter kumba la bthah da ka sorkar ban buh  kiba long ki lad jingiada ia ka mariang bad ia ki nongshong shnong.
Bad dei halor kane ka nongrim na ka liang jong ngi ki khun ka Elaka Sutnga ngi kyrpad iaka sorkar ba kan khang noh iakine kiba la don ki kot ki sla.
Ha kajuh ka por na ka liang u Deputy Commissioner u la dep ban kular hakhmat jong ki khun ka Elaka ba un ai da ka FIR ia kine ki coke factory bad ha kajuh ka por u DC u la dep ruh ban ong lada ki dang pyntrei iaka kam un sa phah kem lut ia ki namar kim shem la bud iaki kyndon jong ka ain, hynrei kaba sngewsih ka long ba haduh mynta na ka liang jong ka office jong u Deputy Commissioner kam pat leh eiei ruh em.
Kane ka pynduh ia ka jingshaniah ka jong ngi ki khun ka Elaka ia ka sorkar hi baroh kawei.
" “Ngi dap da ka jingsngewsih ban iohi ia ka jingkren jong u Minister Incharge jong ka Mariang u James Sangma uba ong ba ka sorkar kam lah ban khang iakine ki coke factory namar ba ki iaid katkum ki kyndon kiba biang, hynrei ha ka jingleit jurip jong ngi ryngkat bad ka office jong u Deputy Commissioner ha ka jingiadonlang lang ka Police Department ngi shem ba baroh ki trei be-ain.
Na ka liang jong ki khun ka Elaka sutnga ngi kyrpad ia u Minister Incharge ban wan jurip da lade khnang ba un lap ia ka jingshisha namar ngim hun ba u shu kren na ka office jong u khlem da tip ia ka jingshah kthah jong ki khun ka Elaka," ula ong ma Pynbait bad bynrap ba ka ECC ka la iohi ia ka jingkuman jong kane ka sorkar kaba mynta kaba shu kwah ban pyniap lut ia u khun jong ka Elaka baroh bad kam shem la burom ia ka ECC watla kala iaid da ka lynti kaba jai jai.
Ka Jaiñtia Students’ Union (JSU) haka sngi Saitjai kala pynlong iaka jingïakynduh lang ki dkhot ka Central Executive Committee (CEC) ha Orchid Inn, Thadlaskein Mukhla kaba la wan iahsimbynta da ki nongialam ka JSU na kylleng kynthup ïa ki nongialam n aka Shillong.
La iadonlang ruh ki dkhot barim ka JSU.Iaka jingialang lah pyniaid da u president entral body u Jersom Shylla bad iaki mat iathir lah lam khmat da u general secretary central body u Treiborlang R Suchen.
Ka CEC kala shim ia kane ka sienjam ban wer lang ia baroh ki dkhot bad ki nongialam barim ban ia don ryngkat ha ka sngi rakhe dap 50 snem ka JSU.Ka JSU ka shim ruh iaka rai ban tei noh la ka jong ing treikam ne ka ophis treikam ha Jowai.
U Treiborlang haka jingpyllait khubor ula iathuh b aka jingiakren ha ka CEC kalong ban dawa beit n aka sorkar ban pyntreikam iaka Inner Line Permit (ILP) kaba ka JSU naduh ki nongialam kiba rim kata naduh u snem 1983 ter ter ka ieng haka nongrim ban dawa ban pynioh ILP hapoh ka jylla Meghalaya baroh kawei.
Ula ong ruh ba ka CEC ka rai ba kan ym kynran dien bad pyrshah beit  ia ka jingden ia ka wah Umngot ban pynmih bording ka MeECL namar ba kan ktah iaka kam rep kamriang jong ki shnong kiba sharum ka shnong Moosakhia ka jaka kaba la thmu ban shna iaka projecdt pynmih bording.
Shuh shuh ka CEC ka JSU kala rai ban ieng pyrshah  ia ka jingleh bor ka sorkar jylla ban iarap iaka Star Cement ban pynioh Environmental Clearance na ka sorkar kmie wat haba ka sorkar ka tip shai ka ktah iaka wah ka bad ki  doh um bad ki khlaw ki btap kum ka Narpuh Wildlife Sanctuary bad Eco Sensitive Zone bad ka jingpynjaboh iaka Wah Lukha.
Ka CEC kan dawa na ka sorkar wanrah ia ka tnat pule kaba biang hapoh ri lum Jaintia, ban dawa ban wan rah ia Extension Building jong ka Kiang Nangbah Government college bad skul sorkar ha East Jaintia Hills bad ban dawa ban shna noh iaka Civil Hospital hopoh East Jaintia Hills District.
Ka JSU kala ong ba kine ki mat kiba ka JSU kala shim kan nym kynran dien ne pyndem ha khmat ka sorkar, tad haduh ba kala ioh ia ki mat jingdawa ban myntoi ka rilum Jaintia.
Haka sngi Saitjain 81 ngut ki briew kila iabit thymmai iaka jingpang khlam COVID-19, 2 ngut kiba khlad bad da kane ka jingiap kala kynjoh sha 1417 ngut haka jylla.
Kine ki 2 ngut kiba khlad ki dei na East Khasi Hills District.
Katkum ka jingpyntip ka tnad ka Koit ka Khiah, 81 ngut ki briew kiba ïabit thymmai ïa kane ka jingpangkhlam bad kiba dang shitom ne ki active case ka long 1223 ngut hapoh ka Jylla.
Ki briew kiba iabit thymmai iaka jingpang khlam ki kynthup na EKH: 40, RBD: 2, WGH: 6, WJH: 8 bad WKH: 25.
Ki nongpang kiba la ioh pat iaka jingkoit ki don haduh 182 ngut.
Kine ki kynthup na EJH: 2, EKH: 96, RBD: 23, SWKH: 1, WGH: 3, WJH: 11 bad WKH: 46.
Ka jingdon jong ki briew bala ïabit ïa kane ka jingpang khlam ha Jylla baroh ka long 82364 ngut bad napdeng kine 79724 ngut kila ïoh ïa ka jingkoit bad 1417 ngut kiba ïap nalor ki briew ba dang shitom.
Ka ophis jong u Joint Director School Education and Literacy, Jowai kala bthah iaki khynnah pule ki bym pat ioh admission ban pynpoi iaki kyrteng jong ki ha ka ophis treikam jong u.
U Joint Director ma LS Lyngdoh ula bthah ban pynpoi kyrteng hadien ba ki nongialam ka Jaintia Youth Federation (JYF) bad ki katto katne ki khynnah pule kiba pass SSLC bad HSSLC ki leit sha ka ophis jong u ha Jowai hadien bala kut ka jingai por ka JYF ban pynrung klas ia kiba duh admission ban pule haki skul bad kolej sorkar.
U Joint Director haba kren bad ki nongialam ka JYF naduh OL Tariang, John Pala bad kiwei kiwei ula iathuh ba ka sorkar kala shimkihia ban pynioh admission ia ki khynnah kiba bym ioh admission ha Jowai.
Ka JYF hadien ka jingwan iakynduh ia u Joint Director kala kyntu ia ki khynnah pule ban pynpoi iaki kyrteng jong haka ophis treikam ka JYF haka 11 tarik une u bnai.
U president jong ka JYF u OL Tariang ula ong ba ka sorkar ka dei ban shimkhia ban pynthikna ba baroh ki khynnah ki dei ban ioh admission ban bteng iaka jingpule jong ki.
Ka Khasi Students’ Union (KSU) kala dawa na u District Medical Health Officer, West Jaintia Hills District ban dawa thung doktor Radiologist lane Sonologist ha Jowai Civil Hospital Ialong.
U president KSU Jowai circle, u Ioannis Suchiang ula ong ba kane ka jaka sumar kam don doktor ban leh iaka ultrasound ne scanning mynta la ar snem wat ki tiar ki tar ki biang nadong shadong bad ki paid nongpang kiba wan shah sumar ha kane ka jaka sumar ki hap ban leh iaka scanning sha ki jaka sumar shimet kaba buh jingeh ia u paidbah nongpang khamtam ki longkmie kiba ar met.
Halor kane ka KSU kala iakynduh ia u District Medical Health Officer (DMHO) Dr KC Ajar ban pynsngew sha u ia ka jingeh jong ki paid nongpang namar ba ki hap ban leh iaka scanning shabar ka aspatal kaba buh jingeh iaki khamtam ia kito kiba wan na ki shnong kiba jngai.
Ka KSU kala ong ba na kaliang u DMHO ula kular ban shimkhia ban peit ia kane ka jingeh u paidbah.
Ka Dorbar Shnong Pammanik kala pynbna paidbah ba kala khang ban iaid ki trok kit dewiong na ka surok shnong namar bala sniew tasam ka surok.
Ka surok ka sniew shaba palat liam namar ka jingbun ki trok ki dewiong ba iaid na kane ka surok bad kane kala wanrah jingeh shibun iaki paid nongshong shnong haka leit ka wan khamtam haka pang ka shitom la ong secretary shnong Pammanik u ma Shibor Langstang.
Ula ong ba nakaliang ka dorbar shnong kala shim ia kane ka sien jam ban khang iaid ki trok kit dewiong ban iada na ka jingjot jingpra ka surok shnong Pammanik.
Kino kino ki trok kiba leh pyrshah ka shnong kan aiti sha ki bor jong ka aiñ.
Ka bor shnong kala kyntu ia baroh ki trai trok bad nongniah trok ban iatreilang ban lait na kino kino ki jingeh.
Ka ophis u Block Development Officer, Khliehriat C&RD Block, East Jaintia Hills District kan pynlong iaka SHG Mela bad Health Camp ban lehkmen iaka lyngkhuh snem ba 50 ka jingioh jylla ba pura haka 12 tarik Risaw (October) 2021 ha phylla ka ophis u Deputy Commissioner.
The jingthmu jong kane ka prokram ka long ban ai jinghikai ban iakhun pyrshah iaka jingduk jingkyrduh ne ka Poverty Alleviation Programme kaba hap hapoh ka NRLM.Ha kane ka jinghikai yn iarap iaki longkmie ba duk bad ban iarap thaw iaki SHG nalor ban iarap pyniasoh iaki bad ki bank.
Kan don ruh ka jingai jinghikai halor ka koit ka khiah khamtam kumno ban iakhun iaka khlam COVID-19.
U Block Development Officer ula kyntu iaki paidbah ban wan sha kane ka prorkam ban ioh jinghikai bad jingtip ba bniah halor ka jingpynrung kyrteng bad registration bad thaw SHG, MHIS Smart- Card Registration, Aadhaar Card enrolment, Schemes hapoh Fisheries Department.
Haka sngi ba Thohdieng 121 ngut ki briew kila iabit thymmai iaka jingpang khlam COVID-19, 2 ngut kiba khlad bad da kane ka jingiap kala kynjoh sha 1415 ngut haka jylla.
Kine kiba khlad baroh ar ngut ki dei na East Khasi Hills District.
Katkum ka jingpyntip ka tnad ka Koit ka Khiah, 121 ngut ki briew kiba ïabit thymmai ïa kane ka jingpangkhlam bad kiba dang shitom ne ki active case ka long 1326 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 3, EJH: 1,  EKH: 48, RBD: 10, SWKH: 2, WGH: 1, WJH: 2 bad WKH: 54.
Ki nongpang kiba la ioh pat iaka jingkoit ki don haduh 74 ngut.
Kine ki kynthup na EGH: 1, EJH: 3, EKH: 35, RBD: 1, SWGH: 2, SWKH: 3, WGH: 6,  WJH: 14 bad WKH: 9.
Ka jingdon jong ki briew bala ïabit ïa kane ka jingpang khlam ha Jylla baroh ka long 82283 ngut bad napdeng kine 79542 ngut kila ïoh ïa ka jingkoit bad 1415 ngut kiba ïap nalor ki briew ba dang shitom.
Ka Meghalaya Body Builder Association (MBBA) kam lah ban khlem da iam briew lem hadien ba ka la ioh jingtip halor ka jingkhlad ba kynsan noh ka jong uwei na ki dkhot ba dei artad u vice president ka synjuk I Bah Balaphrang Kharshïing haka 6 tarik Risaw 2021.
Kum  u briew I Bah Balaphrang u dei u nongia kilan met ne u body builder ba kynsai ba ka jylla ka la lah ba kan sei bad i ba la lah ban sei ruh na ka shlem ai jinghikai ka jong u ia kiba bun ngut ki khun samla, ha ka kam ia kilan met ne body building.
Ka General Secretary ka MBBA Kong Jessica Bamon, ki pynpaw ia ka jingsngewsih halor kane ka jingkhlad noh jong I Bah Balaphrang, i ba dei i wei na ki nongialehkai iba la lah ban wanrah bha ia kiba bun tylli ki nam ki burom ym tang ialade shimet hynrei ia ka jylla baroh kawei.
Na ka liang u general secretary barim u bah Arnold Lanong, ha ka kyrwoh sngew lem ka jong u, u dap daka mynsiem kaba khia namar ba dang shen ym pat da slem, ba ka jylla ka dang shu dep ba kan duh ia uwei na u rang nong iakilan met ne u body builder I Bah Pynshngain Langpen.
Haba phai sha I bah Balaphrang u bah Arnold u ong ba u la ioh ban mihkhmat ia ka jylla ha ka rynsan iakhun jong ka Eastern India ba la long ha Imphal bad ban rah ia ka kyrdan ba nyngkong ne ka first place nangta ban mihkhmat ha ka ynsan iakhun Master World ba la long hapoh Thailand , nanhta ban iashim bynta ha ka 52 Asian Body Basic ba la long ha Pune ban ioh bat ia ka kyrdan kaba san, nangta u la iakhun ia ka eksamin ban ioh ban long kum u nongbishar ne judge ia kaba i bah Balaphrang i la pass ban ioh ban bat sa ia kane kawei ka kyrdan ha ka jingim.
Ka Jowai Civil Hospital Ialong bad ka Nongstoin Civil Hospital kila ioh ïaka Pressure Swing Adsorption (PSA) Oxygen Plants kaba mar 500 LPM haka sngi Palei.
Kine ki oxygen plant ki dei kiba la pynioh lyngba ka PM-CARES fund, kaba u Myntri Rangbah Duh ka Ri Narendra Modi ula ai kyrpang sha ki 35 tylli ki jylla bad ki UT.U Myntri Rangbah Duh ka ri ula plie paidbah ia kine ki oxygen plant haka ka jingialang kaba long ha AIIMS Rishikesh, Uttarakhand.
Ha Jowai Civil Hospital Ialong la plie paidbah ia kane ka oxygen plant da u MLA Jowai Wailadmiki Shylla haka jingiadonlang ki DMHO, West Jaintia Hills District, Dr KC Ajar, Ka Kong DD Syngai, MCS, Addl.Deputy Commissioner nalor kiwei kiwei.
Ha Nongstoin Civil Hospital la plie da u Myntri ka tnad ka Koit ka Khiah ka Sorkar Jylla u James PK Sangma haka jingiadonlang ki heh ophisar ka tnad ka koit ka khiah.
Kane ka juh ka oxygen la plie paidbah ruh ha Civil Hospital, Ampati da u deputy Commissioner, South West Garo Hills, Ramakrishna Ch.
Chitturi.
Uwei u ehrang jong ka Hynniewtrep National Liberation Council (HNLC) ula wan pyndem hi dalade ha khmat u Additional Deputy Commissioner, East Jaintia Hills District haka sngi Palei.
Une u ehrang u dei u Emanuel Suchen u dei uba naka shnong Lumshnong.
Ka khubor kaba iohlum une u Emanuel ula wan pyndem khlem kino kino ki tiar ialeh.
La ithuh ba ka jingtohkit jing ki pulit kala iaid shakhmat hadien ka jingwan pyndem une u Emanuel.
U Myntri Kam Pohiing Ma Lahkmen Rymbui, ula ong ong ba une u Emanuel ula pyniasoh ialade bad ka HNLC ha u snem 2002 bad ha u snem 2008 ula shah kem bad shah pynngat haka kyndon aiñ MPDA bad hadien ba ula lait phatok ula leit phai biang sha ka HNLC.Ula ong ruh ba haka jingtohkit ia une u Emanuel, ula phla ba u donkti ban pynbthei bomb ha Star Cement bad ha Khliehriat Police Reserve, East Jaintia Hills District.
Haka sngi Palei 94 ngut ki briew kila iabit thymmai iaka jingpang khlam COVID-19, I wei ila khlad bad da kane ka jingiap kala kynjoh sha 1413 ngut haka jylla.
I ne I ba khlad I dei na East Khasi Hills District.
Kat kum ka jingpyntip ka tnad ka Koit ka Khiah, 94 ngut ki briew kiba ïabit thymmai ïa kane ka jingpangkhlam bad kiba dang shitom ne ki active case ka long 1281 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 1, EJH: 1 EKH: 54, RBD: 3, SWKH: 1, WJH: 2 bad WKH: 32.
Ki nongpang kiba la ioh pat iaka jingkoit ki don haduh 122 ngut.
Kine ki kynthup EKH: 77, NGH: 1,  RBD: 17, SWKH: 1, WGH: 2,  WJH: 10 bad WKH: 14.
Ka jingdon jong ki briew bala ïabit ïa kane ka jingpang khlam ha Jylla baroh ka long 82162 ngut bad napdeng kine 79468 ngut kila ïoh ïa ka jingkoit bad 1413 ngut kiba ïap nalor ki briew ba dang shitom.
U Sub-Divisional Officer (Supply) jong ka Amlarem Sub –Division u la pynbna paidbah ba ia u Khaw u ba hap hapoh ka PMGKAY Scheme na ka bynta u bnai Risaw (October) 2021 la pyllait sha baroh ki longiing ki ba hap hapoh ka NFSA (AAY & PHH) naduh ka 6 tarik jong u bnai October 2021 haduh ka 15 tarik u bnai October 2021, kat kum kine ki kyndon harum Ia ki AAY bad PHH card yn sam mar 5 kilo shi khlieh bad ym donkam siew pisa.
Lada don kino kino kiba shim da ka pisa ne ki bym ioh ia ki tei ki mar jong ki, ki lah ban ujor sha ka ophis jong u S.D.O (Supply) da ka ba thoh shai ia ka kyrteng bad ka shnong jong ki khnang bay n lah ban pynshitom ia ki.
Haka sngi Balang la pynlong iaka SHG Mega Camp ha Shangpung, kaba hap hapoh ka Laskein Block kum shi bynta ban ithuh iaka jingshakri ki SHG ban kyntiew iaka ioh ka kot ka jylla haka ki thain nongkyndong.
Ia kane ka SHG Mega Camp la pynlong da ka Meghalaya State Rural Livelihood Society (MSRLS) ban rakhe ïaka lyngkhuh snem ba 50 ka jingioh jylla ba pura ka jylla.
U Myntri ka tnad C&RD Bah Hamletson Dohling ula wan ban iadonlang kum u kongsan, u James PK Sangma Myntri ka tnad kam khlaw, ka koit ka khiah bad kiwei kiwei kum u symbud kongsan, MLA Raliang ma Comingone Ymbon nalor ki DC, SP ka District bad ki sahep sorkar.
Ia kane ka camp ka sorkar Jylla lyngba ka Meghalaya State Rural Livelihood Society (MSRLS) kan pynlong ha manla ki block.
U Bah Hamletson Dohling haka jingkren ula ïathuh ba haduh mynta hapoh ka Jylla ka jingdon ki SHG ka la kynjoh shaki 34 hajar tylli bad tang ha Laskeiñ Block ki don haduh 1697 tylli bad ha baroh ka West Jaintia Hills District ki don haduh 3253.
Ula ïathuh ba ka sorkar Jylla ha u snem ban wan ka la buh thong ban thaw haduh 44 hajar tylli ki SHG hapoh ka Jylla.
“Ka thong jong ka sorkar ban thaw ïaki SHG ka long ban rat dyngkhong ïaka jingduk jingkyrduh hapoh ka imlang sahlang," la ong u Bah Dohling.
U James PK Sangma haba kren kum u kongsan ula iaroh iaki longkmie jong ki SHG jong ka shnong Shangpung bad kiwei ki shnong ba marjan halor ka jingtrei shitom jong ki ban kyntiew iaka imlang ka sahlang.
“Ka jingbun ki longkmie kiba sengkam lajong kalong ka jingkyrkhu kaba khraw iaka imlang ka sahlang," la ong u James.
Ula ong shuh shuh ka sorkar ka pynshlur iaki longkmie ban seng iaki kam lajong bad kan iarap ban kyrshan iaka jingdonkam ka jong ki.
U Bah Comingone Ymbon ula ong, naduh ba don ki SHG shibun ki jingkylla ki la wan hapoh ki shnong ki thaw.
Ula kyntu ïaki SHG ban trei shitom bad ban kiar na ki jingsngew ïapher jingmut hynrei ban long borabor kiba ïadei jingmut para SHG khnang ban ïoh jingmyntoi ïalade bad ïaka ïing ka sem.
Kiwei kiwei kiba kren ki kynthup ia u Deputy Commissioner u Ma Garod LSN Dykes, IAS, PK.Boro Project Director DRDA bad Ïaka jingïalang la pynïaid da u Block Development Officer (BDO) u Ma Brightstar Langbang.
Haba kut ka jingïalang la pynkup burom ïaki Self Help Group (SHG).
Ïaka nam ‘Best Performing Village in SHG Saturation’ la ïoh da ka Manbha VO Mulieh, Rikune VO Iooksi Kyan Mynsar Thlong Mu, Wasakhi VO Mowkyndeng, Pynteinam VO Pyntei bad ka Pynjanai VO Muthlong Rim.
Ïaka nam Best Performing VO la ïoh da ka Synroplang, Thadmuthlong-A.Best Performing FLC la ïoh da ka Banri Papiah, Sngewbhalang SHG na Thadmuthlong.
Best Performing ICRP la ïoh da ka Junemonth Suchiang, Dathranglang SHG na Shangpung Khliehmushut.
Best Performing BC la ïoh daka Emilia Sten.
Best Performing Branch da ka MRB Mowkaïaw.
Best Performing Branch for Social Security Scheme da ka MRB Shangpung.
U Myntri ka tnad ka Koit ka Khiah u James PK Sangma haka sngi Balang ula wan ban buh mawnongrim ia ka Shangpung Community Health Centre (CHC) haka jingiadonlang u MLA ka Raliang ma Comingone Ymbon.
Ia kane ka jingialang buh mawnongrim la pynlong ha ïing dorbar ka Shangpung Pohshnong ha kaba u DMHO West Jaintia Hills District u Dr.KC Ajar ula pyniaid iaka jingialang.
Nalor ki nongmihkhmat la iadonlang ruh u Deputy Commissioner bad Superintendent of Police ka District nalor kiwei kiwei ki doktor bad ki nongialam shnong ka Shangpung.
U James ula ong ba ka jingkyntiew kyrdan iaka PHC sha ka CHC kadei ka mawjam ba thymmai haka jingiaid lynti ban lah ha kaban ai ka jingshakhri kaba bha tam sha u paidbah ka thain haka liang ka koit ka khiah.
“Nga kular iaki nongshong shnong ba ngin trei shitom ban pynbiang bad ban pynbha iaki jaka sumar naduh ki PHC bad CHCs ban pynbiang iaka jingdawa u paidbah," la ong u James.
La ioh jingkren ruh na u Ma Comingone Ymbon uba la ai khublei ia u Myntri ka tnad Koit ka Khiah uba la kyntiew kyrdan iaka PHC sha ka CHC.Ki 2 ngut ki rang ia kura jong ka Ferdy School Of Martial Arts (The Revolution MMA) kila ioh khur takma ksiar bad rupa na ka lympung ïalehkai 6th National Jeet Kune Do Championship ha ka nongbah Delh kaba long ha DJB Indoor Stadium Dallupura.
Ia kane ka lympung la pyniaid da ka JKDF of India member AJKDF (SL) bad IJKDF (WJKDF), Martial Arts Association- International Germany haka 2-3 tarik Risaw.
U Obadaïa Kelphung u ba dei na ka shnong Saitsama West Jaintia Hills u lah ïoh khur ïa ka takma ksiar ha ka Full contact -52 kg senior men katba U Fedrick Khongsit u ba shong ba sah ha Làitkor Nongdaneng East Khasi Hills u lah ïoh khur ia ka takma rupa ha ka Full contact 48 kg senior men.
Ka Ferdy School Of Martial Arts (The Revolution MMA) ka ai khublei ïa ki kmie ki kpa jong kine ki Khynnah ba kila shah ïa ki khun jong ki ban ba kin leit ïa shim bynta ha kane ka Tournament sha nongbah Delhi.
Ha ka juh ka por kane ka skul ka ai khublei ia ka Meghalaya Jeet Kune Do Association (MJKA) bad ia u Master Donny Ranee uba la ïalam ïa kine ki khynnah ka jylla sha Delhi.
Ka Iew Elaka Lakadong Management Committee (IELMC) kaba pynlong iaka iew haka shnong Borghat shisien shitaiew kan plie biang iaka iew naduh ka 9 tarik u Risaw.
U NL Talang, Secretary IELMC u la pyntip ba ka iew jong ka Elaka Lakadong kaba ju long ha shnong Borghat (kaba tip kum ka Iew Borghat) yn sdang plie biang iaka iew naduh ka 9 tarik une bnai October.
“Ki paidbah kiba ju leit iew leit hat bad kumjuh ki nongshong iew bad ki shnong hapoh ka elaka kiba wan iew ha ka iew Borghat ban shim ia kane ka khubor kum ka jingpyntip," ong ka khubor na ka IELMC.Ka West Jaintia Hills Taxi Owner’s and Driver’s Association (WJHTODA) kala shim iaka sienjam ban iarap da u khaw sha ki para nongniah kali bad kum juh sha ki lai tylli ki jaka ri khynnah ha West Jaintia Hills District.
Kine ki jaka ri khynnah kiba ka WJHTODA kala synñiang da u khaw ki kynthup iaka NEIMA Orphanage, Sahsniang, ka KJP Synod Mihngi Children’s Home, Wahiajer bad sha ka jaka ri khynnah ka World Mission ha Moodop, Nartiang.
Ka WJHTODA kala pynpaw ha kane ka jingsam khaw, kila ioh ruh ka jingiarap na ma Andrew Shullai, MDC Jowai Central.
Haka sngi Balang 113 ngut ki briew kila iabit thymmai iaka jingpang khlam, 3 ngut kila khlad bad da kane ka jingiap ki briew kiba ioh pang kala kynjoh haduh 1412 ngut haka Jylla.
Kine kiba khlad ki dei 2 ngut na West Jaintia Hills bad iwei na East Khasi Hills District.
Katkum ka jingpyntip ka tnad ka Koit ka Khiah, ki briew kiba la ïabit thymmai ïa kane ka jingpangkhlam ki don 113 ngut bad kiba dang shitom ne ki active case ki don 1310 ngut hapoh ka Jylla.
Kine ki kynthup EGH: 1, EJH: 1, EKH: 37, RBD: 4, SGH: 1, SWKH: 3, WGH: 3, WJH: 8 bad WKH: 55.
Ki nongpang kiba la ioh pat iaka jingkoit ki don 173 ngut.
Kine ki kynthup na EJH: 4, EKH: 82, RBD: 3, SWGH: 1, SWKH: 2, WJH: 15 bad WKH: 66.
Ka jingdon jong ki briew bala ïabit ïa kane ka jingpang khlam ha Jylla kala kiew sha ka 82068 ngut bad napdeng kine 79346 ngut kila ïoh ïa ka jingkoit bad 1412 ngut kiba ïap nalor ki briew ba dang shitom.
Haka sngi ba ar 96 ngut ki briew kila iabit thymmai iaka jingpang khlam COVID-19, I wei ila khlad bad da kane ka jingiap kala kynjoh sha 1409 ngut haka jylla.
I ne I ba khlad I dei na West Khasi Hills District.
Kat kum ka jingpyntip ka Tnad ka Koit ka Khiah, 96 ngut ki briew kiba ïabit thymmai ïa kane ka jingpangkhlam bad kiba dang shitom ne ki active case ka long 1373 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 3, EKH: 64, RBD: 4, SWGH: 2, SWKH: 1, WGH: 2, WJH: 7 bad WKH: 13.
Ki nongpang kiba la ioh pat iaka jingkoit ki don haduh 216 ngut.
Kine ki kynthup na EJH: 1, EKH: 136, NGH: 1, RBD: 20, SWGH: 1, SWKH: 4, WGH: 6,  WJH: 21 bad WKH: 26.
Ka jingdon jong ki briew bala ïabit ïa kane ka jingpang khlam ha Jylla baroh ka long 81955 ngut bad napdeng kine 79173 ngut kila ïoh ïa ka jingkoit bad 1409 ngut kiba ïap nalor ki briew ba dang shitom.
U MDC ka Mukhla Wahiajer uba long ruh u deputy chairman Jaintia Hills Autonomous District Council (JHADC) ma Ailad Bhoi ula sam tin sop ïing sha ki nongshong shnong ka Mukhla haka sngi Nyngkong.
Ki don 20 tylli ki longïing ha Mukhla Nongrim kiba ioh jingmyntoi.
Ïa kine ki tin sop ïing u MDC ula synniang mar ar ban.
Ha kane ka jingsam tin sop ïing u MDC la iadonlang ki nongialam shnong ka Mukhla Nongrim bad ki nongioh myntoi.
U Waheh Shnong Mukhla Nongrim Ma Muhon Sari ula khublei ia U MDC uba la kloi ban ai iaki tin sha ki longïing kiba dei hok ban ioh bad ula kitbok kitrwiang ba un nanglah ban iarap iaki paidbah ba donkam jingiarap.
La jan khlieh la ka sngi ka iaid ka ieng ha ka surok bah NH 6 Shillong Jowai kala pynthud iaka iaid ka ieng ki nongshong kali namar ba ki shah ktah haka jingdheng kali ba sniew palat ka surok haka bynta jong ka Mookyndur haduh Puriang.
Mynta ka sngi ruh ki nongleit nongwan kila shah ktah haka jingdheng kali ha Mookyndur tang namar ba ki trok ki shem jingeh ban kiew ia u riat ha Mookyndur.
Kane kala pynsuki iaka jingiaid jingieng ki kali bad wanrah pat iaka dheng kali kaba la neh da ki kynta.
Haka sngi Nyngkong 112 ngut ki briew kila iabit thymmai iaka jingpang khlam COVID-19, I wei ila khlad bad da kane ka jingiap kala kynjoh sha 1408 ngut haka jylla.
I ne I ba khlad I dei na Ri Bhoi District.
Kat kum ka jingpyntip ka Tnad ka Koit ka Khiah, na kine 112 ngut ki briew kiba ïabit thymmai ïa kane ka jingpangkhlam, kiba dang shitom ne ki active case ka long 1494 ngut hapoh ka Jylla.
Ki briew kiba iabit thymmai iaka jingpang khlam ki kynthup na EKH: 63, RBD: 5, WJH: 10 bad WKH: 34.
Ki nongpang kiba la ioh pat iaka jingkoit ki don haduh 164 ngut.
Kine ki kynthup na EJH: 1, EKH: 73, RBD: 10, SWKH: 3, WJH: 17 bad WKH: 60.
Ka jingdon jong ki briew bala ïabit ïa kane ka jingpang khlam ha Jylla baroh ka long 81859 ngut bad napdeng kine 78957 ngut kila ïoh ïa ka jingkoit bad 1408 ngut kiba ïap nalor ki briew ba dang shitom.
Ka East Khasi Hills kadon 839 active case, West Khasi Hills 320 case, West Jaintia Hills 167, Ri Bhoi 88, West Garo Hills 24, South West Khasi Hills 24, East Jaintia Hills 16, East Garo Hills 6, North Garo Hills 4, South West Garo Hills 5 bad South Garo Hills 1.
Ka Jowai Co-operative Urban Bank Ltd.
Jowai kala pynbna paidbah ba kala kyntiew dor iaka Share Membership naka T.100/- shi share sha ka T.300 shi share katkum ka Byelaw ba thymmai ka bank.
Ka bor pyniaid ka bank kala ong ba kino kino ki dkhot ne member ka bank kiba kwah ban bteng iaka jinglong dkhot bad ka bank kin hap ban siew iaka bai member kaba thymmai katkum ka kyndon thymmai jong ka bank.
Shuh shuh kito ki dkhot kiba kwah ban iakhun iaka election sha ka Board of Directors iong ka Bank ki donkam ban thied share 10 share shaneng lane T.3000/-, ki hap ruh ban thep T.2,000/- shaneng haka saving kaba don ha Bank.
Ka Jowai Co-operative Urban Bank Ltd ka pdiang sniawbha ruh ia baroh ki nongkynshew pisa ne Customer kiba kwah ban thied share na kane ka bank.
Ka Federation of Khasi Jaintia and Garo People’s (FKJGP)- Jowai Town Circle haka jingialam jong u Dinovert Challam president ryngkat bad ki dkhot ki la leit jngoh ia ka jaka ri khynnah- Children Home kaba don ha Khihmusniang ha Jowai abd ai jingiarap da ka song pisa.
Ha kane ka jingleit ai jingiarap ka FKJGP kala iasyllok bad ki nongpyniaid ka Children Home na ka bynta ka jingdonkam kane ka jaka ri khynnah.
KaFKJGP kala kitbok kitrwiang ia kane ka jaka ri khunswet bad kala ong ba kan thaw lad thaw lynti ban pynioh jingiarap ia ki khynnah ba sah ha kane ka jaka.
Ka Dorbar Shnong Mukhla Nongrim kum shibynta ban rakhe kynmaw burom iaka sngi kha ba 152 snem U Mahatma Gandhi kala pynlong iaka jingpynkhuid shnong haka sngi Saitjaiñ.
Shuwa ban sdang ka jingpynkhuid shnong ki nongshong shnong kila shim iaka jingkular ban long kiba leh khuid haki ïing ki sem kumjuh ban pynneh iaka khuid ka suba hapoh shnong poh thaw.
Ia ka jingshim kular la ialam khmat da ka Kong Belda Sari kaba long ka Headteacher jong ka Mukhla Nongrim SSA LP School.
Ha kane ka jingpynkhuid shnong la ialam da Village Organization (VO) bad ka seng longkmie ka shnong Mukhla Nongrim.
U Dapmon Pohtam ula ïoh ban pyllait im ïa ka wei ka khla thapsim (Leopard Cat) ki mrad kiba la jan duhjait.
Ia kane ka khla thapsim la ioh da Dapmon Pohtam, uba trei ha Lakroh Mini Hydel Project haka 1 tarik une u bnai katba u dang pynkhuid ïaka phyllaw haka jaka trei jong u.
U Dapmon Pohtam ha ryngkat u u Eddy Kery Pohtam uba long u president JSU War Jaintia Circle haka sngi U Blei ki la aiti noh ïa kane ka khla sha ka tnad Wildlife Division, Jowai.
U ne u nongialam ka JSU ula kyntu iaki paidbah ban ai jingiada ia kum kine ki mrad kiba la jan duhjait bad ban pynbha iaka sawdong sawkun ka mariang.
Ula pynpaw iaka jingkmen ba ki dang lap ia kum kine ki mrad ha ki khlaw ki btap ha katei ka thain bad ula banjur ia baroh ban tyngkai iaki khlaw ki btap bad iaki mrad ki mreng.172 ngut ki briew kiba iabit thymmai iaka jingpang khlam COVID-19, 2 ngut kiba khlad bad da kane ka jingiap kala kynjoh sha 1407 haka jylla haka Sngi U Blei.
Kine kiba khlad ki dei na Ri Bhoi bad na West Khasi Hills.
Kat kum ka jingpyntip ka Tnad ka Koit ka Khiah, 172 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 1547 ngut hapoh ka Jylla.
Ki briew kiba iabit thymmai iaka jingpang khlam ki kynthup na EJH: 2, EKH: 106, RBD: 4, SWKH: 3, WGH: 2, WJH: 13 bad WKH: 42.
Ki nongpang kiba la ioh pat iaka jingkoit ki don haduh 180 ngut.
Kine ki kynthup na EGH: 1, EJH: 2, EKH: 70, RBD: 11, SWKH: 10, WGH: 3, WJH: 14 bad WKH: 69.
Ka jingdon jong ki briew bala ïabit ïa kane ka jingpang khlam ha Jylla baroh ka long 81747 ngut bad napdeng kine 78793 ngut kila ïoh ïa ka jingkoit bad 1407 ngut kiba ïap nalor ki briew ba dang shitom.
U Deputy Commissioner (Election), East Jaintia Hills District ula pynbna paidbah ba katkum ka jingbthah ka Election Commission lyngba ka shithi No.23/ID/2021-ERS Dt 22.06.2021, ba naduh mynta ba ia ka jingbujli EPIC yn nym don kam siew pisa shuh.
Ha kaba ia dei bad kane la bthah ia baroh kito kiba don EPIC ne ki ban sa ioh EPIC kim dei ban bakla shuh ia ki kyrteng ne ki jait ne ki shnong bad kiwei kiwei de kiba iadei ha ka EPIC haka por ba submit iaki form.
Katkum ka jingpynbna la ong ba ka office kam pdiang shuh ban pynbeit ia ki jingbakla haka EPIC nangne sha khmat.
U Para jong u MLA Umroi, Bah George B Lyngdoh ula khlad hashen haka jingjia kem ding kynsan ka kali Mahindra Bolero jong u ha surok bah NH 6 ha Umsalem, Ri Bhoi District.
Une u para jong u MLA Umroi u dei u Bah Ferdinand Banshanlang Lyngdoh uba long u Assistant Professor ha Community Science College ka Central Agricultural University, Tura.
Kane ka jingjia kem ding kane ka kali kala jia haka por 11 baje mynstep haka sngi Saitjain haka por ba u dang thmu ban wan sha Sor Shillong.
Na kaliang ka Shillong Press Club (SPC) bad ka Meghalaya Editors’ and Publishers’ Association (MEPA) kala phah iaka khubor sngewlem sha U Bah Andrew Lyngdoh Editor Nongsain, U Bah George Lyngdoh, general secretary barim ka MEPA bad mynta u MLA Umroi, Kong AR Lyngdoh (Kmie), Publisher U Nongsaiñ Hima.
Ka SPC bad ka MEPA ki buh ka jingbuh ka jingduwai ha U Blei ba don bor baroh ba un pyntngen ia ka iing ka sem jong ki bad kiba ieit ba thoin hadpeng kane ka jingkahdum u lyoh.
Ka ïiing mane ki riew ngeit ka balang Pentecost haka shnong Tongseng, Elaka Nongkhlieh, East Jaintia Hills kala shah pynpra ha ki nongshong shnong ka shnong Tongseng hadien ba ka shnong kam shym la ioh NOC ban tei ia ka ïing mane.
Kane ka jingshah pynpra kane ka ïing mane kaba dang sdang shna artad kala jia haka sngi Saitjain.
La kynnoh ba ki nongshong shnong ka Tongseng kila mih paidbah bad pom dusmon iaki dieng ki siej bad ki jingthung jingtep bad pynpra ruh iaka ïing kaba dang sdang ban shna ha katei ka shnong.
Ka Kong Holini Bareh kala iathuh ba ia kane ka iingmane la sdang shna ha u bnai September (Nailur) 2021 bad la ai jingtip sha ka shnong da ka jingthoh bad kila ioh iaka jubab mynta ka sngi hadien ba la wan ban pynjulor ia katei ka iing bad ki jingthung jingtep ha katei ka jaka.
Haba iakren bad u waheh shnong Tongseng, u ma West Rupon ula ong kam don kano kano ka jingiadei ne pyrshah iaka niam ka rukom, hynrei namar ba kine ki riewngeit kim shym la ioh ka NOC ne ka jingbit na ka shnong ban tei iaka iing mane, ka shnong kala rai ban leit pynpra.
U Ma Rupon, ula ong “lada tei kano kano ka iing kynthup iaka iing sher dara ne ka trep masi katkum ka rukom pyniaid shnong hi dei ban ioh ka NOC na ka shnong bad kine ki riew ngeit na ka Balang Pentecost kim shym la ioh ka NOC ban tei iingmane na ka shnong bad da kawei ka sur ka bor shnong kala rai ban pynpra ia kane ka iing mane ha katei ka jaka kaba don hapoh u pud u ang ka shnong.
".
U Myntri ka tnad Pule Puthi Ma Lahkmen Rymbui ula iathuh ba lashai ka sngi Nyngkong yn shong jingialang review meeting halor ka jingkyrduh admission ki khynnah pule kiba ban shong klas XI ban pynjem ia kane ka jingeh ki khynnah pule.
U Ma Lahkmen ula ïathuh ba haka sngi Palei, ka taiew kaba la dep ruh ula klhot jingialang ia u Additional Chief Secretary bad u Secretary Education ban ïakren halor ka jingduh admission ki khynnah pule klas XI.Ula ong ba ka jingpass ki khynnah pule na rilum Jaintia ka long tang 5791 ngut bad katba ki jaka pule ki la dep ai admission ki long haduh 6113.
Ki jaka pule ki bun ha rilum Jaintia, hynrei lada ki khynnah kin jied ban pule tang ha kawei ka jaka pule ka lah ban wanrah ïa ka jingeh ban pynbiang admission ne pynrung klas iaki khynnah ha kawei ka jaka, la ong u Myntri.
Ula ong shuh shuh “Ngam sngewthuh na kano ka daw ba ki samla pule ki duh admission haba ka jingai admission ka long palat ïa ka jingpass ki khynnah pule bad lehse ka don ruh ka jingthep admission bun jaka u/ka wei u khynnah ha ki jaka pule.
Na kaliang ka JSU, JYF, KSU bad kiwei kiwei ki seng ruh kila iakren bad ki bor pyniaid skul ban wad ki lad ki lynti halor kane ka jingeh ne kyrduh admission ki khynnah kiba dang shu pass matrik.
Kumba ka long bun hi ki khynnah ki thep admission ha Kiang Nangbah Government Higher Secondary School bad kumba 900 ngut eiei ki khynnah kiba kwah rung klas ha kane ka jaka pule kim ioh admission.
Ka JYF kala ong ba kino kino ki khynnah bym pat ioh admission ki lah ban wan ai kyrtengt ha ophis treikam jong ha Mookyrdup, Jowai.
Ka JYF kala kyntu iaka sorkar ban pynbeit mardor ia kane ka jingeh jong ki khynnah pule ban khanglad iaka jingpep pule shiteng por.
Ka seng Rangbah Katholik Mihmyntdu, Jowai Parish haka sngi Saitjain kala pynlong ïaka jingpynkhuid wah Myntdu bad pyllait symbai dohkha ha kaba bynta ka wah kaba la tip kum ka Samanong.
La iadonlang u MDC ka Jowai North Ma Brightstar Chyrmang kum u kongsan ha ryngkat ka jingiadonlang u Ma Carmel Phawa, President Jaintia Fishing Association Mihmyntdu Unit, ki waheh dong ba kynthup u Sing Kyndait, u Precious Ryngkhlem bad u General Secretary Balang.
U Ma Brightstar haba kren ula kyntu iaka Seng Rangbah Katholik Mihmyntdu ba kan nang iai trei na ka bynta ka bha ka miat jong ki paidbah nongshong shnong bad ka imlang sahlang.
Ula khot wer iaki paidbah ban iada iaki dohum doh pnat bad baroh ki jingthaw ba im ha shilynter ka wah Myntdu.
Ula ong ba ka jingmih ka Seng Rangbah Katholik ban pynkhuid iaka wah Myntdu bad pyllai symbai dohkha ka dei ka nuksa kaba bha kaba kiwei ruh ki dei ban bud ban iada iaka wah Myntdu.
U Myntri ka tnad pule puthi uba dei ruh u MLA ka War Jaiñtia u Ma Lahkmen Rymbui kum shibynta ban pynshlur ïaki samla kiba la pass bha haka eksamin bapher bapher ula ai khusnam ïaki da ka song pisa ryngkat ka syrnod haka jingialang kaba long ha Syiem Jingsuk Hall, Amlarem.
Ha kane jingpynkup burom la iadonlang u Bah Bayar Kupar Langwa IFS, PCCF & Meghalaya, ka Kong Idashisha Nongrang IPS, Additional Director General of Police Meghalaya, SDO Amlarem Civil Sub Division, U Abhilash Baranwal,  u Fr.G.Shangpliang Parish Priest Amlarem, Daniel Khongsit President ka Synjuk Waheh Shnong War Jaiñtia nalor ki kmie ki kpa ki khynnah.
Haduh 128 ngut ki khynnah bad samla kiba la pass haka eksamin SSLC, HSSLC haduh ka Degree Level kila shah pynkup burom.
U Dimarkithmu Gayang uba la wan haka thup Top-10 jong ka eksamin HSSLC (Science) ula ïoh ïaka khusnam song pisa kaba T.10,000/- Ki samla pule kiba la ïoh khur 90% shaneng ki la ïoh ïaka song pisa kaba T.5000 tyngka.
Kiba ïoh 80% shaneng ki ïoh ïaka song pisa kaba T.4500 tyngka katba kiba ïoh 70% shaneng ki ïoh ïaka song pisa kaba T.4000.
U Ma Lahkmen Rymbai haba kren ula ong ba ki khynnah ne samla pule mynta kim duna shuh haka liang ka pule puthi, hynrei ula pynpaw ka jingsngewkhia ba ym don shuh kiba pass IAS, IFS, IPS na kane ka Jylla kumjuh na War Jaintia.
Ula pynshlur ia ki samla pule ban iakhun ia kine ki kyrdan kynthup iaka MCS, MPS kiba long ki paia ban pynbha iaka synshar khaddar.
Ula kyntu ïaki samla pule ban trei shitom namar ka Jylla ka donkam ïaki.
Ula kitbok kitrwiang ïaki baroh ki samla pule ba kin jop haka jingim pule puthi jong ki.
U Bah Bayar Kupar Lyngwa bad ka Kong Idashisha Nongrang haka jingkren ki la ai khublei ïa baroh ki samla pule kiba la pass bha wat hapdeng ka jingpynthud na ka jingwan lynsher ka jingpang khlam COVID-19, hynrei ki trei shitom khlem da pynlehnohei ïaka por.
Ka Moopyniein Socio & Cultural Sports Organization (MSCSO) kala pynlong iaka jingpynkhuid dong Moopyniein, Wapungskur bad ka jingialehkai football paralok hapdeng ka ophis u BDO Khliehriat bad ka MSCSO haka sngi kynmaw burom ïaka Gandhi Jayanti ne ka sngi kha u Mahatma Gandhi haka sngi Saitjain.
Ka MSCSO ha ka jingiatrei lang bad ka Swachh Bharat Mission, East Jaintia Hills kala pynkhuid ia ki sawdong sawkun ki lynti ki syngkeiñ kiba hapoh ka dong Moopyniein.
Na ka liang ka MSCSO ka la kyntu Ia paidbah ban kin long kiba leh khuid ym tang ha ki ïing ki sem jong ki hynrei dei ban don ka jingkitkhlieh ban leh khuid iaki sawdong sawkun ki kyndong kynshrot jong ka dong ka shnat ka baroh kawei.
Ka MSCSO ka la pynlong ruh da ka jingialehkai football da ka jingiatreilang bad ka ophis u BDO Khliehriat.
Ha kane ka jingialehkai football ka MSCSO kala pynliem iaka ophis u BDO da 3-1 kol.
Ha kane ka jingialehkai la wan sakhi da u BDO Khliehriat ma T Shylla bad iaka jingialang la pyniaid da u Shaniahskhem Dkhar president MSCSO.U Ma Wailadmiki Shylla MLA ka Jowai ula synñiang da ki kor pynsawa ne ki PA System sha ka shnong Mukhla Nongrim haka sngi Saitjain.
Kine ki kor pynsawa ki shongdor T.1,50,000/- la synñiang lyngba ka SRWP 2019-20.
Ia kine ki tiar u MLA ula aiti haka jingialang kaba lyngkot kaba long ha Mukhla Nongrim haka jingiadonlang ki nongialam shnong bad ki paidbah nongshong shnong.
Ka bor synshar district West Jaintia Hills District ha ryngkat ka jingiatreilang bad Jowai Municipal Board (JMB), ka Dorbar Shnong Tympang Iawmusiang bad ka synjuk ki waheh chnong Jowai bad kiwei ki nongpyniaid iew ha Jowai kila rakhe pyndonburom iaka sngi kha ba 152 U Mahatma Gandhi kaba la kum ka Gandhi Jayanti da kaba pynlong iaka jingpynkhuid iew ha sor Jowai.
Shuwa ban sdang ka jingpynkhuid la don ka jingialang kaba lyngkot ha khmat khyrdop jong ka DC ophis, Jowai.
Ha kane ka jingpynkhuid iew la iashimbynta da ki ophisar, ki sahep bad ki nongshong shnong nalor ki nongshong die jingdie ha ki dukan bad ki basa iew.
Haka sngi Saitjain ki don 130 ngut ki briew kiba iabit thymmai iaka jingpang khlam COVID-19, I wei ila khlad bad da kane ka jingiap kala kynjoh sha 1405 ngut ha Jylla.
I ne I ba khlad I dei na East Khasi Hills Kat kum ka jingpyntip ka Tnad ka Koit ka Khiah, 130 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 1557 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 3, EJH: 2, EKH: 84, NGH: 1; RBD: 9, SWKH: 4, WGH: 1, WJH: 10 bad WKH: 16.
Ki nongpang kiba la ioh pat iaka jingkoit ki don haduh 238 ngut.
Kine ki kynthup na EJH: 1, EKH: 75, RBD: 86, SWGH: 1, SWKH: 9, WGH: 4, WJH: 21 bad WKH: 41.
Ka jingdon jong ki briew bala ïabit ïa kane ka jingpang khlam ha Jylla baroh ka long 81575 ngut bad napdeng kine 78613 ngut kila ïoh ïa ka jingkoit bad 1405 ngut kiba ïap nalor ki briew ba dang shitom.
Ka ri India baroh kawei kala kyrmaw burom iaka sngi kha ba 152 U Mahatma Gandhi haka sngi Saitjain, ka Chief Secretary ba thymmai ka Jylla Kong RV Suchiang kala lam khmat ban buh ia u syntiew ha u mot u Mahatma Gandhi ha Main Secretariat.
Nalor ka Kong RV Suchiang la sakhi ruh ia kiwei ki ophisar kila shimbynta lang ban kynmaw burom iaka sngi kha u kpa ka ri.
Ki khynnah ialehkai ka Ferdy School Of Martial Arts( The Revolution MMA) kiba la leit ialehkai hapoh ka lama jong Meghalaya Jeet kune do Association kila khur 6 tylli ki takma ksiar bad kawei ka takma rupa na ka lympung 8th North East Jeet Kune do Championship 2021 kaba la long ha sorbah Guwahati, Assam ha ka 26 tarik Nailur, 2021.
Ki khynnah ialehkai kiba la ioh iaka takma ki kynthup: Daowan Suchiang – Gold Medal Fedrick Khongsit – Gold Medal Eibiangmi Langstang – Gold Medal Quistion Ch Momin – Gold Medal Rifiness Warjri – Gold Medal Dabatskhem Lyngdoh – Gold Medal Mewanaibok kharbuli – Silver Medal Na ka liang ka club Ferdy School Of Martial Arts ( The Revolution MMA) ka ai khublei halor kane ka jinglah ialehkai bha ki khynnah na kane ka shlem bad kala kitbok kitrwiang ba kin ioh ka met kaba koit kaba khiah bad ba kin nang trei shitom haka jingim ialehkai.155 ngut ki briew kiba iabit thymmai iaka jingpang khlam COVID-19, kiba ioh pat iaka jingkoit ki don 108 ngut bad ym don mano mano ba khlad naka jingpang haka sngi Thohdieng.
Kat kum ka jingpyntip ka Tnad ka Koit ka Khiah, 155 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 1666 ngut hapoh ka Jylla.
Ki briew kiba iabit thymmai iaka jingpang khlam ki kynthup na EKH: 90, RBD: 3, SGH:1, SWGH: 2, SWKH: 3, WGH: 3, WJH: 27 bad WKH: 26.
Ki nongpang kiba la ioh pat iaka jingkoit ki don haduh 108 ngut.
Kine ki kynthup na EGH: 1, EJH: 1, EKH: 68, RBD: 8, SGH: 1, SWGH: 1, SWKH: 1, WGH: 3, WJH: 4 bad WKH: 20.
Ka jingdon jong ki briew bala ïabit ïa kane ka jingpang khlam ha Jylla baroh ka long 81445 ngut bad napdeng kine 78375 ngut kila ïoh ïa ka jingkoit bad 1404 ngut kiba ïap nalor ki briew ba dang shitom.
Ka Jaintia Students’ Union (JSU) kala ong ba ka PWD Jowai Central Division kam don pisa ban maramot iaka surok bah NH 6 bad NH 40 E kiba sniew tasam bad dap satang ki thliew ki syar.
Kine ki artylli ki surok ym i kop shuh ban ong ba ki dei ki surok bah namar ba kiba bun ki bynta surok kila jot rathai, watla ki dei ki surok kiba wanrah ne kyntiew iaka Ioh ka kot.
Ia kane ka JSU kala ong hadien ka jingwan iakynduh ia u Executive Engineer, Jowai Central Division haka 30 tarik u Nailur hadien ka jingud jingnam ki paidbah naka jingsniew tasam kine ki artylli ki surok bah.
Ka JSU kala ong ba une u Engineer ula kam bad ka sorkar pdeng kam ai bhah pisa shuh ban maramot ia kine ki surok lait tang ka jingmramot barit ria.
U Executive Engineer ula pynsngew sha ka JSU ba ka NHIDCL shen kan khot tender na ka bynta ban maramot ïa katei ka surok, la ong u general secretary ka JSU Shillong Circle u Request Pakma, u president ka JSU War Jaintia u Eddy Kerry Pohtam.
Ka JSU ka kyrpad ïaka sorkar Jylla kumjuh ka sorkar kmie ban maramot mardor ïaka surok bah NH 6 bad NH 40 E khnang ban suk ka ïaid ka ïeng paidbah.
Ka JSU kala buh jingkylli ruh ia ki MLA Rilum Jaiñtia ba hato kim iohi iaka jingsniew kine ki surok ne ki her da liengsuin ban leit ban wan na Shillong Jowai.
I Kong Dolma Siangshai i ba shong ba sah ha Ladrymbai-B, East Jaintia Hills District i la khlad noh haka 30/09/2021.
Ka jingpyndep ia kaba sah jong i Kong Dolma Siangshai kan long haka 01/10/2021 haka por 1.00 baje nohphai sngi ha u lum jingtep ka Balang Catholic Ladrymbai.
Ka Balang jong i ka dei na Nangbah, West Jaintia Hills District.
I Kong Dolma Shangshai i dei i ruh vice president MPUF Ladrymbai Circle Women Wing.
Ka MPUF kala phah ka khubor sngewlem sha kiba haïing hasem jong i kong Dolma bad ka buh haka jingduwai ba U Blei Trai Kynrad un pyntngen iaka iing ka sem jong i.
Ka Jaintia Hills Development Society (JHDS) kawei na ki kynhun niam jong ka Balang Katholik Jowai Diocese lyngba ka jingkyrshan ka kynhun Khublei kaba na ri Germany haka kala plie ïaka jingai jinghikai ei ne Free Tuition Class kyrpang na ka bynta ki khynnah kiba wan na ki longïing ba duk (Underprivileged Student) haka sngi Palei.
Ka jinghikai kan long kyrpang tang na bynta ki khynnah Class IX bad khynnah Class X jong ki artylli ki skul, ka RC EVE Secondary School, Mihmyntdu bad ka Don Bosco Secondary School, Mihmyntdu kiba don 57 ngut.
Ïa u maw nongrim jong kane ka jingai jinghikai la plie da u Fr.Manbha Pakem uba long u Director jong ka Jaintia Hills Development Society (JHDS) haka jingïalang kaba la pynïaid da u Coordinator JHDS u Bah Denis Kurkalang haka jingïadonlang ki khynnah skul bad nonghikai ha Hall RC EVE Secondary School, Mihmyntdu.
U Fr.Manbha Pakem ula pyntip ba ka jinghikai kan long ïa baroh ki subject khamtam ka Mathematics bad Science naduh sngi Nyngkong haduh sngi Thohdieng bad ka jinghikai kan sdang naduh ka 4 tarik bnai Risaw naduh ka por 4.00 baje janmiet haduh 5.30 baje janmiet.
Ïaka Free Tuition Class ngi la jied ban buh hangne namar ngi shem ba ki bun ki khynnah na Mihmyntdu kidei kiba wan na ka longïing baduk ba duna ka jingïoh jingkot bad kiba shong sah trei ha ïing ki briew, ong u Fr.Manbha Pakem.
Kiwei de kiba la jingkren ki long ka Sister Maria Joseph Headmistress Don Bosco Secondary School, ka Kong Tina Lakiang Secretary RC EVE Secondary School, u Bah Federick Sunnah Chairman Committee Balang Mihmyntdu.
Boroh ki nongkren ki la kyntu ïaki khynnah ban shim kabu ïaka jingai jinghikai khlem da pynleh nohei namar ba la mang kyrpang na bynta jong ki.
“Ban ïoh jingjop kum u/ka khynnah skul ka nuksa kaba donkam eh ka long ka jingminot bad jingtrei shitom ban pule, ka jinglong khuid, ka jinglong shisur, ban long kiba shida bad ba shisha.
Lada phi lah ban bud ryntih ïa kine ki kyndon khlem pep phin long u/kaba kmen tam bad jop haka jingim", ong kitei ki nongkren.
Ki la ai jingïaroh ïaka jingstad jingshem phang jong ki dkhot ka JHDS ban sdang da kane ka kam kaba bha bad ka ban ai jingmyntoi ïaki khynnah ba wan na ki longïing baduk.129 ngut ki briew kiba iabit thymmai iaka jingpang khlam COVID-19, 4 ngut kila khlad bad da kane ka jingiap kala kynjoh sha 1404  haka jylla haka sngi Palei.
Kine kiba khlad saw ngut ki dei na East Khasi Hills: 2 bad mar iwei na East Garo Hills bad West Jaintia Hills District.
Kat kum ka jingpyntip ka Tnad ka Koit ka Khiah, 129 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 1619 ngut hapoh ka Jylla.
Ki briew kiba iabit thymmai iaka jingpang khlam ki kynthup na EJH: 3, EKH: 66, NGH: 1, RBD: 4, SWKH: 2, WJH: 11 bad WKH: 42.
Ki nongpang kiba la ioh pat iaka jingkoit ki don haduh 199 ngut.
Kine ki kynthup na EJH: 8, EKH: 109, RBD: 27, SGH: 1, SWKH: 9, WJH: 22 bad WKH: 23.
Ka jingdon jong ki briew bala ïabit ïa kane ka jingpang khlam ha Jylla baroh ka long 81290 ngut bad napdeng kine 78267 ngut kila ïoh ïa ka jingkoit bad 1404 ngut kiba ïap nalor ki briew ba dang shitom.
U Deputy Commissioner West Jaintia Hills District, Garod LSN Dykes ula pynbna paidbah ba kino kino kiba kwah ban pynrung kyrteng Aadhaar kim donkam ban pyni iaka report ai tika COVID ne iaka test negative ha ki jaka pynrung kyrteng Aadhaar ne ki Aadhaar Enrolment Centre/ Camp.
Ula ong ruh ba la pyndam iaka hukum kaba la pynmih haka 7/7/2021 lyngba ka tnad DRDA naduh ka 24 tarik u Nailur 2021.
Ka jingdon kiba iap naka jingpang khlam COVID-19 haka jylla kala kynjoh sha 1400 ngut daka jingkhlad khlad sa 3 ngut kiba iabit ia kane ka jingpang, 169 ngut kiba iabit thymmai iaka jingpang khlam haka sngi Balang.
Kine kiba khlad ki dei na East Khasi Hills: 2 bad iwei na South West Khasi Hills District.
Kat kum ka jingpyntip ka Tnad ka Koit ka Khiah, 169 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 1693 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 1, EJH: 3, EKH: 95, RBD: 20, SWKH: 2, WGH: 2, WJH: 6 bad WKH: 40.
Ki nongpang kiba la ioh pat iaka jingkoit ki don haduh 166 ngut.
Kine ki kynthup na EJH: 3, EKH: 62, NGH: 1, RBD: 7, SWKH: 12, WGH: 3, WJH: 9 bad WKH: 69.
Ka jingdon jong ki briew bala ïabit ïa kane ka jingpang khlam ha Jylla baroh ka long 81161 ngut bad napdeng kine 78068 ngut kila ïoh ïa ka jingkoit bad 1400 ngut kiba ïap nalor ki briew ba dang shitom.
Ka North Eastern Zone Cultural Centre, Dimapur ka la pynlong da ka lyngwiar thohdur ki barikor ha ki Sunon Deiriti jong ki jylla ka thaiñ shatei lammihngi ne Painting Workshop and Renovation of Pavilions ha Guwahati, Assam ba la ju tip kum ka Shilpagram.
Kane ka Lyngwiar Thohdur kan sdang naduh 27th September, 2021 haduh 14th October, 2021 ha ki ar bynta ban shim bynta da ki barikor samla na la ki jylla jong ka thaiñ shatei lammihngi jong ka Ri India.
Ka bynta ba nyngkong yn trei thohdur da ki barikor na Assam, Arunachal Pradesh bad Meghalaya naduh 27th October haduh 4th October, 2021.
La pyniaid ia kane ka lyngwiar thohdur da u Mr Vezwuso Phesao, Exhibition Officer, NEZCC, Dimapur ryngkat bad la ki kher ki mer na Shilpagram, Guwahati.
Manla ki kynhun ki dei ban thohdur da ki snap jong ka rikynti na la ki jylla lajong bad ki barikor ba shim bynta na jylla Meghalaya ki long u samla Ericson Majaw, Ferrando Mawrie, Shidalin Chyrmang bad Fasterfield Ryntathiang.
Lah ban kdew ba ka samla Shidalin Chyrmang na shnong Umkiang, East Jaintia Hills, ka long ka ba la dep pule BFA na Silchar University bad kiwei pat ki dei ki ba dang pynkhreh ban leit pule naduh mynta u snem.
Ia ki kynhun jong ki barikor na la ki jylla lajong la ialam da ki barikor rangbah ki ba kynthup ia u Mr Manoj Roy, Exhibition Officer, Cultural Affairs Department Government of Assam, Guwahati; ka kynhun na Arunachal Team la ialam da u Mr Mr Punyo Chobin, Head of Department, Fine Arts, Rajiv Gandhi University, Itanagar, bad ka kynhun na Meghalaya la ialam da u Bah Raphael Warjri, Chief Art Director, Riti Academy of Visual Arts.
Ka bynta ba-ar jong kane ka lyngwiar thohdur kan bteng biang naduh ka 5tarik haduh 14tarik October, 2021, ka ba kynthup mar san ngut ki barikor na ki jylla Manipur, Nagaland, Mizoram, Tripura bad Sikkim.
Haka sngi ba ar 95 ngut ki briew kiba iabit thymmai iaka jingpang khlam COVID-19, 2 ngut kila khlad bad da kane ka jingiap kala kynjoh sha 1397 haka jylla.
Kine kiba khlad ki dei na East Khasi Hills bad Ri Bhoi District.
Kat kum ka jingpyntip ka Tnad ka Koit ka Khiah, 95 ngut ki briew kila ïabit thymmai ïa kane ka jingpang khlam bad kiba dang shitom ne ki active case ka long 1693 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 1, EJH: 4, EKH: 35, NGH: 1, RBD: 12, SWGH: 1, SWKH: 4, WGH: 7, WJH: 14 bad WKH: 16.
Ki nongpang kiba la ioh pat iaka jingkoit ki don haduh 152 ngut.
Kine ki kynthup na EGH: 1, EJH: 3, EKH: 69, RBD: 6, SGH: 1, SWGH: 1, SWKH: 15, WGH: 2, WJH: 41 bad WKH: 13.
Ka jingdon jong ki briew bala ïabit ïa kane ka jingpang khlam ha Jylla baroh ka long 80992 ngut bad napdeng kine 77902 ngut kila ïoh ïa ka jingkoit bad 1397 ngut kiba ïap nalor ki briew ba dang shitom.
Ka Jaintia Tribal Traders Association (JTTA) haka sngi Nyngkong hapoh ka jingialam u president Iatha Najiar kala leit ban ïakynduh ïa u EM incharge ka tnad Taxation, Jaintia Hills Autonomous District Council (JHADC) u Ma W Sungoh ban dawa na u ban nym ai Trading License sha ki nongkhaïi bar Jylla lane ki company bar jylla ha rilum Jaintia khamtam hapoh ka sor Jowai.
Haba ïadei bad ka jingai Trading License, u Ma W.Sungoh ula ïathuh ba ïa kane ka kam ym lah ban leh tang da ka konsil hynrei kaba kongsan hi kadei na ki dorbar shnong.
Ula pynsngew ba ula ju khot ïaki nongïalam jong ka Synjuk ki Waheh Jowai ban ïaphylliew jingmut halor kane ka bynta.
Ula kular ban rah ïa kane ka phang haka Executive Committee jong ka JHADC bad ula ban jur ïaki Dorbar Shnong ban shim ka jingkit khlieh.
Ka JTTA ka pynpaw ba ka dap da ka jingsngew nguh kaba khraw ïa u Ma Sungoh uba la shimkhia haba jingïadei bad kane ka bynta.
Ka JTTA ka la kyntu ïaki sengbhalang bapher bapher ka rilum Jaintia, ka Synjuk ki Waheh Shnong kiba don ha sor bad nongkyndong ban pyrkhat ïa kane ka bynta khnang ba ki trai ri trai muluk kin nym kyrduh kam kyrduh jam bad ba ki lah ban ieng rasong haka kam khaii pateng.
Ka JTTA ka la ïathuh ba ka la dep ban ïaphylliew jingmut bad ka Ladthadlaboh Dorbar Shnong ban pynsngew ïaki jingeh jong ki nongkhaïi trai Jylla lada wan ki Company bar Jylla ban sengkam sengjam hapoh Jaintia ne ha sor Jowai.
Ka JJTA ka kyrpad ia baroh ki dorbar shnong ban ai ka jingïatreilang ban khang lad iaki company ne ki bar jylla kiba wan ban seng kam ha rilum Jaintia.
Ka World Rabies Day da pynman kyrpang kam ka lad ïow wanrah ïa ka ïutip ha pyrdi ki paidbah ïow pynwiar wow pyndooh ïa kani ka khlam kjutbieit (Rabies) ha kylleiñ satlak ka pyrthai.
Man ko leh kam ka lad ïow pyn ïatyllilang ïa ki bru, ki seiñ wapher wapher, ka sorkar wa kiwi kiwi ki nongchim bynta ïow iakrehlang ki pyrchah ïa kani ka kjut nei bynta i bha i miat ka imlang sahlang.
Kam wa kynmo warom ïa u moomer ïong kani ka sngi, ha uni u snem ka phang ïong ka World Rabies Day 2021, toh kamni- “Rabies: Facts, Not Fear".
Iwa mut toh: i u man i kiwa thooh du ïa ki jingsakhiat chaphang kani ka kjut, u pynduh noh i ïa ki jingsñiawthuh bakla waroh wei wym toh u tieñ i ki ini i kjut.
Ïa kani ka sngi World Rabies Day da pynman ïa ka man u snem ha ka 28 tarik September.
Da jied ïa kani ka sngi, kam ka dak wow kynmo warom ïa ka sngi ïap u Louis Pasteur – uwa man u nongchem nyngkong ïa ka dawai tika pyrchah ïa kani ka kjut Rabies.
Ka Meghalaya Veterinary Services Association, Jaintia Hills District Unit, da jooh pynman ko ïa ki prokram wapher wapher deiwa ïakrehlang chirup wa ka Ophis ïong u District A.H.& Veterinary Officer, West Jaintia Hills, Jowai wa u District A.H.& Veterinary Officer, East Jaintia Hills, Khliehriat.
Kam ka ïutip ïa ki paidbah, ïa kani ka tika pyrchah ïa ka kjut rabies kawa khut i ka “Anti-Rabies Vaccine", hadooh katni leh dang esikai nae pynsñiawthooh (awareness) ha waroh ki dispensary wa ki hospital ïong ka chnat A.H.& Veterinary ïong ka jylla ïong i.
Da pynchlur ïa ki paidbah u wanrah ïa ki jingri ïong ki ïow e ïa kani ka tika khamtam ïa ki ksaw wa ki miaw.
Kani ka jingïakrehlang emkaam bha ko neibynta u wanrah ïa ka jingjop pyrchah ïa kani ka kjut wei wow ïatyllilang i deiwa pyrkhat i ïow poi i cha ka thong chirup wa ka pyrthai waroh kawi.
Katae ka thong toh da khut ki ka – ka“Zero by 30", iwa mut wa ymtoh de u em kani ka kjut chwa u snem 2030.
Kani ka khlam Covid-19 da wanrah ko boon ki jingmutdur wa boonjait chaphang ki jait kjut wapher wapher, ki rukom ïa bi ki, wa ka rukom e tika ïong kini ki jait kjut.
Neitae i daw, em ka jingtieñ ïong ki paidbah u e tika nei bynta ka tika Covid-19 ha boon ki ri ha pyrthai hi wa ha ri India ïong i.
Hei ïatoh wa ka kjut Rabies, kani ymtoh ka kjut kawa dang thymme wei wa da tip bha i chaphang ïong ka nadooh tynde.
Neitae i daw, ha uni u snem, kani ka phang ‘facts, not fear’, da pynjoor ko u pynpyrkhat ïa i khamtam chaphang ki jingsakhiat ïong kani ka kjut wei ymtoh u ap i ïa ki wyrta hamsaia namo ki ïutip wymem nongrim kiwa joor du i pyntieñ ïa ki paidbah chaphang ini i kjut.
Ki Ïutip Wasakhiat (Facts): Ki ïutip wasakhiat neibynta wow wanrah ïa ki khubor wasakhiat, wow pynduna ïa kani ka kjut Rabies deiwa e tika i ïa ki jingri ïong i wei wow e sikai i ïa ki paidbah chaphang ka rukom ïabi kani ka kjut wei wa kammon u ïe i u lait u ioh ïa kani ka kjut.
Khlem ki khubor wa sakhiat kiwa thikna, ym ïe i u tip wa katwon i rukom joor lane rukom poor kani ka kjut.
Emkaam u tip i ïei sakhiat, lym kamtae tae daw boon ki bru wa ki mrad wow ïap da ki phaw hajar ngut man u snem na i kjut Rabies.
Ka Jingtieñ (Fear): Kani em ko 3 jingmut ha kani ka phang uni u snem.
Nyngkong, mut ko chaphang ka jingtieñ wa da wanrah da kani ka kjut Rabies, ka jingtieñ ki paidbah hawa chah dait ki ha ki mrad wa em kjut Rabies.
Ka wa-ar, mut ko chaphang ka jingtieñ ki paidbah ha wa da ioh kjut ki hadien wa da ïabi kani ka kjut na kiwi ki bru wa ki mrad.
Kawa khatdooh, mut ko chaphang ka jingtieñ lyngba ki khubor wym sakhiat (fake news) wa ki ïutip ki wym em nongrim kiwa pyntieñ ïa ki paidbah u phah e tika ïa ki jingri ïong ki.
Kamtae da kyntu ïa ki paitbah ïow ïakrehlang ki deiwa pynbna du ïa ki khubor kiwa sakhiat, wei ymtoh u pynbna ïa ki khubor pyntieñ paidbah khnang wa ka thong ïong ka pyrthai waroh kawi wow pynduh jait ïa uni u khniang kjut Rabies u man i iwa jop.
Ïow tip chooh chooh deiwa rap bniah, ïe phi ki paidbah u ïoh ïa ki kot lyngkdop (pamphlets) na kiwon kiwon ki chnat ophis ïong ka A.H.& Veterinary.
By.
Dr.FR Shadap Secretary Meghalaya Veterinary Services Association Jaintia Hills District Unit.
Kum shibynta ban bteng ia ka jingpynshai paidbah halor ka khlam COVID-19 bad halor ka tika iada na kane ka khlam bad ki skim sorkar pdeng, ka ophis jong u Block Development Officer ka Mairang C&RD Block ka la pynlong ia ka prokram pynshai paidbah ha phyllaw jong ka Laitdom Presbyterian Secondary School, Laitdom Mawlieh, Laitdom haka sngi Nyngkong.
U Lamphang ka iingdorbar thawain jong ka Meghalaya Legislative Assembly ula long kum u kongsan ha ka jingdon ryngkat u BDO ka Mairang C&RD Block u Bah V.Swer, ki nongtrei jong ki tnat sorkar bapher bapher, ki Sordar shnong ka thain, ki nongialam niam bad kiwei pat.
Ha kane ka prokram la ioh ruh ka jingpynshai paidbah na ka liang jong u BDO ka Mairang C&RD Block bad kiwei de ki ophisar halor ki skhim pynroi bapher bapher jong ka sorkar kmie kum ka PMAY, NRLM, MNREGS, DDU-GKY nalor kiwei kiwei.
U Lamphang ka iing Dorbar thawain ka jylla uba long ruh u MLA Mairang u Bah Metbah Lyngdoh haba kren u la ong ba ki skhim pynroi bapher bapher jong ka Sorkar Kmie kiba kynthup ia ka MNREGS ki la iarap shikatdei eh ban kyntiew ia ka ioh ka kot jong ki paidbah nongshong shnong ka Ri khamtam kito kiba sah ha ki thain nongkyndong.
Ula la kyntu ruh ia ki paidbah bad ki nongialam shnong ba kin bud ryntih ia baroh ki jingbthah kiba thymmai halor ka rukom pyntreikam ia kine ki skhim namar ka jingthmu hi ka long ban kham pynjanai shuh shuh ia ka rukom pyntreikam iaki naka bynta ka jingbit jingbiang bad jingmyntoi u paidbah.
Haba iadei bad ka jingpang khlam COVID-19, u Bah Metbah u la pynkynmaw ia ka jingiatrei shitrhem ki nongshongshnong jong ka jylla ha ka kylla kaba nyngkong jong kane ka khlam ha u snem bala leit noh bad u la kyntu ruh ia ki paidbah ba kin iai bteng ban husiar da kaba bud pyrkhing ia baroh ki jingbthah jong ka sorkar ha kaba iadei bad ki lad jingiada na ka jingsaphriang jong kane ka khlam ha kane ka wat kaba mynta bad ban iai bteng ban ai jingkyrshan ia ki nongtrei jong ki tnat sorkar bapher bapher ha ka jingpyrshang jongki ban iada na ka jingsaphriang shuh shuh jong kane ka khlam ha ka ri bad ka jylla.
U Bah Metbah u la kyntu ruh ia ki paidbah nongshong shnong ba kin ym sngap ia ki khubor lamler bad ki khubor bym dei namar kine ki don ia ka bor ban ialam bakla iaki paidbah bad kiba lah ruh ban long ki mawjynthut pynban ia ka jingiakhun pyrshah ia ka khlam COVID-19 da ki bor sorkar bad bor shnong bor thaw.
La pyniphuh iphieng ia kane ka prokram da ka Skit halor ka phang “Iada iala ki khun na u khniang COVID-19" ia kaba la pyni da ki nongtrei ka koit ka khiah jong ka PHC Laitdom bad ki nongshongshnong ka thain bad ia kiba la btin lynti da ka Dr Anita kaba la wan na ka liang jong ka World Health Organization (WHO).
Kiwei kiwei pat kiba la kren ha kane ka prokram ki kynthup ia u BDO ka Mairang C&RD Block u Bah V.Swer, u Bah Andrew Sawian uba la mihkhmat ia ka Indian Red Cross Society, u District Programme Manager, DDU-GKY, Nongstoin, u Bah B.Marbaniang, u Medical Officer ka PHC, Laitdom u Dr.N.L Mawnai bad  u Sordar Shnong ka Shnong Laitdom Mawlieh u Bah H.Lawriniang.
Hadien ba la wai ka prokram la sakhi ruh ia ka jingaitika iada COVID-19 ha katei ka jaka ha kaba la pynlong ia ka prokram.
SDPRO.Mairang.
Ha ka sngi Nyngkong ki don 108 ngut ki briew kiba iabit thymmai iaka jingpang khlam COVID-19, 3 ngut kila khlad na ka jingpang bad da kane ka jingiap kala kynjoh sha 1395 haka Jylla.
Kine ki lai ngut kiba khlad ki dei na East Khasi Hills District.
Kat kum ka jingpyntip ka Tnad ka Koit ka Khiah, 108 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 1752 ngut hapoh ka Jylla.
Ki briew kiba iabit thymmai iaka jingpang khlam ki kynthup na EKH: 72, RBD: 9, SWKH: 2, WGH: 1, WJH: 15 bad WKH: 9.
Ki nongpang kiba la ioh pat iaka jingkoit ki don haduh 230 ngut.
Kine ki kynthup na EJH: 2, EKH: 94, NGH: 1, RBD: 13, SWKH: 10, WGH: 3, WJH: 31 bad WKH: 76.
Ka jingdon jong ki briew bala ïabit ïa kane ka jingpang khlam ha Jylla baroh ka long 80897 ngut bad napdeng kine 77750 ngut kila ïoh ïa ka jingkoit bad 1395 ngut kiba ïap nalor ki briew ba dang shitom.
Ka Dorbar Shnong Umlyngsha, East Jaiñtia Hills kala pynpaw iaka jingangnud ban pynkylla iaka Wah Sailynter kaba la ai jingiada bad la pynkylla fish sanctuary naduh u snem 2019 kum ka jaka jngohkai ban khring iaki nongshang kai suwari.
U Namphrangmi Talang, Waheh Shnong, Umlyngsha ula iathuh ba ia kane Sailynter fish sanctuary ka dei ka fish sanctuary kaba nongkong eh hapoh East Jaintia Hills kaba la pynbna ha ka 5 tarik Nohprah (December) 2019 da u Bah FM Dopth, DC barim ka district lyngba ka jingmynjur lang ka Dorbar shnong Umlyngsha.
“Kane ka sanctuary mynta kala kharoi bha ki dohkha bad kiwei ki jingim hapoh um bad la ai jingiada ba kyrpang iaka sawdong sawkun ka fish sanctuary.
Mynshwa katba ka shnong kam pat pynkylla fish sanctuary ia kane jaka, ki dohkha ki don hi hynrei kamdei pat kumba long mynta," la ong u waheh shnong Umlyngsha.
U Namphrangmi ula kyntu iaka sorkar jylla khamtam ia ka bor District jong ka East Jaintia Hills ban pynlong ia kane ka jaka ri dohkha kum ka Aqua Park hapoh ka District.
“Ngi kyrpad ruh ia ka sorkar lyngba ka bor synshar District na ka bynta ban pynioh ia kine ki jingdonkam kum ban shna ia ki lynti iaid kjat, ka Jingkieng iaidkjat, ki jaka shongkai pynngad, ki lieng na ka bynta ban buh ha kane ka fish sanctuary khnang ban khring ia ki riew jngohkai pyrthei khamtam ia ki riew ieit dohkha," la Namphrangmi.
Ula ong ruh ba kane ka Wah Sailynter ka don haduh saw tylli wah rit ba tuid shaka kiba tip kum ka Wah Umpyrjaw, Wahsiej, Wah Umpliang bad Wah Ratap.
Nakaliang ka shnong kala buh ki jingmana ban khang pyrshah iaki briew ban pynjakhlia bad ban pyniap pathar iaki dohum dohpnat bad ban pom iaki dieng ki siej.151 ngut ki briew kiba iabit thymmai iaka jingpang khlam COVID-19, I wei ila khlad bad da kane ka jingiap kala kynjoh sha 1392 haka jylla haka Sngi U Blei.
I ne I ba khlad I dei na West Jaintia Hills District.
Kat kum ka jingpyntip ka Tnad ka Koit ka Khiah, 151 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 1877 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 1, EJH: 2, EKH: 61, RBD: 9, WGH: 1, WJH: 11 bad WKH: 66.
Ki nongpang kiba la ioh pat iaka jingkoit ki don haduh 218 ngut.
Kine ki kynthup na EJH: 1, EKH: 138, NGH: 3, RBD: 35, SWGH: 1, SWKH: 14, WGH: 4, WJH: 12 bad WKH: 10.
Ka jingdon jong ki briew bala ïabit ïa kane ka jingpang khlam ha Jylla baroh ka long 80789 ngut bad napdeng kine 77520 ngut kila ïoh ïa ka jingkoit bad 1392 ngut kiba ïap nalor ki briew ba dang shitom.
Kawei ATM card kaba ieh klet ha UBI/Punjab Bank, Jowai.
Kane ka card kaba dei kaba don kyrteng Soo Dami Rymbai.
Kiba dei trai phone ha une u number 9436310206.
Kane ka long ka jingpyntip sha phi kur ki kha bad ki paralok ki para jor bad kiba ieid kiba thoin ba I Ma Phrin Pohthmi ba ju khot sin Ma War I ba shong basah ha Ladrymbai Datsimpein, East Jaintia Hills ila khlad noh haka 25.9.21.
Ka jingleit ontep ia i kan long ha ka 27.09.2021 por 12.00 noh sngi.
Haka sngi Saitjain ki don 208 ngut ki briew kiba iabit thymmai iaka jingpang khlam COVID-19, 2 ngut ki briew kila khlad bad da kane ka jingiap kala kynjoh sha 1391 haka jylla.
Kine ki 2 ngut kiba la khlad naka jingpang khlam ki dei na Ri Bhoi bad West Khasi Hills.
Kat kum ka jingpyntip ka Tnad ka Koit ka Khiah, 208 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 1945 ngut hapoh ka Jylla.
Ki briew kiba iabit thymmai iaka jingpang khlam ki kynthup na EJH: 2, EKH: 129, NGH:1, RBD: 20, SWGH: 1, SWKH: 5, WGH: 4, WJH: 18 bad WKH: 28.
Ki nongpang kiba la ioh pat iaka jingkoit ki don haduh 251 ngut.
Kine ki kynthup na EGH: 2, EJH: 2, EKH: 109, NGH: 1, RBD: 28, SWGH: 1, SWKH: 4, WGH: 4, WJH: 28 bad WKH: 72.
Ka jingdon jong ki briew bala ïabit ïa kane ka jingpang khlam ha Jylla baroh ka long 80638 ngut bad napdeng kine 77302 ngut kila ïoh ïa ka jingkoit bad 1391 ngut kiba ïap nalor ki briew ba dang shitom.
Haduh 19 ngut ki nonghikai jong ka Shangpung College kila ioh jingmyntoi ne tulop sorkar naka skim People’s College Grant.
U Myntri ka tnad Pule Puthi Ma Lahkmen Rymbui ula aiti iaka sanction order haka jingialang akba long haka sngi Thohdieng ha katei ka kolej.
Ha kane ka jingialang laiadonlang u MLA, Comingone Ymbon, Additional Chief Secretary, DP Wahlang nalor kiwei kiwei.
U Ma Lahkmen haba kren kum u kongsan ula ban ba ka sorkar MDA hapoh ka jingialam u Conrad K Sangma kala shimkhia ban kyntiew iaka kam pule puthi haka jylla baroh kawei.
Kumban shu pynkynmaw na ki 9 tylli ki college kiba shah jied kum ki Peoples’ Colleges, 3 tylli ki dei na Rilum Jaintia kaba kynthup iaka Jaintia Eastern College, Khliehriat, Nongtalang College nalor ka Shangpung College.
U Myntri ka tnad ka Koit ka Khiah u James PK Sangma haka sngi Thohdieng ula la leit jurip dalade iaka Sohryngkham Health Sub Centre bad ula kular ban kyntiew kyrdan ia kane ka jaka sumar sha ka Primary Health Centre.
Ha kane ka jingjurip la iadonlang u MDC ka Sohryngkham, Bah Pynïaid Sing Syiem uba dei u Chairman ka KHADC.Kane ka jingkular u Myntri ka ṭnad ka koit ka khiah kala ai mynsiem iaki nongshong shnong bad ki kyrmen ba kan urlong kane jingthmu kaba kila dawa la kham slem.
“Ngan sa shim ia kane kum ka mat kaba ha khmat eh bad hapoh kane ka samoi trei ngin sa pynurlong na ka bynta ban kyntiew kyrdan noh ia ka Health Sub-Centre sha ka kyrdan Primary Health Centre", ong u James K Sangma.
U Bah Pyniaid Sing Syiem u la ong, “Naduh u snem 2008 ki paidbah bad ki nongialam shnong kila angnud ban kyntiew kyrdan ia kane ka jaka sumar bad na ka liang u Myntri ka tnad ka koit ka khiah (James K Sangma)  tang shu ioh bat ia ka kam kum u Myntri ba dei peit ia ka tnad ka koit ka khiah u la kwah wan hi dalade sha Sohryngkham".
U Pyniaid u la iathuh ba ki nongialam shnong kila dep ban ai ia ka kot jong ka jaka na ka bynta ban tei ia ka PHC sha ka ophis u DHS.“Nga ruh kum u nongmihkhmat ngan buddien ia kane ka jingangnud kiba ki paidbah ki la pynpaw khnang ba kan long ka jingmyntoi ia uba bun balang ha kaba ia dei ban ïoh jingshakri na ka tnad ka koit ka khiah ka Sorkar Jylla", u la ong.
Ka Red Ribbon Club jong ka Jaintia Eastern College, Khliehriat ryngkat ka jingïatreilang ka Meghalaya AIDS Control Society, Shillong ka la pynlong ïaka jingïakop Zonal Level Quiz Competition 2021 (Zone B) kaba kynthup ïaki kolej jong ka East bad West Jaintia Hills District.
Ïaka jingïakop la pynlong ha Jaintia Eastern College, Khliehriat haka 24 tarik une u bnai halor ka phang “Ki samla bad ka jingpang HIV/AIDS, Tuberculosis bad ka Voluntary Blood Donation".
La wan ïashim bynta da ki hynriew tylli ki kolej ba kynthup ka Kiang Nangbah Government College, Jowai, ka Thomas Jones Synod College, Jowai, ka Nongtalang College, ka Ri War Jaintia College, Amlarem, ka Jaintia Eastern College, Khliehriat, ka St.Anthony,s College, Byndihati.
Ïaka Nongtalang College la mih khmat da ka samla Sowanki Pohrmen bad samla Eliteme Pohsnem kiba la jop ïaka jingïakop bad kin leit mih khmat ïaka Jaintia haka jingïakop State Level Quiz Competition 2021 ka ban pynlong ha nongbah Shillong.
Ka St.Anthony,s College bad ka Kiang Nangbah Government College ki la wan haka kyrdan kaba Ar bad ba Lai.
Haka jingïakop la sakhi lang da u Bah A.Lanong Program Officer jong ka MACS haka jingdonlang u Principal jong ka Jaintia Eastern College u Dr.Phervision Nongtdu bad ki nonghikai.
Ka tnad Agriculture ha ryngkat ka jingiatreilang bad ka shnong Namdong B kala pynlong iaka jingai jinghikai bad sam symbai jingthung sha ki nongshong shnong haka sngi Palei.
Ha kane ka jingai jinghikai la sam ruh iaki symbai jhur sha ki 58 ngut ki nongrep.
U Agriculture Development Officer (ADO) S Syngkon ula ai iaki har rukom ki jinghikai ba ki nongrep kin myntoi bad ban iada iaki jingthung.
Ula batai ruh iaka PM Kisan, ka Insurance, pension iaki nongrep.
Ia kane ka jingai hikai la pyniaid da u Waheh Shnong Namdong B u ma DS War uba la khublei ruh iaka tnad kam rep kam riang kaba la shimkhia ban ai jinghikai bad symbai sha ki nongrep ka shnong.184 ngut ki briew kiba iabit thymmai iaka jingpang khlam COVID-19, 3 ngut ki briew kila khlad bad da kane ka jingiap kala kynjoh sha 1389  haka jylla haka sngi Thohdieng.
Kine kiba la khlad 3 ngut ki dei na East Khasi Hills District: 2 bad West Jaintia Hills: 1.
Katkum ka jingpyntip ka Tnad ka Koit ka Khiah, 184 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 1990 ngut hapoh ka Jylla.
Ki briew kiba iabit thymmai iaka jingpang khlam ki kynthup na EJH: 2, EKH: 91, RBD: 6, SWGH: 1, SWKH: 2, WGH: 1, WJH: 19 bad WKH: 62.
Ki nongpang kiba la ioh pat iaka jingkoit ki don haduh 159 ngut.
Kine ki kynthup na EGH: 3, EJH: 6, EKH: 61, RBD: 3, SWKH: 3, WGH: 6, WJH: 59 bad WKH: 18.
Ka jingdon jong ki briew bala ïabit ïa kane ka jingpang khlam ha Jylla baroh ka long 80430 ngut bad napdeng kine 77051 ngut kila ïoh ïa ka jingkoit bad 1389 ngut kiba ïap nalor ki briew ba dang shitom.
Hadien bala mih ka kynrum kynram na ka jingrekomen u Dolloi Elaka Nongjngi Copiousness Daw iaka patta ban pynkylla sha ka LHC ha Khlieh Lamanang, ka dorbar shnong Namdong A kala rai ban pyndonkam ia kane ka jaka jong ka shnong kumba ju long bad kyntu iaki nongdie nongthied jaka ha katei ka jaka ba kim bit ban kyntur sha u pud ne ki jaka jong ka shnong.
U Secretary Shnong Namdong A u ma S Thubru, ula ong ba na ka liang jong ka dorbar shnong kala rai ban pyndonkam ia kane ka jaka ka shnong kumba ju pyndonkam naduh mynbarim.
Ka dorbar shnong ka kyntu ia u nongdie bad nongthied jaka ha Khlieh Lamanang ba kynthup ia u Ankur star Kympat bad ia u Romario Sungoh ba kim bit ban kam ia kane ka jaka ka shnong bad ki dei ban kam katkum ka jingheh ka patta jong ki khnang ban lait na kino kino ki jingkulmar.
U ma Thubru ula ong ba ka shnong kam don kano kano ka jingpyrshah ia kane ka jingthied ne jingiadie jaka hapdeng u Ankur bad Romario Sungoh, hynrei ula ban jur ba kim dei ban kyntur ne kam trai sha ki jaka jong ka shnong.
Kane ka kam iadie iathied jaka kala poi sha ka miej u RO JHADC bad la bthah ia u Dolloi elaka Nongjngi ban khot iaka village court ban pynbeit ia kane ka kam hapoh 15 Nailur 2021, pynban la kynnoh ba u dolloi ula leh bymsuidniew ia kane ka jingbthah u RO.Ka shnong Namdong A kala ong ba ka jingheh ka patta kaba thmu ban kylla LHC ka don ka jingheh tang 4,548 Square meters, hynrei la kynnoh ba u dolloi recommend da ki phew acres kaba ka shnong ka pyrshah jur ia kane ka jngleh u dolloi Nongjngi.
Ka ophis jong ka Divisional Forest Officer, Jaintia Hills Wildlife Division, Jowai kan rakhe iaka Wildlife Week haka taiew ba nyngkong u bnai Risaw 2021.
Ha kane ka jingrakhe iaka Wildlife Week kan don ka jingiakop shongdur da ki mobile ne Mobile Photography halor ki mrad mreng bad ki jingthung jingtep (Reptiles/ Mammals/ Amphibians/ Endangered and Endemic Plants).
Ka ophis DFO kala khot bad wer ia baroh ban pynpoi iaki kyrteng naduh 23-30 tarik Nailur (September) lyngba ka mail dfowljh@gmail.
com Kane ka jingiakop kalong ia baroh bad tang ia kiba shong ba sah ha rilum Jaintia.
Ia ki nongjop yn sa pynbna lyngba ka website jong ka tnad kam khlaw bad yn sa don kawei ka whatsapp group na ka bynta kane ka kam.
U Bah Banteidor Lyngdoh Myntri ka Tnad Sports ka Sorkar Jylla ula buh ïa u maw nongrim ban sdang tei ïaka Indoor Sports Hall cum Multi Utility Centre ba shongdor T.1.55 Klur kaba la bei pisa da ka Ministry of Tribal Affairs haka shnong Lummawbah, Upper Shillong hka sngi Balang.
Ha kane ka jingbuh mawnongrim la iadonlang u Hamletson Dohling, Myntri ka tnad Community and Rural Development bad kiwei kiwei.
U Bah Banteidor Lyngdoh haba kren kum u kongsan ula ong ba ka jingioh jong ka Lummawbah ia kane ka indoor hall cum multi utility centre kan long ka jingkyrkhu iaka shnong ka thaw bad iaki khun samla ba kin ioh ban kilan bad ban pyndonkam haka kam ialehkai.
Ula ong ruh baka sorkar kala shim shibun ki sienjam ban pynbiang iaki jaka ialehkai kiba paka khnang ban kyntiew iaka kam ialehkai haka jylla.
U Bah Hamlet haba kren ula ong ba kane ka dei ka jingangnud kaba la slem bha jong ka shnong bad ynda la dep tei iaka kan ai ka jingmyntoi iaka shnong ka thaw bad ki khun samla kiba ialehkai ha ki jingialehkai bapher bapher.
Kiwei kiwei kiba iadonlang ha kane ka jingbuh mawnongrim ki kynthup ia u Chief Engineer ka State Sports Council Bah JNS Lakiang, u Bah Arju Dkhar, Secretary ka shnong Lummawbah bad BDO Mylliem Bah PT Passah.
Ka Ophis jong U Sub-Divisional Officer (Supply), Amlarem Sub-Division kala pynbna paidbah ba la pynkylla bad pynbeit thymmai ia ka dor jong ka Umphniang sharak (SK Oil).
Ka dor dielang na Jowai kalong T.49.70 shi liter (SK Oil Agency Price, Jowai T.44.35, SK Oil Sub-Agency, Transportation Charges T.2.00 per liter Godown/Labour Charges T.1.85 per liter Profit Margin T.1.50 per liter) Ka dor dielang na Amlarem kalong T.51.70 shi liter (S.K.Oil Agency Price, Amlarem T.49.70, Transportation Charges T.1.00 per liter Profit Margin T.1.00 per liter).
Kane ka dor thymmai kala pyntrei kam naduh ka 1 tarik Nailur (September) 2021.263 ngut ki briew kiba iabit thymmai iaka jingpang khlam COVID-19, iwei iba khlad bad da kane ka jingiap kala kynjoh sha 1386 haka jylla haka sngi Palei.
Ine iba khlad iwei i dei East Khasi Hills District.
Kat kum ka jingpyntip ka tnad ka Koit ka Khiah, 263 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 1968 ngut hapoh ka Jylla.
