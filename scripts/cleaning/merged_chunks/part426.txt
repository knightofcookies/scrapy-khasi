Tang ban shu pynkynmaw, ha katei ka 12.01.1972, ka sorkar Meghalaya ka dang dei tang ka sorkar shylluit (Autonomous State) haba la wan plie da ka Prime Minister Indira Gandhi dang ha ka 2.4.1970.
La kyntiew pat ia ka sha ka kyrdan jylla bapura (Full State) naduh ka 21.01.1972 Hapoh katei ka bhah thung kam sorkar ba la kdew haneng, la buh mar 40 percent na ka bynta ki Khasi-Jaintia bad Garo ruh, 5 per cent pat ia kiwei ki riewlum Scheduled Tribe (ST) ka jylla.
Ym shym don jingkdew ei-ei halor kata ka ‘ Roster’, kaba dei ka rukom khein por ha ka liang ka thung bad trei kam.
Ka Roster SystemDei tang naduh ka 10.05.2022, ba ka Sorkar Meghalaya ka pynrung ia katei ka Roster System ha ka thung kam-thung jam hapoh ka Sorkar, tang ha ki kam kiba neh skhem (permanent), ym ia kiwei kiba shu thung synjor shipor- arpor (temporary).
Ka long kaba dei eh, namarkata, kumba la kdew ruh da ka kashari High Court (Division Bench) ba kan shong ha ka Sorkar jylla, naduh lano kan pyntrei kam ia katei ka ‘Roster System,’ ha ka rai kaba iadei halor ka mokotduma (Case) ka Zanera R.Marak pyrshah ia ka Sorkar Meghalaya, ha ka 3.4,2023.
Ka High Court ka ong, “ ba ia ka tarik/por ban khein, naduh mynno yn sdang pyntreikam ia katei ka nongrim Roster thung kam, la naduh mynshwa haba dang thung kam, lane kham hadien, kan hap pynshong nongrim bad rai hi da ka Sorkar jylla.
"Ka shai kdar namarkata, ba ha katei ka por thung kam, January 1972, ym shym don ei-ei halor kata ka Roster System, hynrei ka Sorkar jylla ka la pynmih ia ka Roster System tad haduh u bnai May 2022, dei naduh kane ka tarik kan shong nia-shong ain ban khein ia ka Roster System.
Haba biang ka nongrim, ka nia bad ka ain, kan shitom ia kiba kwah kynsha ba kin pyrshah.
Kiba dang pyrshah, ai ki leit ud sha kashari.
Kane kan pynthanda noh ia kane ka mat kaba da thnam ha kine ki por bad kan wanrah jingsuk-jingsain bad jingiatylli hapdeng para ma ngi ki trai hapoh ka jylla Meghalaya.
Shillong:Halor ka jingthmu jong ka People’s Democratic Front (PDF), ban iasoh bad ka National People’s Party (NPP), kumta ka her ka khubor, ha kine ki sngi, ba ka don ka jingthmu ban pynhap noh ia uwei u myntri jong ka seng UDP bad ban thep da U MLA jong ka seng PDF, kum u myntri thym mai, ha kaba katei ka long, ha shwa ka elek shon MLA na Sohiong.
La iathuh ba uwei u myntri jong ka seng UDP, yn weng noh bad yn thep da U MLA jong ka seng PDF, nangta sa uwei pat U MLA jong ka PDF, un long u nongai jingmut ia u myntri rangbah lane kum U Chairman ha kano kano ka Corporation.
Lah ban pyn kynmaw, ba ha kaba sdang ka UDP, ka la kam ban thaw sorkar ha ryngkat bad kiwei de ki seng trai ri, hynrei, haba katei ka jingthmu, kam trei kam satia, ka UDP, ka leit ban iatrei lang bad ka seng NPP, ban thaw ia ka sorkar syn rop.
Ia mynta ka UDP, ka don arngut ki myntri ha kane ka sorkar synrop bad kitei ki kynthup ia U bah Paul Lyngdoh bad ia U Ma Kyrmen Shylla.
Ka UDP kan sngewthuh ba ka por ka la dier ia ka mynta, ka la tih thliew jingtep hi dalade ialade.
Lab kut syndon ka UDP katto tebiang khnang ban skhem ka sorkarla nguid ka spah ia ka jingsnhewthuh, jingtiplemBaroh baroh ia bein ia ka NPP bad baroh baroh ia snoh pat ha ka bos ka NPPka UDP hapoh ka jingialam u Metbah,naduh u snem 2018 ka la dep kdoh tyllai pasi shwa ialade….
mynta satang ban kynniat lakut phom.
Ha u prah.
Nongpoh: Ka jinglah ki nongialam ka Ri Bhoi Youth Federation (RBYF), ban iarap ia kawei ka skul kaba don ha shnong Ummat-2, ka la pynkmen eh ia ki briew kiba don hapoh katei ka shnong, ka shnong khappud kaba hap ha Raid Nongtung bad kaba dang don hapdeng ka jingiaknieh ka Meghalaya bad Assam.
Katei ka skul kaba la leit ai jingiarap Ben bad Desk da ka RBYF, ka dei ka skul kaba la tip kum ka St.Joseph English Medium School, ka skul kaba la shna hi da ki briew na katei ka shnong ha kine ki khyndiat snem, ba kin ioh ban pynleit skul ia ki khun ki kti bad kiba la shu synniang da ka pisa kaba T.150 na ki kmie ki kpa jong uwei u khynnah, khnang ba kin ioh ban siew ia ka Tulop jong kiba hikai ia kitei ki khynnah.
Ha katei ka sngi, ba ki nongialam ka RBYF ki la leit ban noh jingiarap ia katei ka skul, la sakhi da ka jingdon u Bah Neverson Makdoh, dkhot ka sengkmie ha ka RBYF, ha ryngkat ka jingdon u Bah Shining Shadap, General Secretary ka RBYF Raid Nongtung Circle lem bad kiwei, ha kaba ka jingkren jing ki hadien ba ki la aiti ia kitei ki jingiarap, ki la pynpaw ba ka nongrim kaba la pynlong ia ka seng ba kan iarap ia katei ka skul, ka dei hadien ba ki la iohi shisha ia kata ka jingdon da ki briew hapoh katei ka shnong, ban ioh ia ki tiar kiba donkam eh hapoh katei ka skul.
Haba iadei bad katei ka jingleit noh synniang da ka RBYF sha katei ka skul, ki riew rangbah bad ki paidbah na katei ka shnong, ki la ai ka jingkhublei kaba kyrpang bad kiba la kyntu ruh ia kitei ki nongialam ka RBYF, ba ki dei ban phaikhmat lem ia ka jingeh ki paidbah ha katei ka thain, da kaba pynsngew sha ka sorkar, namar ka dei ka thain kaba la shah iehbein eh ha ka sorkar jylla.
Nongpoh: Ki nongialam ka Confederation of Ri Bhoi People (CoRP), ki la kynnoh ba ki Doktor kiba don ha Nongpoh Civil Hospital, kim shym la shimkhia ne ban sumar bha ia uwei u samla ba 20 snem ka rta na ka shnong Umkra ha Ri Bhoi, uba la mynsaw na ka jingshah shoh bad uba leit ban shah sumar ha katei ka jaka sumar.
Katei ka jingkynnoh da kitei ki nongialam ka CoRP, ka dei hadien ba ki la ioh ia ka jingujor na ki kmie ki kpa jong utei u samla, u la leit ban shah sumar ha katei ka jaka naduh ka 11 tarik mynta u Bnai, ha kaba la kynnoh Doktor kiba don ha katei ka jaka, kim shym la shimkhia ban sunar bha ia u, wat haba u don hapdeng ka jingshitom jur ha ki bynta ka shadem bad khieh, namar wat haba u la ud shitom eh, hynrei ki Doktor ki khlem leh ia kita ki Eksamin ne X-ray, pynban ki shu Injek bad ai tang da ka Drip ia u.
Tang mar ia tip halor katei ka jingshim sting da ki Doktor kiba don ha katei ka jaka sumar, ki nongialam ka CoRP, ia kaba la ialam da u Bah Pateng Marsing, ki la leit ban kynduh ia utei uba pang, khnang ban tip ia ka jingshisha bad kiba la lap ba ki Dokor kiba don ha katei ka jaka sumar ki la lehsting shisha ban sumar ia u.
Namarkata, na ka liang ki kmie ki kpa jong utei u samla, ki la sei noh ia utei uba mynsaw na Civil Hospital Nongpoh bad kiba la rah noh ia u sha kiwei pat ki jaka sumar, khnang ba utei uba mynsaw ba un ioh ia ka jingsumar kaba paka.
Haba iadei bad katei ka jingshim sting da ki Doktor kiba don ha katei ka jaka ai jingsumar, na ka liang ka CoRP, lyngba u Bah Pateng Marsing, ka pynrem jur halor kane ka jingleh sting da ki Doktor ha Civil Hospital Nongpoh bad kaba dei ka jingjia kaba ju jia manla ka por.
Ka khlam covid, ka la sdang wan biang ho ha India, da ia husiar ialade, ioh ia bit jingpang.
To ngin ia kynmaw; ki don katno ngut kiba iap na ka khlam covid ha ka jylla, haduh ha kine ki sngi?Phi ruh, phi lah ban don ia ki mat “pynjahthait jabieng".
Sngewbha ban phah ha rupangnews@gmail.
com.
Nongpoh: Ki Pulit ka Khanapara Police Station, mynhynnin ka step, ki la leit ban shimti ia ka metiap jong uwei u rangbah na Beltola Chariali, u la khlad hapoh kawei ka Tourist Taxi kaba don ia u number AS-01-FC-6912 bad kaba pynieng harud surok pyrshah ka CRPF Gate bad kaba hap hapoh u pud u sam ka shnong 9mer Baridua.
Ia ka metiap jong utei u rangbah na Assam, nyngkong la lap da ki riew paidbah, namar ba u la thiah marwei hapoh katei ka kali, ha kaba ki riew paidbah hadien ba ki la i suba ba utei u briew u la khlad hapoh ka kali, kumta ki la pyntip noh sha ki Pulit ka Khanapara PS, ba kin shimti bad leh ia kaba donkam baroh.
Kham hadien ba ki Pulit ki la leit ban shimti ia ka met jong utei u rangbah, ki la ioh jingtip ba u dei uba la tip kyrteng kum u Mitun Sen, hadien kata pat ki Pulit haba ki la pyndep ia baroh ki jingdonkam na katei ka jaka kaba la lap ia u, ki la rah noh sha Civil Hospital, Nongpoh, na ka bynta ban pyndep ia ka Post Mortem, khnang ban tip ia ka daw jong ka jingiap utei u Rangbah.
New Delhi: Ka khlam covid, ka la sdang wan biang bad ha ki 24 kynta, ka jingkiew jong kiba ioh pang covid, ka long da 38 percent, ha kaba kiba ioh pang thymmai, ki poi sha ka 7,830 ngut bad katei ka dei ka jingkiew kaba la jur bha, haba ia nujor, naduh ka 2tarik Nailur 2022.
Kiba iap covid, ki don 16ngut bad kitei ki kynthup ia arngut na Delhi, Himachal Pradesh bad Punjab.
Nangta u don sa uwei uba iap ha Gujarat, Haryana, Maharashtra, Tamil Nadu bad Uttar Pradesh.
San ngut kiba iap ha Kerala.
Ha ka 11tarik Iaiong, ki don 5,676 ngut kiba ioh pang thymmai bad ki don 21ngut kiba iap.
Kiba ioh pang covid baroh, ki don mynta 40,215ngut ha ka Ri haduh mynta.
La iathuh ba ha ki 10-12 sngi, ki ban wan, kin don bun kiba ioh pang bad hangta, kan sa nang duna suki suki.
to ngin ia sumar ban leh khuid bad ban deng mask haki jaka paidbah.
Shillong:Ki nongialam jong ki balang khris tan sha ka thain shatei lam mihngi, ha ka jingialam lynti jong ka United Christian Forum, ki sngewsih jur, halor ka jingleh tohmet ia ki, haba ki leit sha Bihar, katba kum ka jingkhot sngewbha da ki nongialam balang ha katei ka jaka, ba kin don bynta ha ka jingrakhe ia ka leh niam Easter, ia ki kristan, kiba don ha katei ka jaka; hynrei, ki la shah kynnoh, ba ki leit ban pynkylla niam jubor, kaba dei ka bym don jingshisha haei haei ruh.
Ha kawei pat ka jingjia, la iathuh ba ki nongialam balang, ki sngewkhia jur, halor ka jingshah pynpra noh ia ki lai tylli ki iingmane ha East Manipur District, mar ia kut, ka jinglehniam Easter bad katei ka dei hadien ka jingweng noh ia ka hukum, kaba mynshwa, kaba la pynmih da ka High Court jong ka Manipur.
Halor kane ka mat, kumta ka UNCFNEI, ka khot ka wer ia baroh ki riewngeit, ba kin duwai, na bynta ka jingsuk bad ia sngewthuh jingmut bad ia tylli lang, ha kiba kum kine ki sngi, ong ka kyrwoh na U Allen Brooks, uba dei u nongkren jong ka UCFNEI.Shillong:Ka Election Committee ba la jied da ka CEC jong ka Khasi Students’ Union (KS U), ban pyniaid ia ka ilekshon kaba XV (15) sha ka ophis trei kam jong ka KSU na ka bynta ka samoi treikam 2023-2026, ka pynbna iar lyngba kane ka kyrwoh ba ka ilekshon kan long ha ka 06 tarik u Jymmang, 2023 naduh ka por 8 baje mynstep haduh 3 baje janmied ha Dinam Hall, Jaiaw, Shillong.
Ha kaba iadei bad kane ka phang, kane ka Committee ka khot ka wer ia baroh ki khun samla kiba la ih jong ka bri u hyn niewtrep, khamtam na ka liang ki dkhot jong ki unit bapher bapher ka KSU ba kin mih shakhmat ban iakit iabah lem ia ka lyngkor ba khia jong ka KSU na ka bynta ka ri bad ka jaitbynriew, da kaba ia shim bynta shit rhem kum ki kyrtong ha katei ka ilekshon.
Ia ki jingtip ba bniah halor kane ka kam lah ban ioh na ka ophis trei kam ka KSU ha Jaiaw Chapel Road, Shillong.
Ki jingtyrwa kyrteng, yn sdang ban ai naduh ka 14 tarik u Iaiong haduh ka 20 tarik u Iaiong, 2023 naduh ka por 11 baje mynstep haduh 5 baje janmied na ka Ophis trei kam ka KSU.Na ka bynta ban pynpoi ia ki jingtyrwa kyrteng (nomination paper) kan long naduh ka 15 tarik u Iaiong haduh ka 20 tarik u Iaiong, 2023 haduh ka por 5 baje janmied bad ka Jingweng kyrteng lada don kan long ha ka 21 tarik u Iaiong haduh ka por 5 baje janmied.
Ka jingbishar ia ki jingtyrwa kyrteng, kan long ha ka 22 tarik u Iaiong, 2023 ha ka por 1 baje noh phai sngi.
Ia ki jingtyrwa kyrteng, dei ban pynpoi ha lane shwa jong katei ka tarik ba la kdew haneng ha u Chairman lane Secretary ka Election Committee.
Ka Election Committee ka bthah ia baroh ki Unit, Circle, Area Unit, Division bad District Unit ban pynpoi ia ki kyrteng jong ki nongjied kaba long 10 ngut na kawei kawei ka unit hapoh ka 25 tarik u Iaiong, 2023 ha Ophis trei kam jong ka Seng ha Jaiaw.
Ki kam, ki ban pynia khun ki long President, Vice-President, General Secretary, Assistant General Secretary, Education Secretary, Organising Secretary, Information & Publicity Secretary, Office Secretary, Sports & Cultural Secretary bad Environment Secretary.
Yn pynbna ia ka result ha kane ka juh hi ka sngi.
Ka Committee ka sngewbha ruh ban pyntip ba ka la jied ia ki katto katne ki riew rangbah ki nonghikai bad kumjuh ruh na ka liang ki lad pathai khubor ban long kum ki nongpeit pyrman ia ka jingiaid beit iaid ryntih jong kane ka ilekshon, ong ka kyrwoh, na U bah Danny M.Khyriem, Chairman Election Committee bad U bah Samuel B.Jyrwa, Secretary, Election Committee, KSU.Nongpoh:U Dr.Celestine Lyngdoh, MLA Umsning, ha ryngkat ka jingsynran ki nong ialam Balang lyngba ka Reception Committee, nangta ki Pastor, ki Tymmen Basan, ki rangbah Balang, ki nongialam shnong lem bad ki ophisar na ka tnat PWD, mynhynnin ka sngi, ki la leit ban jurip ia ki katto katne ki jaka ba ka Balang Presbyte rian Nongthymmai, ka la thmu ban pdiang ia ka jingiaseng Synod Ri Bhoi ha u snem 2024.
Lyngba jong katei ka jingleit jurip, u MLA Umsning ha ryngkat bad kitei ki nongialam Balang, ki la leit ban ban jurip ïa ka madan na ka bynta ban shna ïa ka rynsan Jingïaseng Synod bad kumjuh ruh kiwei kiwei ki jingdonkam ba hap ban pynbiang na ka bynta ka jingïaid beit ïaid ryntih jong katei ka jingïaseng Synod, nangta ki jaka ban sangeh kali lem bad kiwei ki jingdonkam.
Ka jingthmu u MLA bad kitei ki nongialam ban leit jurip ia ki jaka ban pynlong jingiaseng Synod, ka long ruh shi bynta ba un kren sha ka sorkar halor ki lad jingiarap ban pynbit pynbiang na ka bynta ki jingdonkam ha katei ka jingiaseng Synod kiba kyntup naduh ka Madan pynlong jingiaseng Synod, ka umbam ka umdih, ki lynti ki synkien bad kiwei kiweiki jingdonkam ha katei ka jingiaseng Synod.
Shillong:U Symbud Myntri Rangbah ka Jyllam Bah Prestone Tynsong, ha ka sngi ba ar, ula kyntu ïa ki paid nongshong shnong ka Jylla ban ym pynsaphriang ïa ka video ba shah bat ki Nongïalam Niam na Meghalaya ha ki dkhot ka Bajrang Dal ha Patna, Bihar bad ba aiti sha ki Pulit.
U Symbud Myntri Rangbah ula kyntu ïa ki paidbah ba kin ym pynsaphriang ïa ki jingtip ka bym dei, kaba lah ban wanrah ïa ka jingkynad sngew phew jaitbynriew hapoh ka Jylla.
Haba pynshai ïa kaei kaba jia, u Bah Prestone ula ong ba ka don tang ka jingïapynphai ktien mar kylliang bad ki nongïalam Niam kim shym la shah ktah kti satia.
Haba pynsngew ïa ka jingsngewkhia ba ka jingpynsaphriang ïa ka khubor thok ka lah ban lam sha ka jingïakynad sngewpher jaidbynriew ha Jylla, ula kyntu ïa ki paidbah ban kiar na ka jingpynsaphriang ïa ka video ha ki social media.
U Bah Prestone ula kular ba ka Sorkar ka la shimkhia ïa kane ka kam bad ka la shim ruh ïa ka sienjam ba dei ban shim.
U pyntip ba u Chief Secretary ka Jylla bad ki heh pulit ki la dep ïakren bad ki Ophisar jong ka Bihar bad la kyrpad ruh ban ai ka jingpahara ïa ki arngut ki Nongïalam Niam.
U Bah Prestone ula pynthikna ba kane ka dei kaba la dep ïapynbeit hapdeng ki arliang mamla.
Kine ki arngut ki nongïalam niam, la khmih lynti ba kin wan poi mynta ka janmiet ha Guwahati hadien ba kila mih noh na Patna mar syn jia kane ka jingjia.
Shillong:Ka seng Vishva Hindu Parishad (VHP) ka burom ïa ka jinglong kyrpang ki trai ri trai muluk bad ka don bynta ban pynneh pynsah bad ban burom ïa ka hok jong ki paidbah ban ngeit ne ban leh ïa kano kano ka jaitniam.
Ïa kane la pynpaw da ka VHP hadien ba ka seng Khasi Students’ Union (KSU) ka la pynrem jur ïa ka jingshim bynta ki dkhot ka VHP ha ka jingïaid paidbah ha kylleng ka nongbah Shillong ha ka 2 tarik mynta u bnai kaba dei ruh ka sngi U Blei.
Lah ban kdew ba dangshen ka KSU ka la kynnnoh ba ka seng VHP ka la pynlong ïa ka jingïaid paidbah bad ha kane ka jingïaid paidbah ki dkhot ka VHP ki la sangeh hakhmat ka ïingmane bad kila pyrta Jai Shree Ram kaba la wanrah ruh ka jingshong syier ki paidbah kiba leit sha ki jingïaseng.
Haba ïadei bad kane, ka VHP ka pynpaw ba ha kane ka jingïaid paidbah kam shym la mih kano kano ka jingklumar namar ïa kane ka jingïaid paidbah la pynlong katkum ki kyndon bad la pynïaid beit ïaid ryntih ha ka jingïatreilang bad ka ophis Superintendent of Police (SP) ha kaba ki Pulit kila synranlang.
Ka VHP ka la pynpaw ba ka jingpyrta Jai Shree Ram kadei ka dustur ha kaba ki riewngeit Hindu ki pyrta kum shi bynta ban burom ïa u Blei ‘Lord Rama’ bad na ka liang ki dkhot ka VHP kim shym la pyrta kino kino ki kyntien ban wanrah ka jingïasngewpher jingmut bad kiwei ki niam.
Shillong:Ka Ïingkashari Meghalaya High Court ha ka hukum ba pynmih ha ka 5 tarik Ïaïong, ka la kyntait ïa ka jingpan bah jamin jong u MLA barim ka Mawhati bad Chairman barim ka HNLC u Julius K Dorphang, uba la shah set phatok haduh 25 snem namar ka jingleh beijot ïa ka Khynnah rit.
Une u MLA barim ka Mawhati ula shah pynshitom da kaba shong phatok haduh 25 snem bad ka kuna ba T.15 lak ha ka Ïingkashari Special Court jong ka Ri-Bhoi District namar ka jingleh beijot ïa kawei ka khynnah ha u snem 2017 mynba u dang long MLA.Haba kyntait ïa ka jingkyrpad, ka Principal Bench ba kynthup ïa u Chief Justice Sanjib Banerjee bad Justice W.Diengdoh, ha ka hukum, ka la ong ba u Bah Julius ula don 52 snem ka rta bad, “Da ka jingpynngat shong phatok haduh 25 snem, ka Ïingkashari ba bishar ka la pynthikna ba shuwa ka por ba une u Nongpan jamin un lait na phatok, ka jingkwah brai ka met kan nym don shuh ha une u briew namar ka jingheh rta.
Un nym lah shuh ban leh ïa ki kam awria".
“Ka Jylla ruh kan hap shim jingkitkhlieh ban kitkhia ïa baroh ki jingsumar jong ka lanot ba lait im khlem ka jingsiew pisa khyndiat ruh, ka ban ïaryngkat bad ka kyrdan Grade-II officer ka Jylla ha kine ki 20 snem ban wan," ong ka Ïingkashari.
Ka ong ruh ba ka kuna, lada lah siew, bad ka song pisa ba la mang baroh kum ka bailutksan ka bym dei ban duna ïa ka T.20 lak, dei ban ai da ka Jylla sha ka lanot da kaba kynshew ïa ka ha kata ka rukom tad haduh ba ka rta ba ka la lah ban pynïaid kam.
Ka Jylla kan hap ban siew ruh T.5 lak sha ka lanot kum ka bailutksan nalor ka T.15 lak ba ka ïoh na ka kuna.
Nalor kane, ka Ïingkashari ka la bthah ruh lada don kano kano ka prokram ba kyrpang lane ka lad ïohkam kaba don lane ka kam kaba ka lanot ka lah ban trei lane lada don kano kano ka education prokram ïa ki Kynthei kaba lah ban pynrung ïa ka lanot, ka Jylla ka dei ban ai ïa baroh ki jingïarap ïa kane ka lanot khnang ba kan lah ban im ïa ka jingim kumba long lang kiwei kiwei.
Shillong: Ki nongialam Khristan ha ka Jylla, ki dap da ka jingsngewkhia haba ki iohsngew ia ki khubor ba saphriang shaphang ka jingjia ha Bihar ha kaba uwei u Pastor bad uwei u Tymmenbasan na Shillong ki la iakynduh ia ki jingjia jong ka jingpynpaw bor kiba lah ban ialam ruh sha ka jingma na ka bynta jong ki.
“Ngi la ia pynpur ia ki jingduwai na ka bynta ka jingbha bad jingshngain ia kine ki rangbah bad ngi sngewnguh ba kam shym don kano kano ka jingjia ba sngewsih halor jong ki.
Ngi la ioh ruh ia ka jingtip ba ha kane ka janmiet kine ki arngut ki la don ha ka lynti ban wanphai noh sha la iing" ong ka kyrwoh, na ka seng KJCLF.Ka KJCLF ka pynrem jur ia ki jingpyni bor pyrshah ia ki nongtrei mission Khristan, and ka pynpaw ia ka jingsngewbha ia kito baroh kiba don ka jingkitkhlieh bad ka iktiar ha ki jingtreikam jong baroh artylli ki Jylla kiba la lah ban pynbeit noh ia kiei kiei ha ka rukom kaba beit.
“Ryngkat bad ka jingiawer sha ki jingiaduwai na ki riewngeit, ka Forum ka kyntu ia baroh kiba pyndonkam ia ki social media ban kiar na kaba pynphriang kyrkieh kyrkieh ia kino kino ki khubor kiba don ka bor ban ktik bad pynshit ia ki jingleh kylliang.
Nalorkata, ha ka jingkyrshan ia ki jingtrei mission bad jingshakri jong ki Balang bad kynhun Khristan, ka Forum ka pynkynmaw ia baroh ba ka long kaba iarap ban da sngewthuh bha ia ka jinglong jingman ha ki jaka kiba ki sdang ne phah nongtrei mission.
Dang arsngi mynshuwa ha ka Sngi Jingmihpat U Trai Jisu (Easter Sunday), u Myntri Rangbah ka ri u Narendra Modi u la leit jngoh ia ka iingmane Khristan ha ka nongbah.
Kumta ka Forum ka khot ia baroh kiba don ha ka bor ha ka ri ban khmih bha ba ka jingsuk bad jingshongshngain ka don ha ka imlang sahlang baroh" pynkut ka kyrwoh, na U Rev Dr Edwin H Kharkongor, Secretary, KJCLF.Haba ka jia kane ka jingpynlip ding kput jong ka MeECL, ka la dei ba ngin ia kynmaw, naduh mynno, ka sdang ka jingpynlip bording ha ka jylla lane load shedding bad to ngin ia kynmaw, ka dei ha u snem aiu, ba ka slem bha ka jingpynlip ding?Na kaei kaba ngi kynmaw, ka jingpynlip ding, ka sdang ha u snem 2006.
Ka jingslem eh, te ym iakynmaw shuh, hynrei ha u snem 2006 ruh, ka ia syriem hi bad kane kaba mynta, kaba ki pynlip, bun kynta ha ka por miet bad bun kynta ha ka por sngi.
Lait na katei te imat, kane kaba mynta, ka long number one.
Phi ruh, phi lah ban don ia ki mat “pynjahthait jabieng".
Sngewbha ban phah ha rupangnews@gmail.
com.
Bym don ba smat ban iakren ia ka jingkordit, na ka jinglip ding, to ngin iakren noh hangne bad ka mat, ka longSha Upper Shillong, ym ithuh ithaw shuh; mynmiet ka sdang 11baje haduh 5baje mynstep; nangta ka lip 9baje mynstep haduh 11 baje mynstep bad lait nangta, ngim don khlieh shuh, ban dang buh jingkhein; tangba imat, ka poi hi 13,14 kynta shisngi.
Imat, ka light pleng, kam da donkam eh mo, ha ka jingim ba man ka sngi jong u briew, haba lah ban ia shong khlem light, da ki 13,14 kynta ruh?Phi ruh, phi lah ban don ia ki mat “pynjahthait jabieng".
Sngewbha ban phah ha rupangnews@gmail.
com.
Shillong:Halor ka jingiadei bad ki arngut ki nongialam Balang (ba kynthup ia U Pastor RG Laloo bad kumjuh ia U Tymmenbasan T Nongkhlaw), kiba na Shillong bad kiba la kynnoh, ba ki la shah shoh ha Bihar; U Superintendent of Police, East Khasi hills, Shillong, ula phah kyrwoh, mynta ka janmiet, ba U Senior Superintendent of Police, Patna bad U Superintendent of Police (City) East Patna, ki la iakren bad ki pulit jong ka East Khasi Hills bad kumjuh ia U Director General of Police, Meghalaya bad la ioh jingtip, ba mynta ka sngi, ha ka por 1.30 nohsngi, ka la mih ka hamsaia ba ka don ka jingpynkylla niam, ha kawei ka iing bad hangta, ka la mih ka jing ia hylla bad kumjuh sa ka jingiakren khlem akor ia ki briew kiba don ha katei ka iing ha Patna.
La iathuh ba ki pulit na Alamganj PS, ki la poi ha katei ka jaka bad ki la ialam noh ia ki sha thanat, ban ai jingiada ia ki bad ki khlem mynsaw eiei ruh em.
La iathuh, ba la bthah ia ki pulit ka Bihar, ba kin ai jingiada ia kitei ki arngut, ba kin buh ia ki, ha ka liengsuin, ba kin wan phai sha Shillong.
Ki pulit ka Bihar, ki la shimti ban ujor, katba kum ki kyndon ain, ia kitei kiba pynkulmar.
Husiar ho ,wat ju tamti sha jong kiwei.
ioh ka shitom ei khamakha.
“Peter, shibit khun ynda la dep bamja nga donkam ban ia shongkai bad me bad balei ka dohnud jong nga ka shu pisa ka shu lynga sngew don kaei re kaei kaba wit hapoh mynsiem" pynpaw ka kmie kaba dang ot sohsaw ban khleh“Nga sngewtynnad palat mei ba phi ong kumta" ong u Peter uba dang peit TvHaba la dep ki kam ki jam, ka bam ka sa, kine arngut ki shongkai ha kamra ba don Tv.
U Peter u la kham pynrit ia ka Tv bad u sngap bha dngong ia ka jingkren jong ka kmie kaba noh tymmen ka bym duna shuh 65 snem.
“Khun", ka la sdang, “Ka dohnud jong nga ka khia bad shibun ki jingpyrkhat ki wan haba me sdang ban shang miet.
Ka dohnud kmie kaba kitkhlieh nadong shadong bad kaba buh ka jingsngain ha phi arngut mame bad ka Banisha ia ka ban sa wan jong nga ka pang shisha ka mynsiem ba ngam don ha iing ha ka por mynmiet" ong ka kmie“Em ka shu kumne phi mei ba uwei u paralok u khot synran ban leit donkam" iathuh u Peter“Em, khun kumne, me me la heh la san bad me la iohi lut ia ki jingsniew jong kine ki por kiba la i shyrkhei shisha mynta.
Wat ju leit shuh naduh mynta ka sngi.
Da pynshongnia ia kata nga kren kum ka kmie.
Lehse uta u paralok jong me u shu khot hynrei me pat mem tip ia ka buit kaba rieh kaba don ha u" sneng tyngeh ka kmie“Ka dei mei" mynjur u Peter“Haba me la sngewthuh ba ka long kaba dei me dei pat ban da kiar noh syndon" ban ktien biang ka kmie“Lah dei ka por thiah artat ba la dap 11 baje" ong ka kmieNaduh kata ka sngi kaba dei ka sngi Hatmajai bad u bnai Jymmang ba ka jinglong jong u Peter ka la kham pher khamtam kata ka jingleit shang miet man ka teng ka teng.
“Nga dei ban sngap ia ki kyntien sneng jong i mei" u la ong ha la poh mynsiem“Kito ki khynnah kiba nga ju leit synran te lada kim kylla kin sa ngat hapdeng ki jingeh hadien.
Imat ki thmu ban kamai heh" u pisa ha la ka dohnud bad kynmaw artat ia ka rukom kren jong kiKumne ki iaid ki por bad ki sngi.
U Peter u la sdang im kata ka jingim kaba ka kmie jong u ka angnud.
Hynrei kum u samla u sngewthuh ba khlem ki paralok ruh ka eh than.
Ka jingshai mynsiem ka wan ha u ban pynsngewthuh ba u dei ban da jied janai ia ki paralok khamtam ha kine ki sngi kiba ki khun samla ki ngat ha ka shang khawiah ka jingpynshoi ba bun rukom.
Ha kawei ka janmiet katba u Peter u dang peit Tv u la iohsngew ia ka jingpyrta uwei u paralok uba ju khot synran ia u.
U la ieng ban thie.
Uta u paralok u la iawer ban leit donkam sha kawei ka kyntoit ha khapsor.
U Peter u la aidaw ba u hap leit jingleit bad la ka kmie.
Kumta uta u paralok jong u u la leit noh.
“Nga la jop mynta" ong u Peter hapoh mynsiem“Khun, nga kmen ba phi la pdiang ia ka jingsneng jong nga" ong ka kmie kaba dang mih na kamra shetja“Nga la sngewthuh mynta mei" jubab u khun da kaba phuh samrkhie“Nga la pynshongnia bha ia ki kyntien sbai kyntien rupa jong phi mei bad ngan iai kynmaw ia ki kyndiang ha la ka dohnud" ong u Peter“Kito ki khynnah imat ki lapmiet tang ka shangmiet bad nga i pher ruh ia ki" ong ka kmieKi kyntien jong ka kmie ki pynieng shkor ia u Peter.
U sngewthuh ba ki rangbah ki don ka sap peit thuh.
U sngap la ka sngap khlem pynphai ktien“Phi iohi em mei uto u khynnah u la wan wer biang ia i Hep?" ong ka Banisha“Ba nga iohi kein ba nga sa ong kumta" ong ka kmie“Nga kmen eh ba i Hep (Peter) i la sngap ia ka jingsneng bad pyni i mei" ong biang ka Banisha“Kane ka juk mynta kaba la ishyrkhei shisha la i kumba ka jingim briew la ker sawdong tang ki jingsniew suda.
Katba nang mih ki sngi bad katba nang mih ki snem i triem shisha" ong ka kong Palei kaba dei ka kmie ka Banisha“Kam bakla phi mei ka jingong jong phi.
Kat nang stad ka pyrthei, ka nang taplup ia ka jingshai mynsiem ki briew" mynjur ka khun“Tip sha kaei ka daw kaba la pynlong eh haduh katne ia ka pyrthei ban jot thiaw katne" pynpaw jinglynga mynsiem ka kmie“Ki daw te ki bun phi mei lada bishar.
Ka pyrthei mynta ka la rit palat namar ia ka pyrthei la bat tang ha ka sla kti jong ngi.
Peit nuksa tang kane kawei – kata ka mobile phun.
Lyngba kane ka kor kren ka la pynkylla khongpong lut ia kiei kiei baroh" ong ka Banisha“Ka dei kaba phi ong khun" mynjur ka kmie“Ban iakren ia kine kiei kiei te ym don jingkut shuh phi mei namar ki ia thain syrdoh kawei ia kawei pat" kren pynkut ka Banisha.
Nongpoh: Kawei ka Trok kit dewiong kaba don ia u Number ML-07-B-9154, ka la kylla ha kawei ka riat ha ki bynta jong ka surok na Umrit ban mih sha Umling.
Ka jingtip kaba la iohlum, la ong ba katei ka jingjia ka la jia mynta ka step, ha kaba la ong ba katei ka Trok kit dewiong, ka dei kaba la kit ia u Dewiong na ki thain West Khasi Hills da ka jingthmu ban pynpoi sha Byrnihat, da kaba iaid lait ia ka surokbah, da kaba rung na Mairang sha Umrit bad mih sha Umling.
La ong ruh ba katei ka Trok ka la kylla ha ki bynta jong ka riat shwa ban poi sha shnong Umling, ha kaba ki riew paidbah haba ki la iohi ia katei ka jingjia bad kaba la wanrah ia ka jingmynsaw ia u nongniah jong katei ka trok, ki la leit ban iarap bad ban pynpoi ia u sha ki jaka sumar.
Shillong: Ki lad khubor, ki iathuh ba ki arngut ki nongialam jong ka Balang Presbyterian Laitumkhrah, ba kynthup ia U Pastor RG Laloo bad  U Tymmenbasan T Nongkhlaw, ki la shah bat hynnin ka sngi, ha ki riew runar ha Bihar.
Ym shym la tip kham bniah ia ka jingjia, hynrei la sngewthuh ba kitei ki nongialam balang, ki la wan phai noh mynta ka sngi sha Shillong.
U Conrad K Sangma, myntri rangbah ka jylla, ula thoh ha ka twitter jongu, ba u pynrem halor katei ka jingjia, halor ka jingshah bat jong kitei ki nongialam jong ka balang Laitumkhrah bad ula bthah ia ki pulit ka jylla, ba kin wad jingtip, na ki pulit jong ka Bihar, ban wad jingtip, halor kitei ki riew runar bad ban ujor ejahar ia kitei ki briew.
Shillong: Naduh ba pynbna pynbna ia ka jingpynlip ding, ka thain Umkiang, ka la mad ia ka jingshah pynduh ding, kaba la jubor tasam ha kine ki sngi, ong ka  khubor.
Ka jingpynduh ding, ka sdang naduh ka por 8baje mynstep, haduh ka por 1baje nohsngi; nangta ki pynlip biang, ha ka por 1.30 nohsngi haduh 8.30 ne 9baje mynmiet bad kata ruh, da kaba pynlip bad pynmeh shiphang shiphang.
Ka jing pynlip ding, mynta ka poi sha ka 12 haduh 13 kynta ha ka shisngi, sha katei ka thain bad ka la ktah jubor, ia ka shet ka tiew, ia ka trei ka ktah bad kumjuh ia ki khynnah skul, kiba dei ban pyndep, ia la ki jong ki lynnong kot, hadien ba ki la wan phai na skul.
Nongpoh:Ki la don ki katto katne ngut ki samla na Ri Bhoi bad kiba la leit ban pyndep ia ki jingmareh, eksa min bad baroh ki jingdonkam ha ka rukom thep kam jong ka tnat Pulit, ki la pynpaw ia ka jing sngew bynniaw bad ia ka jingbym hun, halor ka Results kaba dang shu pynmih shen da ka tnat Pulit ha ka jylla.
Haba iadei bad katei ka jingbym hun da kitei ki samla, la ioh ban iakren bad uwei samla uba la ngat ha kaba kum katei jingjia bad u bym kwah ban pynpaw kyrteng, u la ong ba u sngewlyngoh shisha halor ka jing bym mih kyrteng jong u na bynta ka Inter view, ha kaba katei ka jinglyngoh jong u, ka dei hadien ba u la lap ba ki don kiwei kiba kham rit Marks ia u, hynrei ki mih kyrteng bad shah jied ha ka Interview bad kata ka dei hapoh ka post Driver Constable.
Halor katei ka jingjia bad ba utei u samla, u la sngew ialade ba u la shah niew shilliang khmat, u la leit ruh ban pan jingshai na ka tnad pulit, hynrei na ka liang ki briew jong ka tnat Pulit, ki la aidaw ia u ba u la heh ka rta, hynrei kitei kiba la mih kyrteng ki dei kiba dang biang ka rta na bynta ka Reserve Category jong ki Khasi bad Jaiñtia.
Katkum ka jingiathuh da utei u samla, u la ong ba u la dep ban pyndep lut ia baroh ki jingdonkam bad haba ka tnat Pulit ka sngew ia u ba u la heh ka rta, ki la dei ban pynshai lane kren ha ka por ba u leit ban thep ia ki kot ki sla, hynrei ym ban shu shim kabu ia ki samla wadkam ne ban pynlut kai ia ka por, ban leit mareh, ban khreh kot lem bad kiwei, namar kane ka jingleh da ka tnat Pulit ka pyntharai sniew pynban ia ki samla thep kam, namar watla ha ka por ba ki thep ka biang ka rta, hynrei ka jingtam ka rta ka dei da ka jingslem jong ka tnad pulit ban pynmih result.
Halor katei ka jingjia, na ka kitei ki samla, ki kwah ruh ka jingshai ba pura na ka tnat pulit balei ki kyntait ban pynmih kyrteng haba kiba heh Marks ki shah kyntait, pynban kiba rit Marks ki ioh bad shah jied na bynta ka Interview bad kaba ki la rai ban pynlong haka 11 tarik mynta u Iaiong.
Nongpoh: Ha ka jingjia kemding kynsan u Transformer uba don hakhmat ka jaka sumar ia kiba pang Bampong ne ka North East Cancer Hospital kaba don ha Mawsmai, Jorabat, ka la pynkyndit eh ia kiba bun ki briew bad khamtam eh kito kiba shah sumar hapoh katei ka Hospital.
Katei ka jingjia, ka la jia hynnin ka shiteng miet jong ka sngi Saitjain ha ka por 12 baje ei ei, ha kaba utei u Transformer u la kem ding kynsan bad kaba la wanrah ia ka jingpluh kaba shyrkhie, namar ki thylliej ding ki la klang ia u tei u transformer u ba don hakhmat ka kyrpong jong katei ka hospital.
Tang mar ia iohi halor katei ka jingpluh kynsan utei u Transformer, ki riew paidbah ki la pyntip sha ki bor pulit ding ka Guwahati bad kiba la poi ruh mar mar sha katei ka jaka ba don katei ka jingjia kemding ba kynsan bad kiba la poi mar mar sha katei ka jaka, kiba la lah ruh ban pynlip noh ia ki thylliej jong katei ka ding ba shyrkhei.
La ioh jingtip, ba ka daw jong katei ka jingpluh u transformer ym pat lah satia ban tip, ba na ka liang ki bor pulit ka Jorabat Police Outpost ki dang pynlong ia ka jingtohkit halor katei ka jingjia, hynrei kaba kham donbok ka long ba ha kane ka jingjia ym shem la don kano kano ka jingjia kaba sngewsih.
Kan long ka jingduh kaba khraw ia ki riewieid jingrwai jong ki ABBA, haba uwei na ki nongtem ba pawnam jong katei ka kynhun, U Lasse Wellander, ula khlad noh, na ka daw jong ka jingpang bampong bad u khlad ha ka rta kaba 70 snem ka rta.
U Lasse, u dei uwei na ki nongtem uba tbit bha bad uba la ai burom shi katdei ia ki Abba, ha ki snem 1970 bad 1980.
Utei u nongtem, ula tem ha baroh 24 tylli ki thup jingrwai jong ki Abba bad ula khlad noh ha ka sngi thohdieng.
Kiba ha iing jong U Lasse, ki pyntip paidbah, halor kane ka khubor, ba sngewsih, ha kaba ki thoh ha ka facebook peij jongki, da kaba ong “Ka dei ka jingsngewsih kaba palat liam iangi, ha kaba ngi hap ban pyntip shaphi, ba U Lasse, uba ngi ieid thep mynsiem, ula ioh thiah noh junom".
U Lasse, ula sdang ban tem kaitar, naduh ka por, ba u dang khynnah rit, ha ka shnong jongu ha Nora, Sweden.
Ha u Risaw 1974, ula sdang ban tem bad ki ABBA, ha ryngkat bad kiwei ki nongtem ba kynthup ia U Agnetha Fältskog, Björn Ulvaeus, U Benny Andersson bad U Anni-Frid Lyngstad.
Kiwei ki jingrwai kiba iaid iew bha, kiba ki ia tem, ki long ka Intermezzo No.1 bad ka  Crazy World.
Ha u snem 2007, U Wellander, u la tem ruh ha ki jingrwai kiba shongshit bha jong ki Abba, ba kynthup ia ka  Mamma Mia! ha kaba la pynmih ha ka phlim, ba la ak da ka  Meryl Streep bad ka Amanda Seyfried.
Shillong:Namar ka jingsniew shaba palat liam jong ka surok naduh Huroi, Lahaleiñ, Lejri ter ter sha duh Sunapur, ka khasi student union (KSU) Huroi unit, mynta ka sngi ka la phah da kane ka kyrwoh sha ka sorkar jylla bad sha ka nongmihkhmat jong ka, ka 5 Sutnga Saipung Constituency, ka kong Santa Mary Shylla ba kan ai jingiarap mar mar sha kine ki shnong kiba don ha khappud bad ka Bangladesh namar kine ki shnong ki don mynta hapdeng ka jingeh, ha kaba ia dei bad ka marbam mardih, ka leit ka wan bad khamtam ha ka pang ka shitom bad namar ka jingpyntrei thymmai ia ka surok mynta ki paitbah jong kine ki shnong ki im ha ka jinglong sangsot kaba long haduh katta katta.
Ka jingsniew jong ka surok, ka dei namar ka jinglong ktieh jongka kaba palat liam, wat tang ban leit iew leit hat, leit wad dawai ki paitbah ka long jynjar haduh katta katta bad kumta na ka liang jong ka KSU Huroi unit, lyngba ka kyrwoh na u president ka seng u samla Wallam Lamin Gadew, u la kyrpad jur ia ka sorkar bad ia ki bor ba dei khmih ba kin peit kham kloi ban pyllait ia kine ki jingeh jong u paitbah kane ka thaiñ.
U la ong ruh ba ka sorkar ka dei ban phah da ki puh shilum(J.C.B) ban khat bad pynkhuid ia kitei ka ktieh kaba long ka jingeh wat ia ki kali ban iaid ha katei ka surok.
La iathuh ruh ba na Huroi, ka shimpor haduh 5 kynta ban poi sha Sonapur, namar ba ka sniew tasam ka surok sha katei ka thain.
Shillong:Ka Sorkar Meghalaya Democratic Alliance (MDA)-2 ba ïalam da ka National People’s Party (NPP) ka la rai ban sa rah ïakren bad shim rai halor ka jingpyntrei kam ïa ka Roster System ha ka jing ïalang ban wan jong ka kynhun Myntri.
Kane ka la mih hadien ka jingjur ka jingdawa ban pynlong ïa ka Dorbar Kyrpang jong ka Ïingdorbar Thaw Aiñ ka Jylla na ka bynta ban ïakren halor ka kam ba ïadei bad ka Roster System bad ka State Reser vation Policy, kaba la mih ruh na ka hukum ba dang shen jong ka Ïingkashari Meghalaya High Court.
Haba ïakren bad ki nongthoh khubor, u Symbud Myntri Rangbah ka Jylla Bah Prestone Tynsong ula pynpaw ba um ïohi satia ïa ka jingdonkam ban khot ïa ka Dorbar Kyrpang halor kane ka kam.
“Hynrei, ngam ong satia ïa kane mynta.
Ynda u Myntri Rangbah ula wanphai sha Shillong, ngi la don jingthmu ban khot ïa ka All Party Meeting (jingïalang jong baroh ki seng saiñ pyrthei).
Ngi kwah ban lum shuwa ïa ka jingïalang ka MDA bad ngin don ka jingïakren ba sani ha ka Kynhun Myntri bad hadien ngin sa shim rai lehse ban khot ïa ka All Party Meeting ha kaba ngin lah ban ïasam jingtip bad ïakren ïa kiei kiei baroh bad ki seng saiñ pyrthei," ula ong.
Haba kylli, u Bah Prestone ula ong “Ka khana ka long kaba jrong bha.
Ai ngan ïathuh ïa phi kawei, ngi la dep file ïa ka affidavit haduh laisien bad ha katei ka por ka Ïingkashari Meghalaya High Court (ha ka hukum ba ha shuwa) ka la ong ba phi hap ban pyntreikam ïa ka Roster System naduh u snem 1972.
Ka la kren shai ba kan long naduh ba sdang treikam ka Reservation Policy, kaba mut ba ngi hap ban phai dien biang sha u snem 1972".
“Hynrei da ka hukum ba pynmih khatduh jong ka Ïingkashari, ngin sa shong biang, ngin sa ïakren ha ka Kynhun Myntri, ngin sa ïakren ha ka MDA bad hadien ngi lah ban khot wat ïa ka All Party Meeing," ula bynrap.
Shillong: Ka Meghalaya Editors’ and Publishers’ Association (MEPA) ka pynpaw ïa ka jingsngewsih kaba khraw halor ka jingkhlad noh jong u Bah Sumar Sing Sawian iba long u nongthoh khubor uba la rangbah bad iba la noh synñiang shibun sha ka kam pathai khubor ha ka jylla.
Ka jingkhlad noh jongu, ka long ka jingduh bakhraw ïa ka kam thoh khubor ha ka jylla.
“Halor kane ka jingjia basngewsih, na ka liang ka MEPA ka phah ïa ka khubor sngewlem ïa ki bahaïing hasem jong u Bah Sumar bad ngi duwai ba u Blei un ai ka jingtngen ha kum kane ka por ba sngewsih" ong ka kyrwoh na U bah John W.Thabah, General Secretary, MEPA.Shillong:Ka Hynñiewtrep National Youth Movement (HNYM), kan sdang ia ka jing iakhih ka jong ki, ha ka 4tarik mynta u bnai da ka jingiakhih ba jai jai da ka jingiashong kyllaiñ myngngor ka jongki ha khmat ophis treikam jong ka sorkar ha Secretariat ha ka por 11baje mynstep haduh 5baje janmiet.
Ka jingdawa jong ka seng HNYM, ka long ban shna ia ka state employment policy bad ka jing bate kam 80persen, na ka 100 ha kino kino ki jaka treikam jong ki riewshimet, kaba ki la ai por ruh 10sngi bad mynta ka la kut ka por, hynrei ka sorkar MDA ka leh bym patiaw bad kam ailad ia ka seng, hynrei ki leh bymsuidñiew halor kane ka bynta.
U bah Louis Dohtdong u la ong ruh ba ka jingpyntreikam ia ka 144crpc, da ki bor distrik jong ka East khasi ka dei ka jingkhawpud jong u Conrad Kongkal Sangma kum u myntri rangbah jong ka jylla.
Ha ka sngi sdang jong ka jingiakhih, ha ka 4tarik; ka seng HNYM, kan shong kyllaiñ myngor ryngkat ka jingtied ksing ban pynsngew ia ki myntri sorkar, namar ki la iaset kyllut ki shkor, la ong u ne u nongialam seng.
Haba kren ia ka jingdawa thungkam ba 80persen, ha ki jingtrei jong ki riew shimet u bah Dohtdong u ong ba ka jingbym thungkam ia ki trai ri trai muluk, da ki katto katne ki kompani, ia ki samla jongngi ka long ka bym lah satia ban pdiang.
U la iathuh shuh shuh ba ka jinglap jong ka seng ka long ba ki bun ki samla khasi jongngi, ki trei ha i kam barit eh ha kino kino ki kam ba ki trei ha ki katto katne ki kompani.
U la iathuh ruh ba ka seng HNYM, kan bteng ia ka jingiakhih ka jong ki ha ka 7tarik mynta u bnai, kaba dei ka sngi ba u myntri ba dei peit ia ka Tnat kam pohïing jong ka ri, u Amit Shah un wan sha Shillong, kumta ka seng ka la pynkhreh ruh ban wan rah ia ki dkhot ba shitrhem jong ka ha nongbah Shillong ban pyni ia ka jingtreikam ba arsap jong ka sorkar haba iadei bad ka thungkam thungjam bad kiwei ki jingdkoh treikam ha kane ka sorkar ba la ialam da u Conrad Kongkal Sangma.
Shillong:Ka kynhun jong ki 5tylli ki sengbhalang, kiba la thaw bad pynlong ia ka Save Hynñiewtrep Mis sion, mynta ka sngi ki la mih madan, ban kyrsiew ia ka sorkar ban pynurlong ia ki mat kiba ka Save Hynñiewtrep Mission, ka la buh la shi taiew mynta.
Ki mat bad ki jingdawa kiba na ka liang jong ka kynhun Save Hynñiewtrep Mission ki long, kum ka Inner line permit (ILP), ka jingpynrung ne ithuh noh ia ka ktien khasi ha ka khyrnit ba phra, ka riti synshar jong ka ri ne eight schedule, ka jingdawa ban kem bad pynshitom ia kiba donkti ban shim ia ka jingim jong u bah (L)Cherishterfield Thangkiew, ka jingpynkynriah ia ki kharmetor ba sah ha them iew mawlong, ka jingpeit bniah biang ia ki katto katne ki jaka ha ka jingpynbeit pud ka bynta ba nyngkong ka Meghalaya bad Assam, ha ki katto katne ki jaka bym don ka jinghun, na ka liang ki paidbah jong ka jylla Meghalaya, ka kyrduh kam duhjam bad ka jingpyndam ba shisyndon ban buh ia ka casino ha ribhoi distrik.
Ka Save Hynñiewtrep Mission, kaba dei ka kynhun jong ki 5tylli ki sengbhalang ba kynthup ia ka Hynñiewtrep Youth Council (HYC), Hynñiewtrep Achik National Movement (HANM),East Jaintia National conference (EJNC), Jaintia Students Movement (JSM) bad ka Confederation of Ribhoi People (CORP).
Kine ki san tylli ki seng, mynta ka sngi ki la mih sha madan, kum ka dak ka jingsdang ia ka Save Hynñiewtrep Mission khnang ban pynurlong ia ki mat bad ki jingthmu kiba ki san seng ki iatreilang ban pynurlong ia ka Mission ka jong ki.
Wat la ka don ka jingpyrkhing ba shyrkhei bha, na ki bor synshar distrik, lyngba ka jingpynmih ia ka hukum na ka ophis treikam jong u Deputy Commisioner ka East khasi hills district, ia kata ka 144Crpc, ban khanglad ia ki jingialang paidbah, ne kino kino ki jingialum briew ba palat san ngut sha jrong, hynrei la iohi pynban ia ka jingwantuid jong ki shipai ba shitrhem, bym tieng bym smiej, kiba dei ki nongkitkam bad ki nongialam ba rangbah jong ki san seng kiba la pyrshang ban tur sha Secretariat ban tied jingkhang bad ban dawa ia ka mat kaba ki 5 seng, ki buh ha ka sorkar.
Haba kren haka jingialang hadien ba kim shym la ioh ia ka lad ban tur bad rung ha Secretariat, u nongialam jong ka Save Hynñiewtrep Mission, u bah Roy Kupar Synrem u la ong, ka Save Hynñiewtrep Mission, mynta ka sngi ka dei tang ka jingsdang bad nangne shakhmat, kin pynjur ia ki jingiakhih, namar, ba ki la ngiah bad la thait ban shah pynbiej, kum ka jingtohkit halor u bah Cherish, ka Inner Line Permit kaba ki la mynjur ha Assembly, ki bamsap bam pong ha ka tnat Social Welfare, Saubhagaya skhim, ka smart meter, ka jingthungkam thungjam ba noh shiliang bad u pud u Sam hapdeng ka Meghalaya bad Assam.
Haba kren shuh shuh u la ong ba lada ka jingdawa kam urlong kin leit tur bad pynkynmaw kat shaba ki myntri jong ka jylla kin leit la ka dei ka kam parti ne kam sorkar.
Haba ai jingkren ha kane ka sngi, u nongialam jong ka HANM,u bah Lamphrang Kharbani u la ong, kum ka ri bad jaidbynriew, dei ban duwai, ia ka jingkyllut jong u Amit Shah bad U Modi ban pynurlong noh ia ka ILP, ka ktien khasi ban pynrung ha ka khyrnit ba phra ka riti synshar jong ka ri.
Haba kren shuh u bah Kharbani, u ong ba ki nongmihkhmat paidbah na Meghalaya ki dei ban kitkhlieh, lada ki seng lehnoh ki kharoi ha ka jylla, namar dei na ka daw ka jingsngap kuman jong ki, ba kim lah ban pynurlong ia kiba bun ki mat jing dawa jong ki sengbhalang ha ka jylla.
Lada kharoi ki seng lehnoh, kan ktah ym tang ia ka roi ka par, hynrei ka ktah ruh ia ka shongsuk shongsaiñ, namar kata ha shwa ban poi ha uta u pud, ki 5 tylli ki seng jongka jaitbynriew, ki dawa ia ka sorkar India, ba ka dei ban pynurlong noh khamkloi ia kine ki mat jingdawa jongka jaitbynriew, la bynrap u bah Lamphrang.
“Kumba phi ai ia ka jylla Arunachal Pradesh, Manipur, Mizoram bad Nagaland kumta ngi ruh ngi kwah ba ngin ioh noh ia ka Inner Line Permit (ILP) bad dei ban pynurlong noh baroh ia kine ki mat jingdawa jongka jaitbynriew" ula ong.
Lada ka sorkar India ka kheiñ sting, kum ka jaitbynriew ka ban iada ia ka pateng ka ban sa wan, ka donkam ia ka aiñ kaba khlaiñ, lym kumta ka seng ka kren da kaba shai ba lada ka jia shi jia kumne ka jaitbynriew Khasi bad Garo kan sa jah klep ha ka sla pyrthei, ha ka jingshah tyllep jong kiwei pat ki jaitbynriew heh pait.
Ban long ki kmie ki kpa kadei ka kam kaba eh shibun bad kumta ruh ka long haba wanrah ki khun kiba sngewsarong.
Ka dei tang ka jinglong haki briew kaba lah ban pynpaw iaka jingsngew dom bad sngewbitar da kaba pyndonkam daki ktien kiba khor bad kiba tohmet.
Hynrei haba ki nongshahmai ne shah kynhied kidei ki khun jongphi hi, kilah ban mih ki jingbym sngewtynnad bad ki jingjia ki bymlah ban tehlakam.
“Hangne kidon katto katne kiei kiei kiba phidei ban kiar ha kaba ong iaki khun jongphi.
NGA KHAM KITKHLIEH BHA HA KAPOR KARTA JONGPHI:- Ban pynianujor iaki khun jongphi bad pyni haki iaka nuksa jong kaei kaba phi leh haka por baphi dang khynnah kadei kawei naki jingbakla kaba heh bha kaba ki kmie ki kpa ki ju leh.
Ki jingdom jingbitar kiba mih naki jingkhmih lynti- ka jingkhmih lynti ha ka ban pynheh pynsan ban ioh ki khun kiba janai.
Pyrshang bad kynmaw iaki jingduna kiba phi la leh bakla haka por baphi dang khynnah bad kaei kaba phi shem jingeh baroh kaba pyndik iaki kmie ki kpa jongphi.
Phidei uba la khamheh haka jingiadei, nakata phidei ban kham tipbha.
Ka jingkren kum kane kan pyndkut iaka jingsngewshlur jongki khun jongphi.
PHI KUT BORABOR HA KABA SHIM IAKI RAI KIBA BAKLA:- Wat pynshitom pynsaja iaki khun jongphi na kadaw ka jingbympat kot jongki haki jingmut jingpyrkhat.
Ia baron lahshah ban leh ki jingbakla bad kadei haka jingshisha kum shibynta jongka jingioh jingsneng ne ioh jinghikai.
Kalah ban dei baki khun jongphi kila jied iaki jingpule kiba phim mon ne lehse ban trei ban ka company kaba phim sngewtynnad ne sngewsarong, hynrei kane kam mut ba phin kynnoh iaka rai jongki.
Ka kam jongphi kum ki kmie ki kpa kalong ban ai jingmut iaki ym ban pynbor iaki ban kohnguh iaki jingai jingmut jongphi.
BALEI PHIM LONG KUM KI HYNMEN NE PARA JONGPHI:- Kane kadei sa kawei pat ka jingianujor ka bymsngewdei bad kadei kaba shait jia bha.
Kiar nakaba pynmih ki jingbymsngew iahap jingmut hapdeng ki khun jongphi da kaba ia nujor iaka jinglah jongki.
Ban leh iakane kalah ban wanrah iaka jingiabishni ne jingiaisih hapdeng shipara.
Phin ym kwah ba ki khun jongphi kin don ka jingbuh sniew iaphi.
Kumta kiar na kaba pynshongdor ne kaba ianujor iaki khun jongphi.
IEH IANGA MARWEI:- Ki rangbah kidon la ka jingkitkhlieh kaba khraw bha ban sumar, ki jingkitkhlieh kiba ki khynnah kim pat sngewthuh eiei shisha.
Bad kidon kipor ha kaba ki kmie ki kpa ki kwah baki khun kin ieh iaki marwei.
Ki khun kim pat lah ban sngewthuh iaka jingkhia jingshon ha kum kine ki jinglong jingman.
Ka jingpynmih iaki ktien “ieh ianga marwei" kalan ban pynlong iaki khun jongphi ba kin sngew ba phim suidniew iaki, bymdonkam bad ka pynsngewsih ruh iaki ha kajuh ka por.
Pyni katto katne ka jingiaishah bad kiar na kaba ong is kiei kiei kiba sniew iaki.
PHIDEI BAN SNGEWLEHRAIN IALADE:- Kane ka jingong kadei kaba sniew bad kaba khor haduh katta katta bad ban ong kum kine kiei kiei haki khynnah kadei kaba sniew shisha.
Ho’oid kidon ki khynnah kiba runar kiba pynsniew ne pynjot iaki briew daki jingleh runar jongki, hynrei kane kam mut pat ba phin mai tyngeh iaki da kum kitei ki ktien khor.
Kidon ki lynti kiba kham bha bad kham jai jai ban pynsngewthuh iaki khynnah iaka jingiapher hapdeng kaba bha bad kaba sniew.
PHI LONG KUM U KPA NE KA KMIE JONGPHI:- Ym baroh kiba la shongkurim ki im ka jingim kaba kmen bad ka jingiadom haka jingiadei jongki ki ju mih ki jingiamai iania da kaba pynmih ki ktien ki bymsngewtynnad iwei ia iwei.
Katto katne ki jingiadei ki kut ha kaba iakhlad ruh.
La kilong ha kano kano ka rukom ruh, ki khun ki ju sakhi iakine ki jingiania bad ki jingiawohnia wohdaw jongphi.
Kumta haba phi pyni lut iaka jingdom bad iamai hakhmat ki khun jongphi, hangta ki sdang ban ym burom shuh iaphi.
PHI WAD KI LAD KI LYNTI BAN PYNMONG BORABOR IANGA:- Ki judon ki por haba ki khun ki pynmong iaka jingsngew ki kmie ki kpa da kaba leh pyrshah iaka mon ne ka jingkwah jongki.
Bun naki por kaba kim thmu ban leh khnang hynrei kidon ki khun kiba leh khnang.
Hynrei ban ong kaei kaei kum katei ka jingong haneng kan pynlong iaki khun jongphi ba kin ym sngewrem halor ka rai jongki.
Kilah ban pyndem ne kohnguh iaki jingphah jongphi ban pynkmen iaphi, hynrei phi shimnoh iaka hok jongki ban ioh iaka jingkmen kaba neh slem.
Ailad iaki khun jongphi ba kin shimrai hi dalade bad ailad ba kin im ka jingim kaba ym sngewrem.
KAN KHAMBHA BAN NYMDON KHUN BAN IAKABA DON KHUN KUM MAPHI :- Katei ka jingong haneng kadei kaba khor bad kaba tohmet haduh katta katta kaba lah ban pynmih ki jingmih kiba ktah jylliew haki khun.
Kadei ka jingkren kaba pynmong tam ban ong haki khun jongphi.
Kampher katno ka jingeh kalong, ban ong ei ei kum kane kalah ban pynbabe kylla shi jingim iaphi.
WAT IALANG PARALOK BAD KI PARALOK KIBA DAKAID:- Ngi (kiba lasan) ngim ju pyrkhat shuwa ban ialong paralok.
Kumjuh kane ka jia ruh haki khynnah.
Tang kawei ka jingiapher kalong ba ngi tip kumno ban kiar naki paralok kiba sniew hynrei ki khynnah pat kim nang.
Ki paralok jongki, kidei kiba halor tam na kiei kiei baroh bad kumta phim lah ban shu hokum iaki ban wad noh da kiwei pat ki paralok thymmai.
Khublei.
Shillong: U bah S Nongtnger, Superintendent of Police, East Khasi hills, Shillong, u pyntip, ba ka don ka jing saphriang ha ki social media, ba uwei na kiba shah shoh, ha ka jingiaid paidbah jong ka  FKJGP, ula iap noh.
Halor katei la pynshai, ba kane kam dei satia ka khubor kaba shisha.
Ki lai ngut kiba mynsaw malu maa, ki la mih noh, na ka jaka sumar, hadien ba ki la ioh jingsumar malu mala bad ki dang im.
La maham ia kiba pynphriang ia ki khubor lamler bad la kyrpad ia ki paidbah, ba kim dei ban ngeit ia kitei ki khubor lamler.
Ahmedabad: Ki don 141 ngut ki briew, kiba la iap noh, ha ka jinghap dkut ka jingkieng, ha ka Sngi U Blei, ha ka wah Machchhu, ha Morbi jong ka jylla Gujarat.
Katei ka dei ka jingkieng iaid briew, kaba dang shu dep plie, dang  san sngi mynshwa, hadien ba la dep maramot, hynrei, ka la dkut noh pynban, ha ka por 6.30 janmiet jong ka Sngi U Blei.
La iathuh ba ki dang don sa 100ngut eiei ki briew, kiba dang jah rngai, ha katei ka jingjia ba sniewbok.
La maramot ia katei ka jingkieng, haduh 6 bnai kynthih bad la plie biang, ha ka 26tarik Risaw 2022, ha ka sngi jong ka rakhe snem thymmai ki nong Gujarat.
Ki pulit ki la kem ia 9ngut ki briew, ha kaba iadei bad katei ka jingjia bad kitei ki kynthup ia arngut ki manager,  ba pyniaid ia katei ka jingkieng, arngut ki nongai tiket, ong ka khubor pulit.
Shillong:Ki longkmie nongshet ja sngi ha ki skul bapher bapher kiba don ha ka kynhun kaba la tip ka All Meghalaya Mid Day Meal Worker Union, myn ha ka sngi nongkong ka 31 tarik Risaw 2022, ki la ialum lang khrui ban pynlong ka jingialang kaba la long ha madan Iewrynghep, Fire Brigade ban dawa na ka sorkar jylla ba kan kyntiew noh mardor ia ka jingai sngewbha (honorarium) na ka T.100 sha ka T.2000 shi bnai.
U nongai buit kane ka kynhun, uba long ruh ua Adviser u Bah K L Pariat, u la iathuh ba ka jingbuh ha khmat ka sorkar jylla ban dawa ba kam dei ban siew ia ka Honorarium tang na bynta 10 bnai, hynrei ka dei ban siew lut 12 bnai.
U Bah Pariat u la iathuh ba ki la dawa ka bhah na ka sorkar jylla kaba long 10 percent bad na ka sorkar pdeng 90 percent.
“Ngi kyrmen ba u Myntri Rangbahduh ka ri u Narendra Modi un pynkiew noh ia kane ka bhah ha kane ka Dorbar Mang tyngka jong u 2023," u la ong.
Shuh shuh ula pynsngew, ba kum ki nongshet ja sngi baroh shi katta ka kam ka iaid shait shait sha khmat, hynrei sngewsih ba haduh mynta kim pat la ioh ka bai nong haduh lai bnai kata u bnai Naitung, Nailar bad Nailur, wat la ka jingsiew ka duna.
Ula bynrap ba ka sorkar jylla ka dei ban pynbeit ban ioh ia ka Honorarium, na bynta u bnai Nohprah bad Kyllalyngkot ban siew lang ia kine ki bnai, khnang ba ki nongshet ja sngi kim ioh lehkmen lang ia ka Khristmas kumba leh kiwei.
U Pariat, la iathuh ba dang shen ha ka jingiakynduh ia u Commissioner Secretary ka Pule puthi, u la kren shai ba haba iadei bad ka jingpynkynkiew ia ka Honorarium na ka bhah tyngka ka sorkar jylla ka shong ha ka jingialang jong ki Myntri sorkar ka jylla, “Na ka liang u Commissioner & Secrretary ka pule puthi, u la ong ba mynta ki la pynkhreh ia ka jingthoh ha kaba ka sorkar jylla, kan shong ia ka jingialang jong ka kynhun Myntri Sorkar ha kine ki khyndiat sngi ban kan rai la kan pynkiew ne em ia kane ka Honorarium.
Ka kynhun ka la shim ïa ka rai ba kin buh por ia ka sorkar jylla hapoh 10 sngi, ba kan pynurlong noh ia kane ka jingdawa lem kumta kim banse ban mih surok ban pynlong da ka jingiakhih paidbah, namar kane kam dei shuh ka sien kaba nongkong ba mih surok, ka la dei bun bun sien ban dawa bad ula iathuh ba wat mynta ki paitbah kiba na kylleng ki District kiba thmu ban wan ha kane ka jingialang pynban ki la shah khang lynti noh jin haduh 6 ne 7 kali, kiba la shah bat ha Mawrangkneng bad ha Lad Umroi.
U Pariat, ula ong shi bynta kane ka jingkhang ki bor pulit ka dei namar ka jingjia pynklumar jong ki riew shim kabu da kaba shoh ba dat ïa ki briew kiba iaid ba ieng, kaba la jia ha ki taiew ba ladep, lyngba ka jingiaid paitbah kaba la pynlong da ka FKJGP, hynrei ïa kane u Pariat ula pynrem jur ïa ki bor pulit kiba la pakhang lynti ïa ki dkhot nongshet ja sngi da kaba pynianujor kum kitei ki jing jia, namar ki nongshet ja sngi bun ki dei tang ki kynthei bad longkmie.
Wad ym pynkiew shuh lada phim treh te shet lade ki khynnan phi.
Nongpoh:Hynnin ka sngi U Blei ha ka por 5 baje ei ei janmiet, ki Pulit ka Ri Bhoi, ki la ioh ban bat ia kawei ka kali kaba don ia u number ML-05-S-9485 kaba kit ia u drok Heroin, ka kali kaba mih na Manipur ban leit sha Shillong bad ha katei ka janmiet ki pulit ki la ioh ruh ban kem ia u nongniah jong katei ka kali bad uba la tip Simtekhan Tluanga.
Katei ka jingioh kurup ki pulit ia utei u drok Heroin, ka dei hadien ba ki la ioh jingtip ba la don kawei ka kali kaba kit drok, kaba mih na Manipur bad kaba thmu ban leit pynpoi ia u drok sha Nongbah Shillong bad dei halor katei ka nongrim, kaba la pynlong ia ki pulit Ri Bhoi ba kin shimkhia bad ban pynap shrip ha Nongpoh.
Ki pulit haba ki la ioh ban bat ia katei ka kali, kaba la shah suba jur ba ka la kit drok, ki la pynlong long ia ka jingtalasi bad kumta ha ka jingkhynra ki Pulit, ki la lap ia 74 ki song sabon, ka la thep da u drok Heroin bad uba shongdor haduh T.4.8 klur.
Hadien ka jingiohkem ia utei u rangbah, ki pulit ki la dep ban register case bad pynhap katkum ki kyndon ka NDPS Act bad haba iadei bad katei ka jingjia, ki pulit kin dang pynlong ia ka jingtohkit khnang ban lap shuh shuh ia kiwei kiba donkti.
Shillong:U myntri Rangbah jong ka jylla Meghalaya u Conrad Kongkal Sangma, u la iathuh ba uwei u briew u la shah kem, ha kaba iadei bad ka jing shoh bad pynmynsaw ia ki nongleit nongwan ha ka jingiaid rali jong ka FKJGP ha ka 28tarik mynta u bnai.
U myntri rangbah, u la iathuh ruh ba lai tylli ki ejahar, la ioh jing u jor halor kane ka jingjia bad ka jingtohkit ban ioh kem ia ki riewshim kabu ka dang iaid shakhmat.
Haba iadei bad ka jingthawlad ban ioh kam ioh jam, u myntri rangbah, u la ong ba palat 2hajar ngut ki nongseng kam Seng jam la ai jingiarap ka Sorkar lyngba ki corporate Group, ki SHGs bad kiwei kiwei ki lad ban iarap ia ki paidbah ha ka jylla.
Haba kren shuh shuh, u Conrad u la ong ba bun ki mat treikam ki ba na ka liang jong ka sorkar ka shimkhia ha ki bynta ba pher ba pher, la ka dei ha ka rep ka riang, ka kam jngoh kai pyrthei, ka kam ri jingri bad ka jing ai kam ia ki longkmie bad kiwei kiwei ka dei beit ban ai kam ia ki nongshong shnong jong ka jylla.
Haba kren ia ka elekshon ban sa wan, u Conrad u la ong ba ka National people’s Party haduh mynta ka la ioh haduh 58ngut ki kyrtong na ki 60 tylli ki kontitwensi, kaba long kham kloi bha ban ia ka elekshon ba la dep.
La ioh jingtip ruh haduh mynta ba ki 10tylli kontitwensi ha East khasi hills ka National Peoples Party, ka la don lut ki kyrtong haduh mynta, hadien ka jingwan pyniasoh jong u Bah Kansing Lynshiang ban iakhun na Mawkynrew Konstitwensi bad bad u bah Alan West Kharkongor ban iakhun na sohra.
Shillong:Ka seng Hynniewtrep Youth Council (HYC) jongka Mawlai Circle mynhynnin ka sngi nyngkong, ka la leit ban jurip bad peit hi da la ki khmat ia ka surok ha shilynter jongka shnong Mawlai baroh kawei kaba la pei bad sniew lut ki pipe um bad ka jingthliew jongka surok.
Ha kane ka sngi la ia don ryngkat lang ki engineer ka tnad PWD bad PHE ban ialeit jurip lang.
Ha ka jingia kren bad ki lad pathai khubor, u bah Donbok ula ong ba ka daw kaba pynlong ia ki, ba kin wan ban jngoh, ka long hadien ba ki paitbah nongshong shnong jongka Mawlai baroh kawei ki la pynsngew ba ki la shem jingeh shibun, namar ka jingslem ban siang rong ia ka surok bad thep ia ki nar um.
Ula ong ruh ba ha ka por lyiur, ka don ka jingsyntuid bad ktieh haduh ba bun ki ar shaka ki la mynsaw bad ki kali ki la ngam hapoh ktieh bad ha kane ka aiom tlang, ba mynta ki paitbah ki la mad sa ia ka pum pum kaba mih na kane ka surok, ula bynrap.
Man ka por ki nongshong shnong jongka Mawlai, ki la wan ban ujor, na kiba bun ki shnong kiba ju leit bad wan da ka kjat la ka long ruh kiba leit da ka kali.
Kumba long ba ka PWD ha ki khyndiat por ka la ong ba la dep mang ia kane ka surok long round road Mawlai kaba sdang naduh Mawlai Petrol pump haduh ban da poi ha iing mane jongka balang Presbyterian Mawroh bad ladep ban mang pisa, ban leh da ka PMBC; hynrei kaei kaba mih ha katei ka jingiakren ka long ba na ka liang jongka PWD kam shym la pynkohnguh ia ka PHE ba kan maramot shwa ia ki nar um, namar don napdeng jong kine ki nar, kiba la jot rathai ruh.
Na ka liang ka HYC, ka la kyrpad ba kin sngewbha ban maramot noh kham kloi ia kane ka surok khnang ba kin iohi ba kane ka surok bad ki nar rot kiba la paw bad mih sha jrong kim dei ban don lane ka jingtap bad siang noh da ka rong na jrong ka surok.
Ki MLA MDC Mawlai bad ka synshar shnong ka lah fail ban buh pressure ia kane ka issue.
lah dei ban bujli Nongmihkhmat ne bha ba shu Piet kai.
Shillong:U bah Alan West Kharkongor, u la rung sha ka National People’s party (NPP) ban iakhun ia ka elekshon ban sa wan sha ïng dorbar thawain jong ka jylla ha u snem 2023.
Haba ai jing kren ha kane ka sngi, u bah Alan West Khar kongor u la ong, ba shisien u la don ha kane ka parti ha u snem 2009, ha kaba u la ioh 3029 vote, kaba u la iakhun ia ka elekshon na ka Seng NCP ba pher tang ka uniform na ka NPP.Haba ai jing kren ha kane ka sngi u la kren ia kiei ba u (L) Purno Sangma u la iohi ban pyniatylli ia ki riewlum ha ri India bad U Purno u la iakhun ruh ia ka shuki President jong ka ri India bad ba mynta ngi la ioh ia ka president na ki riewlum ka Droupadi Murmu.
Haba kren sha ka kam ba u trei mynta, u la iathuh ba don kam ban ngam jylliew, haba iadei bad ka kam jngohkai pyrthei ha Sohra namar ka khajna ba lum mynta ka long tang kumba 30persen na ka shispah.
Haba ai jing iaroh ia ka National people’s party, u la ong ba bun bah ki mat ba ktah ia kane ka sorkar ba la ialam da ka NPP, kum ka CAA, ka jingiap u samla ha Ichamati, wan sa kobid-19 bad kiwei kiwei.
Haba iaroh shuh shuh u la ong ba u pud u sam ka jylla bad Assam, u ong ba la dep ban pynbeit mynta hadien 50 snem.
Haba peit ia ka Coroborough hotel ka la urlong mynta hadien ki ba bun bah ki snem, la dep ban shu plie ha ki khyndiat bnai ba la dep.
Haba kren ban ai distrik ia ka Sohra u bah Allan u la ong ba ka Sohra distrik hi haduh mynta kam slem shuh bad la kumno kumno shwa ka kristmas, ban ai kum ka jingai sngewbha kristmas.
Haba kren sha ka kyrduh kam, u la ong ba ka pyrthei mynta ym dei shuh ban ap kam sorkar, hynrei ban ïeng ha la ki jong ki kjat bad ban ai kam lem ruh ia kiwei ki samla ba donkam.
Shillong:Ka kong Elgiva Gweneth Rynjah ka la pynrem jur ia ka jing kren bym burom jong u symbud myntri Rangbah jongka jylla, u bah Prestone Tynsong.
Haba ong ba ka jingkren jong u Bah Prestone,"Ba ka parti NPP, kan pyntikna ba ki jingtah, jingpeiñ kin don khnang ba ki paid bah jong ka Maw kynrew kin kham phuh bad bhabriew" ka kong Elgiva ka la ong, ka long kaba sngewsih ban iohi, ba kat u symbud myntri Rangbah jongka jyl la, u briew ba la rang bah bha kum u nongmihkhmat paidbah ha ka jylla, u kren kum ia kitei ki kyntien bad kane ka pyni shai ia ka jingduna bad bym nang kren.
Haba kynthoh shuh shuh iaka jingbymler bad phlop Jong ka Sorkar MDA ba la ialam da ka NPP, ka la ong ba sawsnem shiteng ki la synshar bad kim pat leh eiei ruh em"Kane ka pyni shai ba ki myntri sorkar ne ka Sorkar kam don jingkitkhlieh ban ai kam ai jam, ban ai jingsumar ba paka bad ka pule puthi ba biang, hynrei ngi iohi pynban ia ki nonghikai ba shong iakhih dang ha ki bnai ba dang shu dep,wat la katta ka Sorkar ka kwah ban ai jingtah jingpeiñ kum ki lipstik bad kiwei ki jing pynbhabriew.
Haba pyntikna ban weng bad pynjah syndon ia ka jingsynshar bamsap, ka Meghalaya TMC jong ka north Shillong Constituency lyngba ka president ka la ong “Ki paidbah ka jylla kin sa ai jubab kaba biang ia kiei kiei ba ki mad ha kane ka sorkar, namar ki paidbah ha ka jylla ki dei ki ba stad bad shalak, kin leh ruh ia kaba donkam tam ha ka elekshon ban wan da kaba behnoh ne pynrem ia ka sorkar ba ialam da ka NPP".
kane ka briew la tikna ka dei ka Riewkai.
haei ngin ia Tyrko ia ka a scam Jong ka kmie Rangbah jong phi.
wat ha ka synduk jiwan phi ai free da u PDS WEST BENGAL.Ka election MLA 2023 ka la nangjan nangjan.
Ki seng sainhima sima lem bad ki candidate jongki ruh ki la sdang ban khih met khoh reh ban pynbang pynthiang ia ki paidbah da ki ktien jali ja um bad ki kam leh mynleh kular ba lai phew jait.
Man ki meeting paidbah(public meeting) ki paidbah ki ia thap kti shaid shaid khlem da puson bha shaei kan poi ka jingthap kti(cheap popularity) jongki.
Ki paidbah mynta ki la kham stad, kham sian bad kham shemphang ban ia ki MLA/MDC namar kaei kaba jia ha man la ki jaka bad kylleng ka pyrthei, lah dep iohi bad tip lut na dong sha dong.
Ki riew rangbah,ki longkmie bad ki samla ba la nang la stad, kynthei ne shynrang ki la sdang ban pei phang mynta bad sdang pynpaw ka jingsngewkhia bad ki la sdang ruh ban iohi shynna ia ka jinghiar arsut ka synshar ka khadar,ka ioh ka kot,ka pule ka dangle haduh ka ioh kam ioh jam baroh.
Baroh ki kwah beit ia kata ka jingkylla kaba kham biang.
Don bun bah ki daw halor kata, hynrei, kawei na ki dawbah daw san ban wanrah biang ia ka jingkylla thymmai sha kaba kham biang ka dei ka jingkylla ha ka synshar-ka khadar(political reform).
Ka political revolution ka dei ban sdang noh naduh kane ka MLA Election 2023 kaban sa long shen.
Dei ki paidbah kiban wanrah ka jingkylla ha ka synshar ka khadar( new political revolution) ym dei satia ki MLA/MDC kumba don kiba pyrkhat bakla.
Baroh baroh ki ia angnud ban ioh ka election kaba khuid,kaba hok bad kaba shisha(free and fair election).
Baroh baroh ki ia kren ban lait na ka bor pisa,ki kyntien jali ja um ban pynbeij briew nalor ka sam tiar sam tar man la ka iing.
Hynrei,baroh baroh pat ngi la ia liat,la ia ngat bad la ia biej lut ha kine ki shangkhawiah ne ki jingriam(political trap).
Don tang khyndiat eh kiba lait shisha na kine ki jingriam.
Ym don jingmyntoi lada tang khyndiat eh ki kwah jingkylla katba kiba bun pat ki shu kwah tang ka ktien katba ka kam bad ka mon pat kam kwah.
Lada don uno uno uba kren kop bym treh ban ngop,uta lei lei un ngat nyngkong bad pynliat lang pat sa ia kiwei kiwei de ki paralok ha kajuh ka thliew.
Katno ngut eh ki paidbah kiba don shisha ka nongrim kaba skhem(strong principle)?Katno ngut eh kiba don shisha ka jingkut jingmut kaba skhem(strong determination)? Katno ngut eh kiba hok bad ba shisha(true and simplicity?Katno ngut eh kiba lah ban shah(sacrifice) shisha ia ki jingeh? Katno ngut ki bym kwah ia ka pisa ioh ei(easy money)? Katno ngut eh ki bym kwah ia ki tiar ki tar ioh ei(free materials)?Katno ngut eh kiban lait na ka jingshah ialam bakla(misled/misinterprete) ha ki nongialam paidbah? Uei u bym kwah ia ka spah pyrthei bad ka jingsuk pyrthei? Lada ngi jin da la lah shisha ban shah ban lait bad ban ngop na kum kitei ki jingpynshoi ha ka jingim briew ha kane ka pyrthei, kata,kan wan shisha ka jingkylla, lym kumta,ka jingjot,ka jingsniew bad ka jyrsieh ka la ap lypa iangi ha jingkhang ha ki khyndiat snem kiban wan.
Kaba kum kane ka ju Jia ym tang hangno hangno hynrei salonsar.
Kaba Kum Kane ka ju wan man ka 5 snem ne 4 snem shwa ban pynbna thep vote.
Ki jaka jaka ki ju khroh jingieit ban pynbieit khamtam ia ki Nongkyndong bieit.
Kito kiba Don ha ka Liang Sorkar ki puf ronsing/turoi ia kita kita la dep leh.
Kito kiba Don ha ka Liang pyrshah ki woh kJat wohdong ia ki kam ba la dep leh ka Liang Synshar.
Lada shu sngap la lamwir thlam ka jabieng.
Yn ia Ong sa kumno kaba Kum Kane ka ju wan Jia lynter la ha ka MDC,MLA bad MP Elekshon.
Kam Don jingmynsaw eiei Lada ngin nang ban Khan ba duriap hynrei Lada bakla te la jlep plakHa ki por bym Don Elekshon Lada leit ud leit nam ban iarap ki ju Ong " Ym Don Pisa" Ynda wan Elekshon ka Pisa ka tuid kham palat ia ka um ka Wah Kupli,Wah Kynshi,Wah Brahmaputra.
Naei mein dang leit tong leit khad ia kita ki klur ki klar.
Ha Kum kine ki por la ju sakhie ia ki Mawnongrim,la ia ka surok,jaka sumar,jaka ialehkai kumta terter.
Lada ym biang thikna ki khajna kan buh jingleh ia ki Sorkar ban dang bud.
Ki ram shi slip niuhmat lah ban lilam ia Kano Kano Lada ym lah siew.
Kane te kan buh jingma ia ka lawei ba phyrnai ki khun ki Kti kiban dan wan.
Ki paitbhur ki liatlor ha ki pnah thylliej ban pynbieit da ki stad ia ki bieit.
Tang Jan Elekshon ki sdang kop ban ialam Kai wat sha bneng ruh ha ka jingkut jongki hi.
Kynmaw ban da duriap ban Khan ban nym ngat ar ne lai sien ia u ne ka juh.
Ma ngi ki KYNRAD ngin da stad ha ki thylliej Jem ki stad kiba long tang ki SHAKRI jongngi.
Ka kam riniw laisen ka shong ha ngi la ngin dang riniw biang ne sei thymmai noh.
Nga mutdur ba kan BHA ban nym ailad iano iano palat ia ka ar term ne 10 snem ia ijuh shi ijuh.
Kan BHA ban sei thymmai man ka 10 snem ban BHA ma nga ma phi.
Ngi ia jngi ha Kane ka juk thok shukor ym tang kiba donbor hynrei wat ki sator.
Uno/Kano ba kren/leh hok mynta kin sah marwei,Lada jler tiak kren beit liak Kum ia kita ngi thung Syiem.
Ka la dep paw penryngkew ba u Deputy CM ha Mawlai u la phla hok bad ki paitbah ki iai ngop.
Kin Don kiban ngop bad kin Don kibym ngop ruh ha Kum kita ki jler thylliej.
Ha Kane ka juk ba Synshar donbor ka khlieh Gandhi liem lyndang lut ka pyrthei ka mariang.
Ade Lada yn iarap ia kito ki lanot kut lad kata te ngin ia kubur/mynjur.
Ngi la dep sakhie ha kine ki khyndiat ki sngi.
Ka la Don kawei ka longkmie na Mawhati Konstiwensi kaba la mad jingleh ba shitom I khun.
La iohi ba la iarap da u riew madan uba ngam kwah pynpaw hangne.
Ka spah mynta ka la long Kynrad ha ki thliew ki syar.
Kumban pynkynmaw u la Don u klur party uba Ong," Ki jait Kali aiu ba ngam Don,lait noh ka kali light saw ba Don siren" Hato katno ngut kiba la dep bna ba kin kit hapoh thliew 6 phut.
Ym lah ban rah.
Lada tep lang ia ki KSIAR ki ksah,lak ka putit te ma nga te ngan rah u mohkhiew ban leit khlong.
Ym pat ju bna ban Don puliya ba ap ia ka lum jingtep.
Ki Don tang ki rngai,nga u bym tieng rngai te ngan leit khlong kluk ia kata kaba la tep.
To ngin ia husiar ia Khan ia duriap bin pa bin ko ki parakher paramer,paradoh parasnam shano ngin pynthiah la ka jongka mon.
Ka jingiailiat shi iai liat ha ka juh shi ka juh kam long kaba dei.
To ngin phai la ka Jong ka dohnud dohnam ban kiar wak na Kum kita.
Chi kyndup ia baroh,BPO NongnahPO Mawkyrwat 793114South West Khasi Hills.
Tura:Ki MP ka Ïing Dorbar Parliament shen kin sa sakhi ïa ka sur jong ki lak ngut ki briew kiba kwah ban ïada ïa la ka snap kyrpang bad ba dawa ïa la ka jong ka Jylla kynthup ka Garoland, ki ban sa tur sha Delhi ha u Nohprah ban ïaid paidbah sha ka Dorbar Tlang jong ka Ïing Dorbar Parliament.
Ïa kane ka rai, la pynbna sha ki paidbah nongkyrshan Garoland ha ka jingïaid rally ba long ha ka sngi Saitjaiñ ha Tura, kaba la wan ïashimbynta da ki Nongïalam jong ki State Demand Committee na ki Jylla bapher bapher.
La pyntip ba kane ka rally ha Nongbah Delhi kan long haduh arsngi kynthih ban pynbor ïa ki Nongthaw Aiñ ka Ri ba kin sngap lang ïa ka jingdawa ba la slem bha jong ki, kata ka long ban ai Jylla noh la ka jong kynthup ïa ka Garoland.
Ïa ka rally dawa Garoland la pynlong da ka Garoland State Movement Committee kaba ïalam da u Nikman Ch Marak bad ki Nongïalam na ka Natonal Federation of New States, ka synjuk ki kynhun na kylleng ki Jylla ka Ri ki la wan ban ïadonlang.
Ki nongïalam na ka Gorkhaland, Tripura, Karbi Anglong bad Telengana ki la wan poi ha Tura ban ïashimbynta ha kane ka jingïalang paidbah kaba long ha madan ïalehkai ka Teteng Aja Government College ïa kaba la pynbud da ka rally kaba ïaid lyngba ka AOC, Hawakhana bad lad Circuit House.
“Ka kynhun na Garoland, Gorkhaland, Bhundelkhand, Ladakh, Vidharba, Bodoland, Karbi Anglong bad Tipraland kin sa hiar sha Delhi ha ka sien long Dorbar Tlang jong ka Ïing Dorbar Parliament ban long ha u bnai Nohprah.
Ngin pynlong ïa ka rally ba arsngi ban pynkynmaw ïa ki nongïalam na India halor ka jingdawa jong ki paidbah kaba ïaid katkum ka riti synshar ka Ri," pynbna u Dr Munish Tamang, President ka National Federation for New States (NFNS) uba mihkhmat ïa ka Gorkhaland ha North Bengal.
U Nikman Ch Marak, uba dei u Deputy Chief Executive Member (CEM) ka Garo Hills Autonomous District Council (GHADC) ba mihkhmat ïa ka party Garo National Council (GNC), kaba dei ka party riewlum kaba rim duh jong ki paid Garo bad kaba la ïeng ban dawa Jylla Garoland.
U Nikman ula ïalam ïa ka rally ha Tura bad pynpaw ba ka jingmih jong ki nongkyrshan ban ïaid rally ka pyni shai ïa ka jingkwah jong ki paidbah ïa la ka jong ka Jylla.
Ula kular ban bteng ïa ka jingïakhun ban ïoh ïa ka Jylla Garoland naba ka dei ka jingdawa kaba don hok kumba kwah da ki paid Garo.
Ki nongïalam na ki Jylla bapher bapher ka Ri kiba la wan ïashimbynta ha ka rally dawa Garoland ki kynthup ïa u Dr.Munish Tamang, President ka National Federation for New States (NFNS), u P.Niroop Reddy, Adviser ka NFNS bad Senior Advocate ka Supreme Court ba mihkhmat ïa ka Telengana state, u Stalin Engty, Secretary ka NFNS ba mihkhmat na Karbi Anglong (Assam), bad Sukla Charan Noatia Assistant General Secretary ka Indigenous People Front of Tripura.
Ki nongïalam na Ri-lum Khasi ba la ïalam da u President ka Hill State People Democratic People Bah K.P.Pangniang, President ka HITO, Shillong bad na Ri-lum Garo pat ki kynthup ïa u CEM barim ka GHADC Purno K Sangma bad Deputy CEM Augustine Marak.
Nongstoin:Ki 48 tylli ki Unit jong ka HSPDP kiba la dep ban iehnoh kam na ka HSPDP myn haka sngi saitjain jong ka taiew ki la shim ia ka rai ban pynieng ia u Bah Bobby Kharshandi kum u kyrtong shimet na 32-Nongstoin Constituency ha kane ka election 2023.
Kitei ki 48 tylli ki unit kiba dei ki nongkitkam ba radbah jong ka HSPDP ki la pynpaw iaka jing sngew bitar hadien ba ka HSPDP sengkmie kaba la ialam da u Bah KP Pangniang kim shym la burom ia ka rai jong ki nongialam jong ki primary unit kiba don hapoh Nongstoin constituency ha kaba iaka ticket kaba dei ban ai sha u Bah Bobby Kharshandi la ai pynban sha u Sanjied Shangrit.
U Bah K.Lyngdoh u President barim jong ka HSPDP Nongstoin Area ha ka jingialang kaba la long hapoh Rikhasi Free Morning School myn haka sngi saitjain u la iathuh ba nakaliang jong ka HSPDP Sengkmie ka la rai ban pynwai noh ia baroh ki unit kiba la dep ban lum da ki nongialam jong ka party bad da kine kijuh ki dkhot jong kitei ki unit kin ai ka jingkyrshan sha u Bah Bobby Kharshandi.
U la ong ruh ba dei tang u Bah Bobby Kharshandi u ba la sdang ban lum ban lang ha ka por bay m pat don kiba bna eiei shaphang ka election bad u la sdang ban iaid naduh u snem 2019 da kaba pynthymmai iaki nongkitkam bad ban shna thymmai iaki unit kiba ym shym la treikam shuh bad haka jingpeit jong ki kum ki nongkyrshan jong ka HSPDP ba dei tang ma u uba lah ban the song biang hynrei namar ba ki nongialam jong ka party na sengkmie kim kwah satia ba kane ka party kan dang khie rasong biang na Nongstoin kumta kim shym la burom iaka rai jong u paitbah hynrei ki la kyntait syndon ban ai ia u iaka ticket.
Haba kren ha katei ka sngi na ka liang jong u Bah Bobby, u la iathuh, ba u la sdang ban iaid bad ban trei ia katei ka kam naduh u snem 2019 ha kaba u la iohi iaki jingeh ba ki paitbah jong ka Nongstoin ki iakynduh jingeh, ha kaba u la buh iaka thong ba ka mat kaba nyngkong eh jong u ka long ban pynduh iaka jingduk jong ki paitbah ka thain Nongstoin bad kam thew tang ha ka jingduk haka bam hynrei ka jingduk ha ki liang baroh.
U la iathuh ba u la iadon bynta bad ki paitbah ka thain Nongstoin ha kiba bun ki bynta bad kaba kham kongsan eh ka long ha ki 2 snem kiba ki paitbah jong ka thain Nongstoin ki iakynduh mawsiang lyngba ka jingwan jong ka khlam bad ka jingkhang dam ha kaba da ki spah tylli ki longing kiba u la iadon bynta ha ki por jong ka khim khait.
U la iathuh ba um dei shuh u nongwei ha Nongstoin ha kaba u wan na ka longing jong ki syiem bad kiba khraw ba tri jong ka nongstoin ha kaba u la kam ruh ba u dei u khun ksiew jong u Syiem Nian bad u khun ksiew jong u Paiem Wikliffe, kumta kum ba ki longdien jong u kiba dei ki syiem ba donnam jong ka Nongstoin ma u ruh un bud bad ban pynim ia ki mati kiba ki paieid ki parad jong u ki la sdang.
u ladep pass aiu haka kyrshan pule Jong u??.
Nongpoh: Hynnin ka sngi Saitjaiñ, ki nongïalam ka Ri Bhoi District Asha Association, ki la pynlong ia ka 3rd Ri Bhoi District ASHA Annual Meet Conference 2022, ia kaba ki la pynlong ha Sajer Hall Nongpoh.
Ha katei ka sngi, hashwa ba kitei ki Nongtrei ASHA kin pynlong ia ka jingialang, ki la pynlong shwa ia ka jingpynkhuid shnong, ha kaba ki la ïoh ban pynkhuid ka ki katto katne ki bynta jong ka sor Nongpoh.
Lyngba jong katei ka sngi, kaba kitei ki ASHA ki la pynlong ia katei ka jingialang, la sakhi da ka jingdon u Bah Mayraldborn Syiem, MLA Nongpoh lem bad kiwei ki riew pawkhmat ka thain Nongpoh.
Ki riew rangbah kiba la ai jingkren ha katei ka sngi, ki la ai ka jingiaroh ia ki kam ba bha kiba ki ASHA ki lah leh khamtam ha ka por Lockdown bad ki Nongtrei mon sngew bha na bynta ka koit ka khiah ha ki shnong ki thaw kaba ki don.
Nongpoh: Shi bynta kum ka jingpynkhreh ha kane ka ilekshon 2023 na Umsning Constituency, hynnin ka sngi Saitjain, ka Umsning Block Congress Committee (UBCC), ka la pynlong ia ka jingialang hapdeng ki nongkitkam ka Party, ia kaba ki la pynlong ha Umsaitsning bad ha katei ka sngi, la iohi ba ki la don shibun ngut ki nongkyrshan ka Congress bad ki briew kiba ieid ia u Dr.Celestine Lyngdoh, uba la tip kum u Dr.Bom, ki la wan ban iashimbynta ia katei ka jingialang.
Lah ruh ban kdew hangne, ba u Dr.Celestine Lyngdoh, u dei u MLA barim ka Umsning, uba la shah rem noh tang da 70 Votes ha ka ilekshon 2018, hakhmat u Bah Jason S.Mawlong, uba long mynta kum MLA ka Umsning, hynrei wat haba u Dr.Bom u la shah rem, pynban ki nongkyrshan jong u ki dang ieid bad ki kwah ba un jop don burom ha kane ka Ilekshon 2023 na Umsning Constituency.
Ki nongkyrshan ka Congress bad u Dr.Bom, ki la pynpaw ba kat haduh kine ki sngi, kim pat lah ban klet ia ki matta kiba la lehbha da u Dr.Bom, uba la lah ban wanrah ia shibun ki kam pynroi ha Umsning Constituency bad dei halor kata ka nongrim kaba la pynlong ia ki paidbah, ba kin iai ieid ia u wat haba u la shah rem ha ka Ilekshong ba la dep.
Lyngba jong katei ka sngi, la ioh ruh ban pynskhem ia ki nongkitkam ba thymmai ka Mahila Congress, Youth Congress bad ka Umsning Block Congress Committee, kaba long kum shibynta ban pynkhlain ia ka Party bad ban pynjop don burom ia u Dr.Celestine Lyngdoh, ha kane ka ilekshon 2023.
Guwahati:Hadien ba la lap ia 8ngut ki nong Germany ba ki leit jngoh ia ki ïingmane bad ialap shaphang ka hok ka jong ki ha Golaghat Assam bad ba ki don jingthmu ban pynkylla niam ia ki katto katne ki briew, ha kane ka jaka, kumta ki pulit, ki la beh, ia ki phra ngut ki nong Germany ba la ithuh kum U Micheal Erich, Christian Fried rich Reiser, Merten As mus, Cornelia Vein Ohie ms,Hinrich Lup pen,Christa Doreathea bad ka Lisa Almea Bloem.
Haba iakren bad u SP jong ka Dibrugarh, u la ong ba ka jing pynphai biang ia kine ki briew na Germany, ka la iaid shakhmat.
Ha kaba iadei bad ka jing shah bat ka jong ki, ka long halor ka jing bym bud ryntih bad pynkheiñ ia ki kyndon jong ka visa, namar ka jingleit iuhkjat jong ki ha ki ïingmane ka long ba khlem ai jingbit satia.
Ka Jingkyrpad bad ka Jing kyntu ia baroh, naduh ki ba nang ba stad, ki ba bylla, ki ba la don la ki Kam ki jam, ki bym pat don Kam don jam, ki ba don ha ki laiñ bad ki kyrdan ba pher ba pher, kum ki Khun ka ri Khasi ne Hynñiew Trep bad ki ba shong ba sah ha ka jylla Meghalaya.
To ngin ia leh Noh mynta ban wan rah shisha ia ka Jing kylla ha ka ne ka Jing synshar khadar ha ka ne ka jylla jong ngi.
Kum ka Democracy to ngin ia mih paidbah ban lum ka Jing ia lang ha la ki jong ki jong ki constituency ban ia ai jingmut, ia phylliew, ia tai sani bha Jai, ba ngin lah ban pyn don Kam hok ia la ka bor kum ki KYNRAD (ki nong jied ne voters), ngin nym shaniah tang ha ki Nongthaw aiñ ba ngi la jied.
Namar la pynkup BOR.Democracy = Ka Jong u paidbah, Da u paidbah ia u paidbah.
Kum ki KYNRAD ngin buh lypa ia ki mat na ka bynta ka Jing synshar ka ba KHUID ba suba ha ki Liang baroh.
Ka ban kyntiew ia ka jylla bad ka Jait BYNRIEW naduh I ba rit tam ha duh ki ba khraw tam.
Ki mat, 1 constituency social and development committee, bad bun ki wei ki wei pat ki mat.
La da ngim leh Noh mynta ka por ba don ka elekshon, ka por ka la dier bad ngin ioh ka Jing synshar kum juh shi kum juh ka ba sniew.
Shillong: Ki paitbah nongkyrshan jongka Mawkynrew Konstitwensi, hynnin ka sngi saitjaiñ ka 29 tarik risaw 2022, ki la mareh bad wan peit ban khublei kti ia u symbud myntri ba rangbah ka jylla u bah Prestone Tynsong bad ia u Chief Minister ka jylla u Conrad K.Sangma, kiba la iawan ha ka jingialang ha Jongksha kum shi bynta ban pdiang burum ia u bahduh Kansing Lynshiang uba la pyniasoh ialade shaka party National People Party (NPP) u ban iakhun haka elekshon snem 2023.
La iadon ryngkat ha kane ka sngi u myntri rangbah ka jylla u Conrad K.Sangma ha kajuh ka por kum u president jongka party NPP, u Symbud Myntri bah Prestone Tynsong, kum u Vice President jongka party, ki MLA jongka party NPP kiba na kiwei ki konstitwensi,ki MDC jongka party, ki nongialam jongka party hapoh ka Mawkynrew konstitwensi bad kiwei kiwei.
Ha kane ka sngi kumban pynskhem ia u bah Kansing Lynshiang shaka party NPP la don ka jingiasoi lane saiñ ha ryngkat u President ka party u Conrad K.Sangma.
Ha kane ka sngi ka jingrung u bahduh Kansing ha ka party NPP, da ki hajar ngut ki nongkyrshan kiba lawan tuid ban kyrshan ia la u jong u kandidet u ban iakhun na ka Mawkynrew Konstitwensi uba dei ruh ha kajuh ka por kum u trai shnong ha kane ka konstitwensi.
Kumban shu pynkynmaw ba u bah Kansing shipor ula pyniasoh ialade bad ka party Congress ban iakhun ha u snem ban wan, hynrei na ka liang u bah Kansing u sngewthuh ba ka party congress kam lah ban pynjop ia u.
Kumta ha kine ki khyndiat bnai ula kular ban rung noh bad ban pyniasoh noh shaka party NPP namar kane ka dei ka party kaba lah ban pynjop ia u na kane ka konstitwensi Mawkynrew.
Ka jingkieng ha ka wah  Machchhu, ha ka nongbah Morbi ha Gujarat, ka la hap mynta ka janmiet Sngi U Blei bad ha katei ka jingjia, ki don 60ngut ki briew kiba iap, da kaba hap ha katei ka wah, ong U Brijeh Merja, MLA jong katei ka thain bad uba dei ruh u myntri khynnah ka sorkar Jylla.
U Bhupendra Patel, myntri rangbah ka Gujarat, ula pynbna ban siew bai lutksan kaba T.4lak sha kiba iap bad sa T.50 hajar sha kiba mynsaw.
Ka jingjia, ka dei ha ka por 6.40 mynta ka janmiet, katba ki spah ngut ki dang iaid lyngba katei ka jingkieng ha Machhu, kaba pyn ia khlad ia ka nongbah Morbi, ha ki ar bynta.
Katei ka jingkieng, ka dei kaba dang shu dep plie shen, hadien ka jing maramot ia katei ka jingkieng.
La iathuh ba ka jinghap katei ka jingkieng, ka dei, namar ba ki la bun palat, kiba iaid halor katei ka jingkieng mynta ka sngi.
U Messiah u lamler, (Antichrist is here), uba kyrteng Shlomo Yahuda udei u kynja jiw u dei ruh u briew uba stad ( INTELLIGENT).
Ka khubor na kylleng bad napoh Israel ka ong ba u Messiah lamler ula mih, udei une u Messiah ba ki Israel ki la ap laslem bah namar ba kim pdiang ba u Jisu udei u Messiah jong ki.
Ki Jiw ki ong “ Ia une ngi ia ithuh ( ia u Jisu) nangno u long , hynrei ynda wan uta u khrist , ymdon ba tip nangno u long “.
Ioa nis 7:25-28.
Ki jiw ki niew ba u Jisu udei tang u briew bala kha ha Israel.
Hynrei ki mutdur pat ia uwei u Messiah jong ki.
Te kumta mynta hi ula wan mih paw uta u Messiah ne u khrist lamler ha Israel.
Ki Israel ki la pdiang ia u kila doh la dait ia u kum ka dak ka jingburom.
Shaphang kata, u Jisu u ladep kren lypa da kaba ong “Nga la wan- haka kyrteng u kpa (Blei) jong nga , hynrei phim pdiang ia nga; lada u wei pat un wan ha ka kyrteng lajong ( shlomo) , ia uta phin pdiang“.
Ioanis 5:43.
Ki jiw ki la dep kyntait ia u Jisu kum u Messiah jong ki mynta 2000 snem tam bad mynta kila pdiang ia uwei pat kumba u Jisu ula ong ,"Ula wan (Jisu ) sha kiei kiei la ki jong (sha ki jiw) , bad kita kiba dei la kijong kim shym la pdiang ia u.
" Ioonis 1:11.
Katkum ka ktien u Blei ngi tip ba u Jisu udei uta u Messiah ( Messiah the Prince) ia uba ki Israel ki la kyntait 2000 snem tam mynta ia uba ki Jentil kila pdiang ia u, ia uba ka pyrthei baroh ka pdiang bad katip.
Hynrei ia ki Jiw ne Israel la shoh matlah ia ki katba kim lah ban ithuh iala u Messiah u khun u Blei.
U Messiah uba la wan mih mynta ha Israel udei u nongleh pyrshah ia u khrist 1Ioanis2:18.
Une u Messiah lamler un pynkhraw ialade.
Daniel 11:37.
U dei u briew niam uba la tip lut ia ki jingthoh bakhuid ki Jiw kum ka Talmut bad Torah bad kiwei.
Ki Jiw kila ioh mynta ia u Messiah ba ki kwah, mynta ki khmih lynti ban ioh saka Temple ba lai.
Ka khubor ka ong ba u Messiah ki Jiw un sa kren sha ka pyrthei ha u snem ban wan, un kren ia ka jingsuk bad ia kata ka Temple ba un sa ai bor ban pynieng.
Ka Israel kan iateh jutang bad u bad kane ka jutang kan neh tang shipor.
“Te ia ka jutang jong phi (Jiw) kaba bad ka jingiap YNPYNDAM NOH.Ka jingiap ka thew ia ka jutang bad u Messiah Lamler.
“Ka jingiakut jong phi bad ka dujok kan ym neh.
Kan ym neh namar une Khristlamler ne u mrad khlaw un pynsangeh ia ka jinglehniam knia ki Jiw da ki mrad, mar iakut ka 3 snem shiteng kaba Nyngkong.
Hamar kaba shiteng 3 ½ snem jong kata ka Taiew, u mradkhlaw un pynduh noh ia kata ka jingknia (sacrifices) bad jingainguh bam, kaba knia da ki Masi kum ha ki por u Moses.
Isaiah 28:18/ Daniel 9:27.
Ki Jiw kim bna eiei, ba hadien ka jingpynsangeh ia ki ban ai jingknia, une u mrad khlaw un phah pyniap ia ki namar un shong ma u pat ha kata ka Temple ba la dep shna bad un leh ialade kum u Blei.2 Thessoloni 2:4.
Bad kata ka por kan long ka por jynjar tam ia ka Pyrthei bad ia ka Israel.
Naba hangta ka kordit bah kanlong kaba ym pat ju long na myndanglong ka pyrthei.
Mathaios 24:21.
Namar une u Messiah udei u nongshun bah jong ki Israel.
Shaphang kata, u Jisu ula dep ong lypa – “Namar kata ynda phin iohi ia kata ka jing ijli ba pynduh ba la ong shaphang jong ka da u Daniel u Nongiathuhlypa, ba kada ieng ha ka jaka bakhuid (Holy place).
Mathaios 24:15.
Kamut une u mradkhlaw un synshar na kane ka Temple kaba lai ha Jerusalem (Temple Mount) ia ka pyrthei baroh kawei.
Namar kata suk uta uba pule, kita kiba iohsngew ia ki ktien jong kane ka jingiathuhlypa ….
Kata ka ia ka long hajan.
Jingpynpaw 1:3.
U metbneng asteroid, uba ka jingheh jongu, ka long kat ka  Empire State Building, un iaid lyngba jong ka pyrthei, ha ka taiew, ka ban wan.
Utei u metbneng lane u mawbah, uba la tip, da ka kyrteng 2022 RM4, un nym tur satia shajan jong ka pyrthei, ong ki scientist bad un don ha ka jingjngai kaba 2,297,173kilometre na ka pyrthei lane kaba long hynriew shah, na ka jingjngai, kaba ka pyrthei, ka jngai na u bnai.
Une u mawbah, un don ha ka jingheh, kaba 740 meter bad ula jan ia ryngkat bad ka jingheh jong ka jingtei kaba jrong tam ha ka pyrthei, ka  Burj Khalifa ha Dubai, kaba jrong 828 meter.
Utei u metbneng, la khmih lynti, ba un iaid lyngba jong ka pyrthei, ha ka 1tarik Naiwieng 2022.
Seoul: Ka jing ia lum lang jong kiba bun ki samla hynnin ka miet Sngi Saitjain, ha ka lehkmen Halloween ha Seoul, ka la pyniap ei, ia ki 150ngut bad pyn mynsaw sa ia ki 82ngut kiwei pat ha ka Ri South Korea.
Kitei kiba iap, ki dei kiba don ha ka rta kaba 20 snem bad ki kynthup ia 19ngut ki bar ri bad la iathuh ba ki don sa 19ngut kiba mynsaw jur bad kiba dang shah sumar ha ki hospital.
La iathuh ba ki don shi lak ngut, kiba ialum lang ha katei ka jingleh tamasa ha Itaewon, hynrei, ki la ia thyngngian bad ia khynniat bad ia lymbud para briew, kat haduh ba kin don kitei ki spah ngut kiba shu iap ei.
Ka jingniew ia kiba iap, ka dang iai bteng haduh mynta ka step jong ka sngi U Blei, ong ka khubor sorkar.
Men ym mane Blei thaw halor jong nga.
Na ka daw jong ka lehniam Centennial Celebration ha Laitumkhrah Cathedral, kumta ka Shillong Traffic Police (STP), kan pynjari da ka jingbym shah rung kali, na Dhankheti sha Don Bosco, ha ka 30tarik Risaw 2022, naduh ka por 8baje mynstep, haduh ban da dep ka prokram, ong ka khubor pulit.
Nongpoh: Ka kynhun ki runar kiba ym lah ban ithuh dur khmat, ki la leit ban tung ha kawei ka kam kaba don ha Weigh Bridge ne ka khyrdop khrong khajna ka sorkar kaba don ha Umling bad kaba ki la rung hapoh ka kamra, ki thmu ban wiang ding da kaba synreit da ka petrol ia katei ka kamram.
Katei ka jingjia ba thmu basniew da kitei ki runar, la ong ba ka la jia hynne ka shiteng miet ha ka por 1:30 baje ei ei mynstep, hynrei katei ka jingthmu jong ki, ka la pulom noh, namar ba la don ki nongtrei kiba la iohi ba katei ka kamra ka la jan kem ding bad kiba la leit ban pynlip noh ia ka ding.
U Giri Prasad, Superintendent of Police ka Ri Bhoi, u Giri Prasad, u la ong ba ki pulit tang mar ia ioh jingtip ki la hiar mar mar sha katei ka jaka bad kiba la pynlong ruh ia ka jingtohkit, khnang ban lap ksai ia kiba donkti, hynrei haduh mynta ym pat lapksai ia kiba donkti ha katei ka kam.
Haba iadei bad katei ka jingjia, u Giri Prasad, u la ong ba ki pulit ki la dep ban register case bad ka jingtohkit ban lap ia kiba donkti ha katei ka kam kan dang iaid shakhmat.
Sa tang kum ba katto katne bnai kala dei ka por ba ngin jied noh ia ki nong mih khmat sha poh ka ing dorbar thawain (Meghalaya Legislative Assembly) hapoh ka thain shella jong ngi.
Namar bun na ki paidbah jong kane thain ki kwah noh ban ioh noh ia kata ka jing kylla ha u ne u 23 namar shibun ki jing eh ba ngi ia kynduh ha poh kane ka thain jong ngi, namar ha poh kane ka constituency jong ngi la 35 la synshar da ka UDP ki jing kylla shaei ym don ki jing kylla bun sa tang ki jing sah dien ha manla baroh ki liang ki dang duna khamtam ha ki development bapher bapher.
Ngi kum ki paidbah ba donbor (Democracy) ban jied ia ki nong mih khmat ngi dei ban pyrkhat da phuson bha haba ngi jied ia ki nong mih khmat jong ngi ym ba ngi dei ban biej ia ka jing pynbiej ba har rukom lane ki jing wan pynbiej tang ha ki por election ynda la kut ka election ki 5snem kila leit noh ym don ki jing myntoi ba ngi ioh dap tang da jing sah dien suda…ha kine ki snem ba lah dep ka policy hapoh thain shella jong ngi kam don jing kylla haei haei ruh bun tang ki khwan myntoi shimet suda.
Ha kane ka kynti ba mynta ngi ki paidbah jong kane ka thain ngi dei ban phai khmat noh sha ka NPP kaba dei ka ruling party hapoh ka jylla ka jong ngi artad kaba don ha ka bor ba lam khmat ia ka MDA government bad ka party ba la ithuh da ka Election commission of India (ECI) ym kum ki state party ba shu kut tang hapoh ing bad ki shu ia knieh hi ka bor uwei na u wei pat.
Lada ki paidbah ka thain shella ki kwah ia ka jing kylla ki dei ban long kiba stad ban jied ia ki politician kiba don hok ka mynsiem sngewlem bad ioh I ia ka jing eh jong kane ka thain.
RV Shabong, Umniuh Tmar Elaka.
Shillong:Ka seng Federation of Khasi Jaiñtia Garo People (FKJGP) mynta ka sngi, ka la pynlong ka jingiaid paitbah kum shi bynta ha kaba iadei bad ka jingkyrduh kam kyrduh jam jong ki khun samla ha ka jylla, ha kaba ki don da ki hajar ngut, ki samla kiba wan shim bynta na kylleng.
Ha shwa kane ka jingiaid paitbah, ka seng ka la pynlong shwa ia ka jingialang ba lyngkot ha Motphran, ka jaka sangeh kali Jaiaw bad ka la sdang ka jingiaid paitbah na Motphran ter ter sha Khyndailad, DC ophis, ka iing u Lat, IGP, Dhanketi bad ki la pynkut noh ha madan iew rynghep.
Ha kane ka jingiaid paitbah, la sakhi ruh ba ki dukan jongki bar jylla ki la khangdam lut bad ia ki dukan bad ki shu iapeit tang napoh, namar kim nud shuh tang ban mih.
Ha kane ka jingiaid paidbah jongka seng FKJGP, ki la don ruh ki riew shim kabu, da kaba ki la shoh bad bom ia ki bar jylla kiba iaid bad kiba shong ha ki kali jongki bad kiba shong ha ki ar shaka ruh kumjuh bad shah pynpait ruh ia ki ïit kali ha man la ki jaka.
Kane ka jingiaid paitbah kaba la pynlong da ka FKJGP sengkmie ka dei halor ka jingkyrduhkam kyrduh jam jongki samla pule ha ka jylla bad ban dawa na ka sorkar ban thaw noh da ka aiñ bad ki lad ki lynti ha ka iohkam iohjam jongki khun samla.
U President ba rangbah jongka seng FKJGP, u bah Dundee Khongsit, haba ai jingkren hadien ka jingiaid paitbah ha iew rynghep ula ong ba kane kam pat dei ka por ban ia pyni bor, hynrei ka dei ka jing ia aireng bad ka sorkar bad lada ka sorkar ka dang sngap ia kine ki jingdawa, kan sa poi ka por ba wat ka snam kan lyngkien ha madan ruh ruh, na ka bynta ka lawei jongki khun samla.
Ka seng ka la mudui ruh ia ka sorkar ba ka dei ban pyndap noh ia ki kam kiba thylli ha ki tnad bapher bapher jong kane ka sorkar jylla.
Kumba ka long mynta ka seng ka lap ruh ba ki don haduh 7,653 tylli kita ki kam ba thylli hapoh ki department bapher bapher ha ka jylla; hynrei kaba ki lyngngoh, ka long ba u Chief Minister u Conrad Sangma, ula jubab bakla, ba u ong ba ki don tang kumba 3 hajar tylli kita ki kam bad kane ka dei tang ka jingkren insult ia ki khun samla kiba wad ia ki kam ki jam, lane kaba mut ba u Chief Minister um don kata ka jingkitkhlieh, na ka bynta ki samla wadkam.
Shillong: Ka kynhun jong ki nongthoh khubor bad ki trai khubor ha ka shatri Jong ka Meghalaya Editor bad publisher Association (MEPA) ki pynrem jur, ia ka jingleh bakla bad ktah kti jong ki katto katne ki briew ki bym shym la lah ban ithuh ia ki arngut ki nongthohkhubor, kiba kynthup ia ka kong Riba Merry Suchiang, kaba dei ka nonglum khubor jong u batesi TV bad u samla Evangelist Khongwar u ba dei u nonglum khubor jong u Mawphor, katba ki dang leh ia ka kamram jong ki, ha ka jingiaiaid paidbah ba la pynlong da ka FKJGP ha Shillong, kum shi bynta ban pynsngew ia ka jing kiew jong ka kyrduh kam kyrduh jam ki samla ha ka jylla, ha ka 28tarik Risaw 2022.
Ka jingleh bym suidñiew bad burom jong kine ki kynhun, ia ki nong thohkhu borm, wat lada ki la pyn ithuh ialade, ka dei kaei kaei ka bym sngew lah ban long.
Ka MEPA ka kyrpad jur ia ki nongpynlong ia ka jingiaiaid paid bah ba kin pynithuh ia ki katto katne ki riew shim kabu, ki ba donkti ha kane ka jingjia, ba yn leh ruh katkum ki kyndon jong ka aiñ bad ki dei ruh ban wan panmap na kine ki arngut ki nongthohkhubor katkum ka jingleh ka jong ki, ong ka khubor ba la pyllait da U President jong ka MEPA, u bah R Monarch Shabong bad u General secretary jong ka, u bah John W Thabah.
Shillong:Uwei u samla nongthoh khubor, na ka kot khubor u Mawphor u la shah ktah kti ha ki riew shim kabu ha ka jingiaid paitbah ka FKJGP, ha ka por ba dang iaid ka rally katba dang poi ha Dhankheti ban leit sha madan iew rynghep, Laitumkhrah.
Lah ban ioh sngew ha kane ka video ba uwei na ki dkhot katei ka seng, u la kylli “Balei me ring video" bad une u nongthoh khubor u la iathuh ba u dei na press, hynrei wat la katta ki la bom ia u da u siej wah lama bad ki la knieh ruh ia ka mobile phone jong u.
Donbok ba une u nongthoh khubor, um shem la mynsaw, namar u phong helmet.
Ha katei ka jingiaid lynti, ki la don katto katne ngut ki dkhot ka seng kiba lah kah durkhmat noh ia lade da kaba pyrshang ban jrong kti ne shoh ïa ki bar jylla, kiba ieng ha surok ne ki driver, ki bym dei khasi kiba lah shah jrongkti.
Lah ban kdew hangtei ba ki bor pulit ki la pynjur ka jingpara ryngkat ki jingda, ki lathi bad ruh ba la pyrkhreh ruh da ki bomb pynsat khmat bad la pynieng ruh de da ki kali pynlip ding.
Ha kane ka sngi ka don ruh ka jingdheng kali kaba jur ha ki bynta jong ka sor Shillong.
Hari lajong katba monNgam kwah ia ka jingiaumsnam to ngin pynneh ia ka shongsuk shongsain ban kiew shaphrang ka RI bad ka JyllaDonkam ba kin phong uniform ne deng ID card nh bn lait na ka.
Nongpoh: Mynhynnin ka sngi, kaba dei ka sngi kaba u Conrad K.Sangma, Myntri Rangbah ka sorkar jylla, u la hiar sha Bynrnihat, kata na ka bynta ban buh ia u mawnongrim ban kyntiew kyrdan noh ïa katei ka PHC sha ka CHC, sa kawei ka khubor kaba la pynkmen eh ia ki paidbah hapoh ka Jirang Constituency, ka dei hadien ba u la pynbna syndon, ba shen ia ka Patharkhmah Administrative Unit yn sa kyntiew noh sha ka kyrdan Civil Sub-division.
Haba iadei katei ka jingwan hiar u Myntri Rangbah, ban buh ia u mawnongrim na bynta ka Byrnihat CHC, ka la pynkmen shikatdei eh ia ki paidbah ha katei ka thain hi baroh kawei, namar kaei kaba ki la angnud la slem bah bad kaba ki la ap khmiehlynti da ki phew snem, hynrei ka la wan ban urlong haduh mynta ka sngi.
Ka long ruh ka jingshisha, ba ka Byrnihat PHC ka dei kawei na ki jaka sumar kaba donkam eh, ha kaba ka ai jingshakri ia kumba 50 hajar ngut ki paidbah jong katei ka thain bad nalorkata, hapoh katei ka jaka sumar, ki don shibun ki briew kiba sah ha ka liang Assam, kiba ju wan ban shah sumar ialade ha katei ka PHC bad katno tam lei haba mynta ka la kyntiew sha ka kyrdan CHC, yn sa buh 30 ki jaka thiah nongpang bad nalorkata, ka jingdon ki Doktor bad Nurse ruh yn pynbun.
Kiba la donlang ha katei ka sngi, kynthup ia u Bah Sosthenes Sohtun MLA Jirang, Bah Victor Rani MDC ka Jirang, Bah M Tongper ADC ka Ri Bhoi, Dr.P Kharnary DMHO ka Ri Bhoi District bad kiwei kiwei ki riew rangbah ki ophisar naka tnad ka koit ka khiah.
Nongpoh: Khyndiat kynta ba u Conrad K.Sangma, Myntri Rangbah ka sorkar jylla, u la kren hakhmat ki paidbah ha madan Byrnihat bad uba la pynpaw ba ka jingangnud ki paidbah ban kyntiew kyrdan Civil Sub-Division ia ka Patharkhmah Administrative Unit, ka la urlong bad kaba yn sa plie noh shen, ki nongmihkhmat ka Jirang Constituency, ha ryngkat kawei ka kynhun kaba la tip kum ka Patharkhmah Civil Sub-Division Demanding Committte, ki la ai ka jingkhublei kaba kyrpang eh ia ka sorkar jylla bad khamtam eh ia u Conrad K.Sangma.
Haba kren sha ki lad pathaikhubor, u Bah Sosthenes Sohtun, MLA, nangta u Bah Victor Rani, MDC ha ryngkat ki nongialam ka Patharkhmah Civil Sub-Division Demanding Committee (PCSDDC), lyngba u Bah Esman Lyngdoh, ki la ai ka jingkhublei kaba kyrpang eh, ia u Conrad K.Sangma, Myntri Rangbah ka sorkar jylla, namar ki sngew ba katei baroh ka urlong, ka dei namar ka mynsiem iarap paidbah ka Sorkar bad u Myntri Rangbah.
Shillong: “Ïa ka ïew ka hat, ka Shnong ka thaw, ym lah daleilei ruh ban shu die sopsop da u Rangbah Shnong, u Sordar, u Myntri, u Syiem, ki MDC, ki MLA, u CEM, CM.Hap da ïathew ïawoh sani bha shwa da ki Khun ki hajar ha ka lympung Dorbar," ong u Samla Melajied Khongbuh, General Secretary KSU Nong tyngur Unit.
U la ong ba wat ïa ka nongkynti ki riewshimet ruh hap da don ki dulir kiba lah ïateh bad ki trai bad shon muhor da u khlieh nongsynshar.
“Hynrei kumno ka jingker sainar sh iah ha ki khappud ka thaiñ jong ngi lah shu ïaid sopsop.
Kum u trai Shnong, u nong bylla uba im jakpoh na ka ïew ka hat ngi don ka hok ban pyrshah bad ban dawa ïa ka jingpynbeit haba shit bashai," u la ong.
Na ka liang ka KSU Nongtyngur Unit, ha ryngkat u Rangbah Shnong Lyngkhat, Rangbah Shnong Nongtyngur, Rangbah Shnong Lumwahñia, Rangbah Shnong Riwai, Rangbah Shnong Lyngkhong bad ki paidbah ki la pynpaw ïa ka jingbym pdiang ban ker sainar shiah ïa ka ïew Lyngkhat, ka Shnong Lyngkhong, katba ym pat don ka jingïa pynbeit bha, bad ka seng ka dawa ruh ban pynbeit shwa ïa ki jaka kiba hab shapoh u sainar shiah namar kumba long mynta kiba bun kim pat don jingmynjur eiei bad khlem ïoh satia ïa ki jingsiew jingtda bad kiba bun ki ïap thngan namar kim laitluid shuh ban leit rep bad rep ne kheit na ki Bri ki bsah kiba hab shapoh ka kper sainar shiah hynrei kaba sngewsih namar lah kam trai ei pynban da ki khar Bangladesh.
Shillong:U myntri rangbah ka jylla u Conrad Sangma, mynhynnin ka sngi ula ong ba un sa wad bniah na ka tnad pule halor ka jingslem ban pyllait ia ka baibam (Scholarship) jongki khynnah skul.
U Conrad ula pynpaw ruh ba ka sorkar ka sngewthuh ia ka jingsngewkhia jong ki khynnah ne samla pule lane ki kmie ki kpa, ha kaba iadei bad ka jingslem ban pyllait iaka scholarship.
Ka sorkar kan ialeh katba lah ban pyllait noh kham kloi ia ka scholarship ha kane ka taiew ka ban wan, ula ong.
“Ngam don jingtip kaba khambniah, hynrei ki ophisar ki la ong shen bad ki la pyntip ba ha ki khyndiat sngi ne khyndiat taiew yn sa sdang noh ia ka jingpyllait ia ka scholarship jong ki khynnah pule" ong u Conrad.
Shuh shuh u Conrad Sangma ruh u la ong ba ka sorkar ka dang pynkhreh ia ki jingdonkam ha kaba iadei bad ka jingsdang pyllait noh ia ka scholarship jong ki khynnah pule hapoh ka jylla.
Shillong:Ha ka sien kaba lai shah khot hajir ki nonghikai kontrak ha Sadar police station kiba don hapoh ka shatri Meghalaya Government Lower Primary School Contractual Teacher Association.
Kane ka jing khot hajir, ka dei ha dien ba ki pulit ki la ejahar kylla pyrshah ïa ki nonghikai ha ka 21 tarik mynta u bnai, na ka daw, ba ki ujor ejahar ïa ki pulit ba ki kawang tear Gas, kumba ka la jia ha ka 6 tarik, ia kiba tur ha Secretariat.
Haba kren sha ki lad pathai khubor hadien ba u Assistance Finance secretery, u Bah Babitdor Hoojon, u la mih na Sadar police station kaba la neh jin haduh 4 kynta duna, ula iathuh ba ki pulit ki la kynnoh ba ki nonghikai ki la pyn kheiñ ïa kata ka kyndon CrPC bad buh ki kyndon pynshitom kat kum ka aiñ.
Utei u nonghikai ula ong bad buh jing kylli balei ïa ka kyrdan ki nonghikai ki pulit ki thmu ban pynshitom kat da ki kyndon aiñ kiba dawa ban thungkam biang, hadien ba ki lah shah weng ha u snem 2021 bad u ai nuksa, ba ïa kiwei ki jaitbynriew kiba la pyn long ka jingshad kmen ha ki surok bah pyrshah ka Secretariat, ha ka jingleh kmen puja bad Diwali kaba dang shu dep shen ki khlem khang wat la ki pynkheiñ kondon ïa ki ha kata ka 144 CrPC.Shuh shuh ula iathuh ba ki nonghikai kontrak ki burom eh ïa ki bor bahalor bad kim kwah ban ïa leh pyrshah bad ki pulit ne bad ka sorkar, hynrei ki la kyrpad ba ka dei ban weng noh ïa kane ka ejahar.
Haba kylli shuh shuh la ki dang bteng ka jingiakhih nangne sha khmat, ki la jubab ba kim pat la rai ban weng ne ban ïa khih, hynrei kin sa ap shwa katkum ka jingkular u MR bad SMR, kaba ki la ioh ban ïa kren ha kine ki taiew ba ladep ba kin ap ha ka cabinet, ba kumno kin kren halor ka mat jong ki nonghikai kontrak.
Shillong: Kyndit kynsan, ha ka step pyrngap jong ka 28 tarik Risaw 2022, ka jingjia kaba pynsmiej ha kaba ka ding bah, ka la bam klep haduh 84 tylli ki dukan ha ïew Shillong, kaba la tip ka iew Laitumkhrah.
Ha kane ka jingjia khlem pat la don mano mano ba khie thiah ne ba iohi, namar ka dang dei ha ka step jong ka jingioh thiah ha ka por 4 baje.
Lah ban kdew ba kane ka jing kem ding, lada don ki briew kiba marjan ne ki paitbah ki la kloi ban iohi, kan  nym don kano kano ka jingklang kaba jur ïa kane ka iew.
Ka jingpluh jong katei kaiew ka dei beit na ka jingthut ha ki waiar bording elektrik, hapoh kane ka iew, hynrei donbok ba kane ka jing pluh ding kam shym don kano kano ka jingjia mynsaw ne sngewsih bad ka shu long beit ka jingduh nong ïa ki mar ki mata kiba shongdor da ki lak kiba don hapoh kane ka iew.
Ki bor pulit, lem bad ki kali pynlip ding, mar mar ki la wan ban pynlip noh ia ka ding kaba klang.
Nongpoh: Ka skul Persara UP School kaba don ha shnong Lumumpih bad kaba la long kum kawei na ki shlem ai jinghikai ha ka thain Umsning, mynhynnin ka sngi ka la pynkut noh ia ka jingrakhe dap 25 snem, kata naduh ba la seng naduh u snem 1997.
Lyngba jong katei ka sngi, kaba la pynkut ia katei ka jingrakhe ia ka Jubili Rupa jong katei ka skul, la sakhi da ka jingdon u Bah Jason S Mawlong, MLA Umsning, ka Kong Macdalyne S Mawlong MDC Umsning, u Bah Bipul Thangkhiew President ka RBYF sengkmie, Bah Dipul Ryntathiang, Kong R Nongrum Headmistress Persara UP School lem bad shibun kiwei pat.
Ha katei ka sngi, kaba la rakhe ia ka jingdap ba 25 snem jong katei ka skul, la ioh ruh ban pynlait ia ka Souvenir halor ka jingiaid lynti jong ka skul, ia kaba la pyllait da ki riew rangbah kiba la don ha katei ka sngi.
Katkum ka jingiathuh u Bah George Dkhar, uba dei u Chairman ka Managing Committee jong katei ka skul, u la ong ba kaba sdang jong katei ka skul, ka long ba la sdang ia ka tang da ki 10 ngut ki khynnah skul, hynrei da ka jingiarap jong kiwei ki briew, kiba kynthup ia u Dr DD Lapang, nangta ka seng RBYF lem bad kiwei, kaba la pynlong ia katei ka skul ba kan long kumba ka long mynta.
Nongpoh: Ki pulit ka jylla Assam lyngba ka Jorabat Police Outpost, hynnin ka step, ki la ioh ban kurup shibun u Ganja na kawei ka trok kaba don ia u number HR-38T-2913, ka trok kaba kit ia u Ganja na Manipur, da ka jingthmu ban pynpoi sha Nongbah Guwahati.
Ki tyllong khubor, ki iathuh ba kitei ki Pulit Jorabat Police Outpost, ki la ioh ban kurup haduh 2500 kilo u Ganja na ka jylla Manipur, ha kaba la ong ba ki la lap haduh 32 tylli ki jingsong, ia kaba la thep lang bad u Sying, kaba ki nongkhaii Ganja, ki la thep bha hapoh katei ka trok.
Haba ki pulit ki la pynshongdor ia utei u Ganja, la ong ba u la shongdor kumba T.15 klur, kaba la thep hapoh katei ka trok kaba mih na Manipur bad kaba la thmu ban pynpoi sha Guwahati.
Halor katei ka jingiohkem ia ki Ganja na katei ka trok, ki pulit ki la kem noh ia angut ki rangbah, kiba kynthup ia u Ashok Kumar na Haryana bad u Bhupendra Singh na ka jylla Uttarakhand.
Shillong:U A Mishra IPS, uba dei U Chairman ka Port Authority of India, ula leit jngoh hynnin ka sngi, ia ka kad khaii ha Tamabil.
Ha katei ka jingleit, ula iakynduh, ia ki nongialam jong ka Meghalaya International Exporters Chambers of Commerce, Dawki bad ha katei ka jingleit, la dawa ban pynbiang mardor ia ka surok, ia ka ding ilektrik, ka um, ha shwa ban plie ia katei ka kad khaii, ka ban long ha U Lber 2023.
La iakren ruh halor ka jaka ieng jong ki kali, kiba kit mar na Pynursla, ha kaba la dawa ban don, da ka jaka ieng kaba biang ia kitei ki kali bad ban pynpra noh ia ki iing kiba rim, kiba don ha katei ka kad khaii.
U Mishra, ula bthah ia kitei, kiba dei ban trei ia katei ka kam, ba kin leh noh mar mar, na ka bynta ban pynioh ia ki jaka ieng kali kiba biang, na bynta ki trok kit mar sha Bangladesh.
Shillong: Ka Executive Committee jong ka All Meghalaya Dancers Association, ka dap da ka jingkmen kaba khraw, hadien ba la ioh ia ka khubor kaba sngewtynnad bad sngewkmen ba u Samla Bobby Nongrum ba na ka shnong Sohra Laitryngew, na ka dong Lumsainar uba dei ruh u khun jong u Bah Loriwel Buhsan bad ka Kong Betsiliana Nongrum.
Une u samla donsap u dei u khun ba wan na ka longing kaba duk ba shu im tang da kaba bylla tih maw ban pyndap pynbiang ia ka iing ka sem bad u la hap ban iehnoh tang shiteng ia ka jingpule jong u na ka daw kiba bun ki jingeh ha ka iing ka sem.
Hynrei lyngba kane ka sap, kaba u don ka lah pynlong pat ia u kum kawei na ki lad aikam aijam.
Ha shuwa ba u samla Bobby un leit ban ïashim bynta ha katei ka rynsan u la phah ia ka video jong u lyngba ka online bad hadien kata u la shah jied sha ka Mega Audition bad mar mar u la leit ban iakynduh ia ki nongialam jong ka All Meghalaya Dancers Association ban pan jingiarap kumno ban leit shapoh nongbah Delhi, namar u dei tang u khynnah na ka thain nongkyndong.
Kumta na ka liang ka AMDA khlem da pynslem ka la phone bad ka la ioh ban ia kren bad ki nongpyniaid jong ka India Talent Fight ban ailad ia u samla Bobby Nongrum ban ioh rung direct sha ka Semi Final khlem da donkam shuh ban leit biang sha ka Mega Audition khnang ban lait na ka jinglut jingsep.
Na ka liang ki nongpyniaid ki la pdiang ia u samla Bobby bad kiwei kiwei ban ioh rung direct.
Ki don ruh haduh 8 ngut kiba leit iakhun ha ka jingiakop 4ngut ki nongshad 4ngut ki nongrwai bad napdeng kine baroh tang u samla Bobby Nongrum u la shah jied ban ia khun ia ka Grand Finale ka ban sa long shen ha baroh kawei ka ri India bad lada u jop ia ka thong kan long ka burom bad ka jingwanrah nam ia ka jylla Meghalaya.
Ia ka Grand Finale na ka liang ka India Talent Fight kan sa pyntip noh shen ia ka tarik bad u bnai lyngba u channel TV jong ka Ri India baroh kawei.
U samla Bobby un sa ioh ban rung ha ki magazine jong ka Ri India shen shuwa ban pynlong ia ka Grand final.
Na ka liang ka AMDA ka la buh ruh ia ka jingkylli hakhmat ki nongpyniaid jong kane ka show ba kaei ka jingmyntoi lada u Bobby un poi sha ka thong bad na ka liang ka company ka India Talent Fight, ka la kular ba ka don ka kabu ksiar ban don ha ki video Bollywood Album bad ka Big Reality Show kaba la jer kyrteng Love War bad tang ki celebrity ki lah ban don hangne bad un long ruh u nongbishar ha ki episode ki ban sa wan.
Kyntang iawai ka AMDA ka dap da ka jingsngewsih bad ka jingpangnud halor ka jingmutlop jong ka sorkar ban iarap ia bunbah ki samla donsap ka jylla kiba shu kut noh tang ha shnong ha thaw.
Naduh ka AMDA ka la sdang ban kyntiew ia ki khynnah kiba donsap lyngba ka jingiarap pisa, pynban ka sorkar ka leh kyllut, hynrei ka shu pynkmen tohhoh tang da ki tamasa bapher bapher, kaba long kum ka jing pynsyrwa kai ia ka pisa bad leh bym suidňiew pynban ia ki khun samla ba donsap da kaba wanrah ia ki nongshad nongrwai kiba nabar ha ryngkat ka jingsiew kaba heh.
Shillong: Hynnin ka sngi, ka 26tarik Risaw 2022, la ioh khubor, ba ka Kim Khongsai, kawei na ki nongshalan droks, kaba la ju mlien bha ia ka kam bad kaba donkti ha ki 4 tylli ki NDPS case ha East Jaintia, ka mih na Jiribam ban leit sha Shillong bad ki pulit ka Khliehriat, ki la pynlong ia ka jingtalasi kali bad kumta, ki la ioh ban bat ia ka, ha ka 27tarik Risaw, ha ka por 1 baje mynstep.
Ha ka jingtohkit, ka iathuh shaphang ka kong Rihun Dkhar, kaba bei pisa ia ka, ba kan shalan ia kawei ka thup thied mar droks.
Ki pulit ka East Jaintia hills lem bad ki pulit jong ka ANTF na East Khasi hills, ki la leit wad ia ka iing jong ka kong Rihun bad ha ka jing talasi, la lap ia 29.05 grams u heroin.
La ejahar pyrshah ia katei ka kong ha ka thanat ha Laitumkhrah bad ka jingtohkit, ka dang iaid shakhmat, ong ka khubor pulit.
ki kam be ain ki jur namar ka jing kyrduh kam ka jur palat bun corruption, ym pyn rem ia ki ka dei ka business.
Shillong:Ka Hynñiewtrep National Youth Front (HNYF) Mawlai Circle myn ha ka 26 tarik Risaw 2022, ki la leit ban aiti da ka kot jingthoh sha ka ophis ka Deputy Commissioner ka East Khasi Hills ka Kong Isawan da Laloo, ba ka dei ban pynkynriah noh mar dor ïa ka ka ktem ai jinghikai, ki shipai Border Security Force BSF ha Mawpat bad Langkyrding.
Haba kren sha ki lad pathai khubor u Bah Sanbor Rapsang u Discipline Secretary ka HNYF Central Body, u la ong ba ka daw ba ka seng ka mih sha khmat ban dawa pynkynriah noh ïa katei ka ktem ki Shipai BSF, ka long hadien bun ki jingujor na kitei ki shong, namar ba ki paidbah nongshong shnong jong ka Mawpat, Langkyding bad kiwei kiwei ki shnong ba marjan bad ka ktem ki shipai BSF, ki la ud la nam ba man ka sngi, ka don ka jingpynbthei ïa ki ktang suloi bad ka la pynkyndit ïa ki khyllung khynnah ha ka thiah ka dem kaba la pynher syrngiew haba ioh sngew jingsawa jam na ki ktang suloi bad khamtam eh ïa ki khynnah pule kiba don hapdeng ka jing pule kot.
Haba bynrap lang ia kane, ka Kong Bety Jyrwa, President Women’s Wing jong ka HNYF ka la ong ba wat ki khyllung kiba dang rit ki ju lynñiar, namar ka jingtieng haba ka don ka jingsiat suloi.
Shuh shuh ka la ïathuh ba na ka liang ki shipai BSF, ki don jingmut ban kynriah noh sha ka them Ri Bhoi ïa katei ka ktem, hynrei namar ka jingbym ïoh jingmynjur na ka District Council, kumta kane ka kam ka dang sahkut.
Haba ïadei bad kane, na ka liang ka DC ka la ai ka jingkular ba kan shim khia ban thaw ki lad ki lynti ban pynkynriah noh ïa katei ka ktem ki shipai BSF sha kawei pat ka jaka.
Shillong:U Deputy Commissioner ka West Khasi Hills u Bah Garod L.S.N Dykes ula pynmih ïa ka hukum ha ka sngi Balang ba la khang pyrshah ïa ka jingtih bad jingkhaïi be-aiñ ïa u dewïong ha West Khasi Hills District.
Katkum ka jingong jong u, kano kano ka jingtih tuh ïa u dewïong ne khaïi beaiñ ka dei ka jing pynkheiñ ïa ka hukum ba la pynmih da ka National Green Tribunal (NGT).
Ula ong ruh, kane ka jingpynmih hukum ka long ruh haba pyntreikam ïa ka hukum jong ka Ïingkashari Meghalaya High Court ba 18 tarik Risaw 2022, ban pynthikna ban ym ban shah pynïaid wat tang shi ounce u dewïong ba la tih tuh la ka dei lyngba ki trok ne kino kino ki kali.
Une u khliehduh ka District ula ong ba kane ka hukum kan treikam mardor tat haduh da pynmih da kawei pat ka hukum.
Shu khang tang ka hukum hynrei ka kam te mar khongpongBHA ba nai khang re bin ioh bylla ma yi roh.
Nongpoh: Ki lai ngut ki nongiakhun kti na ka jylla bad kiba la leit ban mihkhmat na ka India sha ka lympung 43rd World Arm Wrestling Championship kaba la long ha Turkey bad kiba la ioh Takma ha katei ka jingiakhun, mynta ka sngi, ki la shah pdiang burom kaba kyrpang eh ha Umsning.
Na ki 10 ngut ki nongiakhun kti na ka jylla kiba la mihkhmat na ka ri, ki la don lai ngut kiba la ioh ban khur takma, kata ka Kong Magaret Pathaw, kaba la ioh ban khur Takma ksiar ha ka jingiakhun jong ka kti ka diang bad khur Takma Rupa ha ka kti ka mon ha ka kyrdan 60 kg master class.
U Bah Alexander Lyngdoh, u la ioh ban khur ia ka Takma Rnong ha ka jingiakhun kiba hapoh 80kg bad ka Kong Angle Mary Khunsyiem Umlong, ka la ioh ban khur Takma Rnong ha ka jingiakhun 60kg women’s class.
Ha ka sngi kaba kitei ki nongiakhun kti ki la wanphai iing, ki la shah pdiang burom naduh Guwahati Airport, ia kaba la leit ban pdiang sngewbha da ka Meghalaya Arm Wrestling Association, hadien kata ka KSU North Khasi Hills District, kiba la leh burom ha Indoor hall Nongpoh, ka RBDSA ha Umsning Nongthymmai, hynrei kaba kham eh bad kaba shongkun ka dei ka jingshah pdiang burom ha Umsning, ha kaba la don bynta da kiba bun ngut ki riew rangbah bad ki khynnah skul na ki skul kiba don ha Umsning.
Ka jingpdiang burom ia ki, ka la long ha shilynter ka surok bah jong ka shnong Umsning ha kaba la sakhi iaka jingwan ban pynshong shit Ia kane ka program daki Nongshad bad Nongtem tynrai ha ryngkat ki khynnah skul bad ki paidbah jong ka shnong Umsning.
Shillong:U Myntri Rangbah ka Jylla Conrad K Sangma ha ka sngi Balang, ula ong ba ka Sorkar Jylla kan sa wanrah bad mynjur ïa ka Ordinance ban pyndam noh ïa ka Meghalaya Regulation of Gaming Act (MRGA), 2021 ha ka jingïalang ban wan jong ka Kynhun ki Myntri ka ban sa long shen.
“Ha ka sien shong jingïalang jong ka kynhun Myntri, ngin sa wanrah noh ïa ka Ordinance," ong u Conrad haba ïakren bad ki nongthoh khubor.
Ka rai jong ka Sorkar ban pyndam noh ïa ka MRGA Act ka la mih hadien ka jingpyrshah kaba jur na ki kynhun bapher bapher ba kynthup ïa ki Nongïalam Niam bad ki kynhun Sengbhalang, kiba ïeng pyrshah ïa ka jingthmu ban wanrah ïa ka ktem khalai Casino hapoh ka Jylla.
Kane ka rai ka la mih ruh tang hadien katto katne sngi ba ka Khasi Jaiñtia Church Leaders Forum (KJCLF) ka la pynlong ïa ka jingduwai kyrpang pyrshah ïa ka jingleh mynthi jong ka sorkar ïa ka jingdawa ban khangdam ïa ka karkhana casino bad ban pyndam noh ïa ka MRGA 2021.
Ha ka 14 tarik Risaw, u Myntri Rangbah ka Jylla ula pyntip ba ka jingpyndam noh ïa ka Act ka dei kaba lah ban leh tang lyngba ka ordinance, kaba lah pat ban mynjur da ka Ïing Dorbar Thaw Aiñ.
Ula ong ba ka Sorkar dangshen ka la pyndam ïa ka Meghalaya Street Vendors (Protection of Livelihood Regulation of Street Vending) Act lyngba ka Ordinance bad hadien la pyndam pura hapoh ka Ïing Dorbar Thaw Aiñ.
“Kumjuh ruh kino kino ki Aiñ ki dei kiba lah ban pyndam tang lyngba ka Ordinance bad kane ka dei ka lynti kaba ngi hap ban bud," ula bynrap.
U Myntri Rangbah ka Jylla ula ïengskhem ruh ha ka nongrim ba da ka jingpyndam noh ïa ka MRGA, kan nym don shuh kano kano ka aiñ ka ban teh pyrkhing ïa kiwei pat ki jait kam khalai hapoh ka Jylla.
“Namar kata, kane kadei kawei pat ka khajna.
Khlem pep ngin sa long biang kumba ju ong bad ngin hap ban peit kumno ba ngin jam shakhmat ha kane ka bynta," ula ong.
Ki shipai BSF, jong ka  SeemaPraharis of 4 Bn, ki la ioh kurup ia ki jain sari, kiba shongdor haduh T.11lak, kiba dei ban shalan tuh sha Bangladesh, lyngba ka khappud jong ka East Khasi hills, kaba dei ha Pyrdiwah.
Shillong:U symbud myntri rangbah ka jylla, u bah Sniawbhalang Dhar, u la pynthanda ia ka jingkren byr ngem u nongialam ka Karbi Students Association (KSA), u Mirjeng Kro uba ong ba lada ki jaka jongki kin leit sha Meghalaya, ka lah ban wanrah ia ka jingjia kum ha Manipur.
Haba kren myn ta ka sngi sha ki lad pathai khubor, u bah Sniawbhalang u la ong ba ki briew ki don la ka jong ka jingmut bad u A, B, C u lah ban kren ia kano kano namar ba ka dei ka jinglaitluid ban kren hynrei lada tuklar ia kata, ka lah ban wanrah pynban ka bym sngew tynnad.
“Ka jong ka dur ka jong ka jingmut, u A, B, C u lah ban kren ia kano kano namar ka dei ka jinglaitluid ban kren hynrei ha kaba kut, ngi kum ki nongialam ngin rai kaba bha tam ia ki paidbah", la ong u bah Sniawbhalang.
U la ong ba ka jingleit jngoh sha katei ka thain ka long ban wanrah ia ka jingshngain jong ki paidbah ha khappud bad ka Committee kan sa ai ia ka kaiphod sha ka sorkar ban leh ia kaba donkam.
“Ngi don hangto ban sngap ia ka sur jong ki paidbah.
Phi ruh phi lah ban ong kumjuh hynrei ngi don ban sngap ia ka sur jong u paidbah", la ong u Symbud Myntri rangbah.
Ha ka sngi Balang u bah Sniawbhalang uba dei u chairman ka Regional Committee jong ka West Jaintia Hills lem bad u myntri ka Assam u Piyush Hazarika, ki la jurip ia ka thain Khanduli shi bynta ban pynbeit ia u pud u sam hapdeng ka Meghalaya bad ka Assam.
Shillong: Ia ka met jong u Bah Rishad Sing Kharmutee, uba la jah rngai na Iewduh ha ka 11 tarik mynta u bnai ki pulit ki la lap ia ka met jong u, na ka nala ha Boucher Road, Shillong ha ka lah sngi u blei ha ka por kumba 6 baje tam eiei.
Ha ka jingleit buddien jong u nonglum khubor u Rupang mynta ka sngi palei ka 17 tarik u nailar 2023, ba ka nala ba lap ia utei u rangbah ka long ka ba heh bad kham jrong kumba 3 phut tam.
Ha ka jingioh jingtip na ki nongpyniaid kali, ha katei ka jaka ki la iathuh ba naduh ka sngi sait jaiñ kane ka jaka kam shem la don eiei, hynrei kyndit ba ha ka janmiet jong ka sngi nyngkong La ioh jingtip ba don met iap ha katei ka nala bad ki la suba ruh ba ia une u rangbah dei ba shah pyniap bad ki sa wan bret ha kane ka nala.
Ha ka jingiakren pat bad ki nongniah taxi, kiba ju kamai sha ki thain Mawdiangdiang ki la pynpaw ka jingsngewsih ban ioh sngew ia kane ka khubor, namar kane kam pat ju jia koit mynno mynno.
Une u rangbah nyngkong u la dep shong hapoh kali ban leit phai iing noh, hynrei u la mih noh bad ki shu iohi khatduh ha kapor 5:00 baje janmiet ha ka jaka ieng Bos Tynring ha Iewduh, hynrei naduh kato hi ka miet la ioh sngew, ba u khlem wan iing shuh, tad haduh ka miet jong ka lah sngi u blei, la ioh khubor ba ia une u rangbah la lap ha ka nala kaba don ha boucher road la ong ki nongniah taxi.
Kumta ki nongniah taxi ki la kyntu ia ki paidbah ba wan iew ba ki dei ban husiar ha ka kam miet kam iong namar ka jingbun ki nongdih ‘Drog’ ka la jyllei bha.
Ym tang katta, ki la ong ruh ba kane ka jaka sangeh kali taxi ha them iew mawlong kam shem long kaba shngaiñ ban iaid marwei ha ka por mynmiet.
Nongpoh: Ha ka sien kaba nyngkong eh, ki paidbah kiba shong ba sah ha Ri Bhoi Sepngi, ki la ioh ban rakhe ia ka sngi Laitluid ne ka Independence Day ha ka rukom kaba biang bad kata ka dei, hadien ba ka Ri Bhoi Sepngi, ka la ioh pura ia ka Patharkhmah Civil Sub-Division.
Lyngba jong katei ka sngi, la iohi ba la wan iashimbynta da ki paidbah, ki khynnah skul kiba don ha katei ka thain, ki nonghikai bad kaba la pyndap hi smam ia ka Madan Ri Bhoi Sepngi kaba don ha shnong Patharkhmah, nalorkata ki khynnah skul, ki la ioh ban sei madan ia kita ki sap ki phong ha ki jingleh drama bapher bapher, ki jingshad, jingrwai lem bad kiwei.
Ha katei ka sngi, u Bah Sosthenes Sohtun, Chief Whip ka sorkar jylla bad uba dei ruh u MLA Jirang, u la long kum u kongsan ban kyntiew ia ka lama ka ri India, ha ryngkat ka jingdon u Bah M.B Tongper, SDO ka Patharkhmah CSD, u Dr.P.Hajong, BDO Patharkhmah, u Bah B.Diengngan, DSP Crime ka Ri Bhoi lem bad shibun ki riew rangbah jong katei ka thain.
Hadien ba la kut ka jingkren na u kongsan, la don sa ka jingiaid March Pass da ki 15 tylli ki skul kiba don ha Ri Bhoi Sepngi, bud sa ki Drama, ki jingshad bad jingrwai.
Nangta pat la don sa ka jingialehkai Cricket hapdeng ki Nonghikai bad ki Nongtrei sorkar, kumjuh ruh ka jingialehkai phutbol ki kynthei, kaba la long hapdeng ki khynnah skul na Umrit Presbyterian SS pyrshah ia ki khynnah ka Patharkhmah Govt.
HSS.La pynkut ia katei ka jingrakhe, da kaba sam khusnam sha ki nongjop ha ki jingiakop bapher bapher, kaba kynthup naduh ka jingiakop mareh ha ki kyrdan bapher bapher, ki nongjop ha ka March Pass, Drama, ha ka jingialehkai Kriket bad phutbol ruh kumjuh.
Shillong:Ka synjuk ki nongdie jaiñ ha Khasi Market kiba ju die jain second hand hapoh jong ka jaka ba ju ieng ia ki kali taxi jaiaw kaba don hajan Mot phran ha ka jingialam ka kong Sheba Marlin Nongbet, kum ka President, ki la shah pynkynriah biang ha ka tnad Municipal bad phah shong die jaiñ shwa shipor ha jaka ïeng kali ha ri bhoi kaba don ha Garikhana.
Ha ka jingiakren bad ki nongialam jong kane ka synjuk nongdie jaiñ, mynta ka sngi palei ki la ong ba ka jingshah pynkynriah biang ia ki, na kane ka jaka kadei hadien 9 snem ba la pynkynriah na ka jaka ba ki ju die jaiñ ha Motphran, hajan ka jaka ieng kali Jaiaw hadien ba ki bor jong ka sorkar kila pynpra noh ia ka jingkieng kaba don ha Motphran ha u snem 2014.
Na ka liang jong ki nongshong die jaiñ, ki la pynpaw ba ka tnad jong ka Municipal, kan leh kham kloi ban pyndep ia kane ka jaka khnang ba kin ioh ban shong die jaiñ noh, namar mynta la shi taiew kim shem la ioh die jaiñ, la bynrap ki nongdie jain.
Wat la katta ki la pynpaw ruh ba na ka bynta ka jingbha, ki kloi ban kynriah shipor na kane ka jaka ban leit die sha stand bhoi, hynrei ki la kyntu ia ka tnad Municipal ba kin pyndep noh kham kloi katba lah, namar ki briew ki ba ju wan thied kin sa kulmar, lada pynkynriah slem na kane ka jaka.
Shillong:Ka Voice of the People Party (VPP), ka pynpaw ka jingsngew kyndit bad sngewsih ban tip ba ka tnat GAD(A) jong ka Sorkar Meghalaya ka la aiti ïa ka Ground Floor jong ka Commercial Complex ha Meghalaya House (MH), Russell Street Kolkata jong kawei ka Kompeni shimet ba la tip kum ka M/S Rocky Dhar, Umkdait Nongmensong, Shillong 793019 ban treikam na katei ka mala ba trai duh jong ka Meghalaya House.
“Kaba kham kyndit shuh shuh ka long ba mynta kane ka mala kadei ka jaka treikam jong ki lai tylli ki department/corporation jong ka sorkar, kata ka Tourism Information Centre jong ka Directorate of Tourism, nangta ka Directorate of Horticulture bad ka Meghalaya Handlooms and Handicrafts Development Corporation Ltd, State Government Emporium," ong ka khubor na u Dr Ricky AJ Syngkon General Secretary ka VPP.U la ong ba ka jingbuh ïa kine ki tnat treikam ha kane ka Commercial Complex ka long ban pynpaw pyrthei ïa ki jingmih bad ki tiar na Jylla bad ka jingai jingtip ba donkam ïa ka Jylla ha ka kam shang pyrthei.
“Kane ka jingleh ki bor Sorkar ka pynpaw shai kdar bad kane ka sorkar ka shakri ym ïa ka jingdonkam ki paidbah, hynrei ka shakri ïa ka jingmyntoi ïa ki riew shimet.
La sngewthuh ruh ba ka sorkar ka la lah ban ai ïa ka tender sha u M/S Rocky Dhar hadien ba ka la pyrshang la lai sien.
Ngi kwah ban tip na ka sorkar kumno ne ha kano ka dur la pynkylla ïa ki kyndon kat haduh ba ka lah ban pynïoh ïa ka tender sha une u riew shimet," ong u Dr Ricky A J Syngkon General Secretary Voice of the People Party.
Shillong:Kumba artylli haduh lai tylli ki kali jong ki briew shimet kiba dei na kiwei ki jylla la ïohi ba manla ka sngi ki ju wan ban khaïi shane sha Nongbah Shillong bad khamtam eh la ju ïohi ba ki ju pynïeng ïa la ki jong ki kali wat ha Motphran ban leit thied mar ruh napoh Ïewduh.
Kitei ki briew kiba donlang bad kynthei bad shynrang la ïohi ba manla ka step ki shait pynïeng ïa ki kali jong ki hapoh ka jaka pynïeng kali kaba ju don ha ka rud surok ban leit sha Ïew Mawlong ban thep ïa ki mar khaïi jong ki ba kynthup ïa ki jhur ki jhep nalor kiwei kiba ym lah ïohi ne peit.
Kitei ki briew la suba jur ba kidei kiba wan na jylla Manipur ban wan leh ki kam khaïi shane sha Nongbah Shillong, namar na ki Nombar plate jong ki kali shimet jong ki la ïohi ba ki thoh beit ‘MN’ lane Manipur Name plate.
La ïohsngew ruh ba lyngba ka ktien thylleij kaba ki kren la ïohsngew ba kadei hi da ka ktien Manipuri.
Kumba long haduh kine ki sngi ba ka jingïakajia jaitbynriew kam pat kut hapoh katei ka jylla ne ba ka shongsuk shongshngaiñ kam pat thikna bha ka lah ban long ba kan don ka jingwan phetwir bad ka jingwan leh kam khaïi kaba khlem da la pynbiang ne ïaid katkum ki kyndon aiñ.
Kumba la ju ïohi ba manla ka por ki briew phylla kiba nabar ki ju shlan bha ban wan leh kam khaïi sha ka jylla Meghalaya bad khamtam eh hapoh Nongbah Shillong, hynrei kan long pat kaba ym lah ban mutdur ba ki tnat ba dei peit kim ïohi satia ïa kum kine ki briew.
Kan long ruh ka jingdonkam ïa ki bor Sorkar lyngba ka tnat badei peit ban peitngor bha ïa kum kine ki jingjia ba wan rung katba mon ki briew ba nabar jylla khamtam ban trei ha ki kam khaïi bapher bapher khlem da ïaid katkum ki kyndon aiñ.
La ïohsngew ruh ba bun na ki briew ha kine ki por ki ïakren bha haba ïadei bad ka shongsuk shongshngaiñ hapoh jylla khamtam eh ha Nongbah Shillong, namar la ïohi ba la sdang bun ki jingjia ba sngewsih bad ba wanrah jingtieng ïa ki nongshong shnong na kadaw ka jingjia shah pynïap, shah tuh ne lute, bad khamtam eh ka jingjur palat ka jingjia ïa khaïi drok beaiñ kaba la sdang ban pynjot thiaw ïajan bun tylli ki longïing longsem bad bun ruh ki ïakren ba kane ka jingïoh rung laitluid jong ki briew nabar jylla sha Meghalaya ka wanrah jingsyier namar ym lah ban ithuh nangno ki wan.
Imphal:Ki 10 ngut ki MLA Kuki-Zo na jylla Manipur, kiba la dawa ha ki khyndiat por ia ka jingsynshar ba la ka jong na bynta ki riewlum, ki la phah shithi biang sha u Myntri Rangbah duh jong ka ri u Narendra Modi.
Ha ka dorkhas ba ki la phah sha u Narendra Modi, ki 10 ngut ki MLA kuki ki la dawa ba dei ban thung ia u DGP bad u chief secretary na bynta ki district lum jong ka jylla Manipur.
Ki la dawa ruh ba u Director General of Police (DGP) ba la ka jong dei ban thung na bynta ki san tylli ki district riewlum ba don ha ka jylla, kynthup ia ka Senapati,Tamenglonh, Churachanpur,Chandel bad Ukhrul.
Kine ki MLA ki la dawa ruh 500 klur tyngka, na bynta ban bei tyngka kum ka jingiarap na ka bynta ki riewlum kiba shah ktah ha kane ka jingiaumsnam.
Ki MLA kuki, ki la phah ia ki khyndai tylli ki mat jingdawa sha u Myntri Rangbah duh jong ka ri.
La soi ruh ia kane ka dorkhas da ki 10 ngut ki MLA,kiba la pynpaw ruh ba kin ym leit shim bynta ha ka dorbar kyrpang.
Ki 10 ki MLA ki kynthup ia u MLA ka Saitu, u Haokholet Kipgen, Tengnoupaul MLA u Letpao Haokip, Churachanpur MLA LM Khaite, Kangpoki MLA Nemcha Kipgen, Tipaimukh MLA Ngursanglur Sanate,Saikot MLA Paolienlal Haokip,Singhat MLA Chinlungthang,Henglep MLA Letzamang Hoakip, Saikul MLA Kimneo Haokip Hangshing bad Thanlon MLA Vungzagin valte.
Ka jylla Manipur ka la umsnam naduh ka 3 tarik Jymmang, ha kaba 150 ngut ki briew ki la mynsaw bad da ki hajar ngut kiwei ki la kylla sakma.
Shillong:Lah ban ong ba ka leit ka wan ha nongbah Shillong ka dei kaba sohsat tam ia ki paidbah, namar ki kynduh jingeh man ka sngi nalor ka jingsah kut kali, hynrei kawei pat ka dei na ka jingleh ak, kiba bun ki nongñiah taksi kamai ki bym ju treh ban kit, hynrei kiba ap tang ban ioh kiba leit sha jngai ne ban shu ioh reserve.
Ki nongleit nongwan na Motphran kiba thmu ban leit sha kylleng ki jaka, ki hap ban ap slem wat da ki kynta.
Ka jingeh ha sor Shillong, kam dei tang ia ki nongleit nongwan paidbah hynrei wat kiba don kali shimet ruh ki iakynduh jingeh namar ka jingsahkut kali kaba man ka sngi ka bym lah shuh ban batai.
Lah ban ong ba ka jingpyniaid kali ha Shillong ka la pheil, bad ka la shu long kumba ju ong, haba la mlien la myllen noh.
Ka jingrak rak, bad iatynruh palat ki kali khlem da ap ia u lain ruh ka dei ka daw kaba la wanrah ia ka jingsahkut kali bad ka paw ba ha Shillong kam don satia ka jinglong ryntih ne discipline jong ki nongniah bad ki nongshong kali kiba ieng bad bat kali katba shaba lap na ka daw ba ka bor sorkar kam lah ban pyntreikam thikna ia u larkam.
Namar ka jingbym banse, don kiba hap ban leit da ki ar shaka, wat la ka dor ka rem.
Ha ki bnai ba la dep, ha ka jingshisha ka bor district ka la pyrshang ban pyntreikam ia ka rukom pyniaid kali da kaba pyntreikam da u Odd bad Even Number na thain Kashari, Khyndai Lad bad Motphran, hynrei kane ka jingthmu ka la pulom noh hadien ba ki nongniah taksai kamai kila ieng pyrshah haduh ba ka sorkar ka hap ban pyndem.
Ka jingkylli, ka long hato ka District Administration ka iohi ia kane ka jingeh ki paidbah ne kan shu peitkai ne ap na jaka shong ban wan ujor ki briew?.
Shillong:Ka Miss Meghalaya Organisation, hapoh ka lama jong ka Meghalaya Tourism Youth Development Society, ka pynbna, ba ki don 18ngut kiba shah jied, ba kin ia khun ia ka Miss Meghalaya bad 19 ngut, ki ban iakhun ia ka Miss Teen Meghalaya.
Ka jing iaknieh ia ka nam lahduh, kan dei ha ka 9tarik Nailur 2023, ha U Soso Tham Auditorium, State Central Library.
Shillong: Sa u wei pat u nongialam jong ka kynhun kaikhlaw ba thymmai na ri lum khasi, ba la tip kum ka National Liberation Council of Nongkyndong (NLCN) la kem noh na ïewduh Bara-bazar ha ka sngi nyngkong.
Une u briew ba la shah kem u la kam ialade ba u dei u Area Commander jong kane ka seng ha East Khasi Hills District.
Ka jing shah kem jong ki dkhot jong ka seng NLCN ka la poi 11 ngut, kynthup ia uwei u khynnah ba dang hapoh ka 18 snem ka karta.
Ka jingthwet jong ki pulit, kan lang ia baroh jong ki dkhot kane ka kynhun seng ba thymmai.
Baroh ki dkhot ba la shah kem jong kane ka seng la rah sha ïingbishar ban tian bishar, ha kaba ki pulit ki la kwah ruh ban ioh bun ka por ban tohkit ia kine kiba la shah kem.
Shillong: U Myntri Rangbah ka Jylla, u Conrad K Sangma u la kyntait, ba ka seng kiengatiar bathymmai kaba mih ha ka Jylla, hynrei, u la ong, ka dei tang ka jingkam hi jong ki briew kiba la shah kem.
Ki Pulit ka Jylla ha ka sngi Balang ki la ioh ban kem ia 7 ngut ki briew ba la kynnoh ba ki dei ki dkhot jong ka seng kiengatiar bathymmai kaba la tip da ka National Liberation Council of Nongkyndong (NLCN), bad napdeng kine ki 7 ngut uwei u dei u khynnah ba dang rit ka rta.
Katkum ka khubor na ki pulit la iathuh ba katei ka kynhun kiengatiar ba la thaw thymmai da katto katne ngut ki samla, ka la iateh ruh bad ki kynhun seng lehnoh na Nagaland ban pyntbit ha ki kam kieng atiar.
Haba halor katei ka seng bathymmai, u Conrad u la ong, “kitei ki briew ki la shu kam hi da lade bad kam dei satia ka seng kiengatiar".
U la ong ba hadien ba la ioh jingtip na ki lad syntiat, ki pulit ki la kem noh ia ki briew kiba donkti bad kiba kam ba kidei ki nongialam jong katei ka seng.
U la ong ba na ka liang ki pulit ki la peitngor bha ruh ia kito ki briew kiba don jingiadei bad kiba la shah kem.
U Myntri Rangbah u la ong ba ia mynta la lah ban teh lakam ia kum kine ki seng, hynrei u la bynrap ba ka Sorkar kan nym kheiñ sting pat, bad kan pynthikna ban shim ia ki sienjam kiba tyngeh ban pynduh bad ban nym ailad ia kum kine ki kam ban khie rasong.
Shillong:Ha ka 16 tarik Nailar 2023, ha ka por kum ba 2 baje janmiet, ka la don kawei ka jing ujor, ba la ioh lum ha Cantonment BH, na u wei u briew ba la tip kyrteng kum u Teibor lang Kharmutee u ba la 38 snem ka karta, u ba dei ruh u hymmen jong u Rishad Kharmutee u ba shong ba sah ha Maw diangdiang, Shillong ba u la jah naduh ka 11 tarik Nailar 2023 ha ka por 5 baje janmiet, ha kaba la iohi khatduh ia u ha jaka ïeng bus Tynring ha Ïewduh.
Ka jingwad ia une u briew la pynlong ha kiba bun ki jaka kiba hap ha Cantonment Beat House bad ki jaka ba marjan, hynrei ym shem la lap satia ia une u briew.
Kumta na ka liang jong ka pulit control room ki la pynsaphriang ia kane ka khubor sha ki OCs, ki IC, jong ki District bapher bapher ha baroh kawei ka jylla bad shabar ruh kumjuh ha ryngkat ka dur jong une u briew ba la jah.
Ha ka 14 tarik Nailar 2023, ha ka por 8.40 baje janmiet pat la phah khubor sha Cantonment Beat House na ki pulit jong ka sardar police station ba ha ka por 5.45 baje janmiet, la ioh tam ia kawei ka metiap na kawei ka nala ha Boucher Road Shillong.
Kane ka met la pynkit noh sha Civil Hospital Shillong na bynta ban pynithuh bad leh ia ka post mortem, ha kajuh ka sngi kiba ha iing ki la kam ba ka dei ka met jong u bah (L) Rishad Sing Kharmutee.
Ha ka 15 tarik Nailar la leh biang ia ka Post mortem ia katei ka metiap ha Civil Hospital Shillong.
Ka Post mortem la pynpaw ba kam shem la don satia ka jing mynsaw shapoh met ne ha ka met bad ka jing shah khlong jong ka khmat, kumba la kam ki katto katne ki tyllong khubor.
Imphal:Kumba 150 ngut ki samla pule na ka jylla Manipur kaba don ka jingiaumsnam ba shyrkhei bha, ki la pynrung kyrteng ialade ha ka skul sorkar ha nongbah Delhi, la kam u myntri rangbah jong ka New Delhi u Arvind Kejriwal ha ka jing rakhie ia ka sngi laitluid ha kawei na ki skul ha nongbah jong ka ri.
Kumba 150 ngut ki briew na jylla Manipur, la pynrung kyrteng ha ki skul sorkar ha Delhi Government School, khlem kino kino ki sertiphiket ban pynshisha.
Kan sa don ruh ka jingiarap ia kine ki khynnah na jylla Manipur ba kin lah ban im kum kiwei pat, nangne shakhmat.
U Myntri Rangbah jong ka New Delhi, u la pynpaw ruh ka jing sngewsih bad ka jingiaumsnam ba dang neh ha kine ki sngi kaba la pynkylla khlem ïing khlem sem ruh ia ki bun ngut ki briew.
Ka jylla Manipur ka la pluh, naduh ka 3 tarik Jymmang, hadien ka jing iakulmar jaitbynriew hapdeng ki kuki bad ki meitei kaba la pynmih ruh ia ka jing iakulmar ba shyrkhei bha.
Kumba 150 ngut ki briew ki la duhei ia la ka jingim ha kane ka jingiaumsnam katba kiwei pat ki la kylla sakma na ka jingiaumsnam ba la neh saw bnai kynthih.
Mumbai:Ka Alia Bhatt, ka la dap mynta 30 snem ka rta bad ha ka jingrakhe ia katei ka jingdap 30 snem, ka la iathuh ia kito kiba ieid ia ka, ba kumno ka ju pyndonkam ia kaba tah jingtah rymmiang shyntur lane lipstick.
Ha kajuh ka por, ka iathuh ruh, ba wat la ka ju sngewtynnad ban tah rymmiang shyntur, hynrei, ka don pat kawei ka jingeh bad kata ka long, bad kata ka long ba naduh ba ka ialang samla bad U Ranbir Kapoor bad wat haduh ha kine ki sngi, ba ki la ia shong, ka ju shah pynbor, ha U Ranbir, ba kan niad noh ia ki jingtah shyntur jongka, halor ka daw, ba U Ranbir, u kham itynnad ia ka shyntur jongka, ka bym don jingtah eiei.
Kane ka jingthoh jongka, ka la pynbitar ia kiba bun ki kynthei, kiba la mai bad tim tyngeh ia U Ranbir, ba u leit khang ia ka lok jongu, ba kan tah shyntur.
Ka Alia, ka iathuh “Naduh ba ngi dang ialang, haba ngi ia leit kai mynmiet, u shait ong niad noh, kito ki lipstick, namar ba u itynnad ia ka rymmiang shyntur, kaba khlem don jingtah eiei ruh em".
Bun ki kynthei, kiba la khie bitar ia katei ka jingleh jong U Ranbir Kapoor bad ki la ai jingmut ruh, ia ka Alia, ba kan krad noh, na ka jingiadei bad u tnga jongka.
U trai u lah ban leh katba u mom ia la ka jong.
Shillong:Phra tylli ki ainrew (bills) kiba mynjur ka dorbar ka Khasi Hills Autonomous District Council (KHADC) ki la shah pynphai biang na ka sorkar jylla namar ba ki donkam ban pynbeit ia ki katto katne ki bynta.
Katkum ka jingtip, kine ki Ainrew ki dei kiba iadei bad ki Elaka bad kawei ka dei jong ka Clan Bill, kaba la mynjur ka dorbar dang shen.
Ka Executive Committee kaba ialam u CEM bah Pyniaid Sing Syiem kala dep kular ha dorbar dang shen ban buddien ia ki Ainrew kiba la pass ka dorbar bad ha kine ki san snem naduh ba ka sorkar MDA kala thaw ia ka Expert Committee ha 2019, ka jingphah ia ki Ainrew sha u Lat ka jylla ka la kham sted.
Ia kane ka Expert Committee la khlieh u Commissioner & Secretary ka tnad District Council Affairs (DCA), ryngkat ka jingdon ki ophisar na tnad kam Ain.
Ka Expert Committee ka la shong la ar sien ban bishar bniah ia ki Ainrew ki District Council ha ka jylla namar ba ha kine ki snem, kiba bun bah ki Ainrew kiba phah ki district council ki sob bthuh da ki snem ha almari ka sorkar jylla.
Ka Executive Committee kan bishar bad pule bniah ia kine ki 8 tylli ki Ainrew bad kan shim khia ban pynbeit shen ban phah biang sha u Lat.
Ha kajuh ka por, la ioh jingtip ba u Lat ka jylla u la mynjur bad soi ia ka Market Bill kaba la long ain pura mynta.
Kane ka Ain Iew jong ka KHADC ka thmu ban peit, bad bishar bad pyniaid bad shna iew ha ki jaka ba hap ha kylleng kiba hap hapoh u pud u sam ka Council.
“Nga ngeit i la pynsngewthuh bha ia phi khun bad kata ka jingong jong phi" pynpaw ka kmie“Hooid, i la pynshai bha.
Shiban ruh ka pynsuk ia nga bad sa shiban ruh ka pynsuk ia i malik, lehse i don ka plan kaba donkam eh kaba i la mang lypa" la ong u Peter.
“To ngin pdiang beit khun kumba kwah i bah bad kyrmen beit ia kaba bha" kren ai mynsiem ka kmie“To ka biang mei nga hun haba phi la mynjur lang" pynpaw u Peter bad u ieng ban leit sum noh.
LYNNONG – 5Ka kmie jong u tam sneng katba nang iaid ki sngi ka kham sting ki jingmut jingpyrkhat namar ka la hun ia ka jingiasyllok jong ki rangbah balang.
Ka kyrmen beit ba ka jingbha kan wan pat ha ka iing jong ka.
Watla u khun jong ka u don hapoh along khlem duh jingkyrmen ka ngiet ba un sa lait ha kawei ka sngi.
Ki khun heh bad ba kham rit jong ka ruh ki pyntngen beit ia la ka kmie.
Ka jingim jong kane ka longiing ka iai tyllun ha ka jinglong duk nalor ba khia ka jingkit ha la u khun uba don hapdeng ka jingeh.
Ka jingiaksaid ka long kaba jur ban pyndap pynbiang ia la ka iing hynrei ym ju don ka sngi pat ba kin thiah khlem jingbam.
Ka kmie ka iai sneng ia la ki khun ba ki dei ban nang ban jied paralok bad ka da pynsngewthuh ha ki ba don ki khep ba ki briew ki shah shet ha la ki paralok“Da husiar ho khun wat ju shah pynbiej hynrei dei b an da sian haba ia long paralok" sneng bad maham ka kmie ia la ki khun“Lah sien hi mei lah heh te" ong u khun kham heh rta“Nga ong khnang kumta kein ba phin sngewthuh" ong ka kmie da ka sur kaba sngew khiaLa hapdeng kat kane ka jingshem hynrei kane ka longkmie ka don ha ka ka mynsiem ialeh ban pyndap pynbiang bad kumjuh ruh ban ialam ia la ka longiing ha ka lynti kaba dei ba kaei kaei kaba wan jia ha kane ka mynta kan nym jia shuh.
Kane ka longkmie ka pdiang ba kaei kaba ka lah mad lypa mynta ka pynsted bad ai jinghikai ia ka ba kan nym shim sting ia la ki khun ha ki liang baroh.
Ha kawei ka sngi katba u khun ba-ar jong ka uba shait khot ieit ha iing u Deng u la iakynduh bad uwei u khynnah uba la pep skul noh tang ha ka class IX.Uta u khynnah u la wer ia u ban leit tam ia ki bitor kyiad, plastic um khnang ban ioh kamai nangta.
U la pynbor ia u Deng da ki ktien ba pnah ba thiang jong u khnang ba un ioh paralok.
U Deng hapdeng kata ka jingbang nia uta u khynnah u shu lait ban ong ba un iathuh shwa ia la ka kmie.
“Long hap da iathuh ia ka kmie haba shu leh kumta ruh bad ka ioh pisa artat" ong uta u khynnah uba kyrteng Synshar“Balei ym long ban iathuh ia i Mei ruh" pynphai ktien u Deng“Long balei ym long hynrei nga shu ong kein" ong u Synshar“Te lano men iathuh ia nga ba ka long?" buh jingkylli u Synshar“Tharai sngi saitjain namar mynta arsngi nga hap pyndep ia ki kam sahteng ba pain nong ki briew" iathuh u Deng“To ngin sa iakynduh syndon Sunday lada lap hangtei ha madan foorball" ong u Synshar bad u leit nohHaba ka kmie ka la wan na ka jingbylla bad hadien ba la dep bam u Deng u iathuh ia la ka kmie ia kata ka jingkhot u Synshar ban leit tam tiar jot“Hangno me iakynduh bad u?" buh jingkylli ka kmie“Ba nga dang iaid lynti nga iohi ia u ba u dang tam ia ki bitor kyiad, plastic um ba la bret bad kiwei kiwei.
Hamar hangta hi u la wan iakynduh bad nga" iathuh u Deng“Ka mut u iawer lang ia me ban trei kumba u trei?" kylli bniah ka kmie“Hooid u khroh ia nga ba kane ka kam ka biang bha namar don ka por ka por ba ioh pisa shibun" iathuh shuh shuh u Deng“Phin shah Mei?" pan jingbit u Deng“Ap ngan da pyrkhat shwa mynta mynta ngam pat rai" ong ka kmie bad ka sngap nohU Deng haba leh ka kmie kumne u lah sngew artatien ioh ba kam shah, bad u sdang sa ban leh phoi.
U pyrkhat ba ka jingkwah jong u kam nym poi shano shano ruhKa kmie jong u Deng ha la marwei ka pyrkhat ba kane ka kam tam tiar jot ka long kawei na ki kam kaba ioh pisa bad lada smat lei lei ban leit hiar shaduh thain nongkyndong yn kham ioh bun.
Ha kawei pat ka liang ka pyrkhat ba u khun uba sdang ban khie samla yn trei kane ka kam lada u ioh pisa un ngat ha ki bun ki shang kawiah ka jingsniew.
Haba ka la shim rai ha la ka mynsiem ba dei ban khang ia u Deng na kata ka kam da kaba pyrkhat ba ioh kan ngat sa kawei pat ka jingeh.
“Ar sngi hadien ynda ka la dep bamja ka phah khoh kwai ia u Deng bad ka kren syndon ia u“Peit shane khun nga ngam pat kwah ba men trei kato ka kam katba nga dang lah ngan bylla shitom ban pyndap ia ka iing.
Nga isynei ban phah trei ia kum kato ka kam" ong ka kmie.
Shillong: Ki Pulit ka Jylla mynta ka sngi Balang ki la ioh ban kem ia 7 ngut ki briew ba la kynnoh ba ki dei ki dkhot jong ka seng kiengatiar bathymmai kaba la tip da ka National Liberation Council of Nongkyndong (NLCN), bad napdeng kine ki 7 ngut uwei u dei u khynnah ba dang rit ka rta.
Katkum ka kyrwoh khubor na ki pulit la iathuh ba hadien ba la ioh jingtip b aka don kawei ka kynhun kiengatiar ba la thaw thymmai da katto katne ngut ki samla, ha kaba la iateh ruh bad ki kynhun seng lehnoh na Nagaland ban pyntbit ha ki kam kieng atiar, na ka liang ki pulit ki la pynlong ka jingkhynra bad la ioh ban kem ia kitei ki 7 ngut.
Ka khubor ka iathuh ruh ba ia ki dkhot jong katei ka seng bathymmai la thmu ban phah noh lashai ka sngi, ka 17 tarik Nailar sha Nagaland ban shah hikai ha ki kam pyntriem.
Na ka liang ki pulit ki la register case pyrshah ia kitei ki briew ha Crime Branch Police Station, Eastern Range, Shillong bad la pynngat kyndon hapoh ka Indian Penal Code bad ka Unlawful Activities (Prevention) Act.
Kiba la shah kem noh ha ki pulit ym pat shim la ioh satia ia ki kyrteng, hynrei la iathuh ba ki kynthup ia u Chairman, u Commander-in-Chief, u General Secretary bad u Area Commander ka West Khasi Hills, Area Commander ka Jaintia Hills bad 3 ngut kiwei pat ki dkhot.
Katkum ka khubor, la iathuh ba ki pulit ha ka jingkhynra ia ka jaka ba la ioh kem ia kitei ki briew, ki la ioh ban kurup ia ki tiar pynbthei, ki kot ki sla bad ki mobile phone, bad na ka liang ki p;ulit ki dang thwet ia kiwei pat ki dkhot katei ka seng bad ka jingtohkit ruh ka la iaid.
Ka jingshah Kem noh khlem pat ioh sdang ia ka kam, ka ia dei bad kawei ka ktien riewstad kaba ong, “Ha ka Biej, bad ka Shlur" …….
ka kyrteng ruh bym  don  jingmut.
Ka jingwan arsien u Jisu Khrist la kren ha ka Bible kumba 1845 sien.
Lada ka don ka jingwan arsien, kata ka don ruh ka jingwan shisien ne ka jingwan kaba nyngkong.
To ngin ia peit kaba kum kano kata ka jingwan shisien ne jingwan kaba nyngkong.
Ka jingwan ba nyngkong ka long ha ka doh, la kha ha ka doh (born in flesh).
“Kan kha ruh ia u khun: men khot ruh ia ka kyrteng jong u U Jisu: naba yn pynim ia ki briew na ki pop jong ki" Mathaios 1:21.
La kha ia u Jisu ha Bethlehem Judia.
Mathaios 2:1.
Bad u la don ha kane ka pyrthei tang 32 snem ei ei haduh ka sngi ka jingsah narphna ha u lum Golgatha.
Mathaios 27:32.
Kumta, ka jingwan kaba nyngkong, u la wan ha ka jinglong doh “Uta u ktien te u la kynja doh (the word become the flesh)" Ioanis 1:14.
Dei hadien ka jingsahnarphna bad jingmihpat, u Jisu u la phong ia ka met ym shuh kaba kynja doh hynrei kaba kynja bneng.
kumta u la kiew noh sha bneng ha u lyoh “La shim noh ia u (Jisu) shajrong: bad u lyoh u la pdiang noh ia u shajrong ba kin iohi shuh ia u" ki kam ki Apostol 1:9.
Dei ha kane ka por ba ki Angel ki ong – “Ko Rangbah Galilaia balei phi khmied sha bneng? une u Jisu ia uba la shim noh shajrong na phi sha bneng, UN WAN HA KAJUH KA RUKOM KUMBA PHI LA IOHI BA U LEIT SHA BNENG" ki kam ki Apostol 1:11.
Kumta ha kata ka jingwan arsien pat jong u Trai Jisu un wan ha u lyoh kumba u la leit noh ha u lyoh.
Ka jingwan pat ne ka jingwan asien kan jia.
Hynrei kan ym jia lymda la pyndep shwa ia kiei kiei baroh.
U Blei u la dep buh ka por, bad kata ka por ka long ha ka bor bad ki kti jong u.
Bad lada ngin peit bha na ka Bible ngin shem ba u Jisu un wan shwa kum u nongtuh (like a thief).
Un wan ban rong noh ia kito kiba la pynkhreh ia kiba ki jainkup jong ki la sait khuid ha ka snam u khun langbrot jong u Blei (Jisu).
Kine kiba shah rongnoh kin iashem ha suin.
“Namar kane ngi ong ha phi da ka ktien u Trai, Ba ma ngi kiba dang im ia kiba la pynsah haduh kata ka jingwan u Trai, da lei lei ngin ym ioh leit shwa ia kiba kiba la iohthiah (kiba iap).
Naba u Trai hi un wan hiar na bneng da ka jingrisa bad ka ktien sawa u angel rangbah, bad da ka turoi u Blei: bad kiba iap HA U KHRIST kin ia mihpat shwa.
Kumta ma ngi kiba dang im ia kiba la pynsah, yn rong noh ia ngi lem bad ki HA KI LYOH ia ka ban iashem ia u Trai ha SUIN BNENG" 1 Thessoloni 4:15-18.
Hangne kan don ka jingmihpat kiba iap bad ka jingrong noh.
Kane kan jia ha shwa ki 3 snem shiteng ne ki 1260 sngi ne ki 42 bnai.
Daniel 9:27.
Kane ka jingiashem ha siun ka long tad ynda u Mrad khlaw ne u soitan un da dep ban synshar ia kane ka p yrthei na Jerusalem 3 snem shiteng ne 42 bnai.
Kane kan jia hapoh ka jingpyndait kaba saw (fourth seal).
