U Bah Paul Lyngdoh, na ka seng UDP, u jop ia ka West Shillong Constituency, U Ian Bothak K Sangma, jong ka NPP, u jop na Salmanpara, U Ma Coming One Ymbon, na ka seng NPP, u jop na Raliang Constituency, U Ma Wailadmiki Shylla, na ka seng NPP, u jop na Jowai Constituency, U Ma Sniawbhalang Dhar, na ka seng NPP, u jop ia ka Nartiang Constituency.
Ka seng NPP, ka jop baroh 4 seat na North Garo hills, ba kynthup ia ka Chokpot, Mahendraganj, Raksamgre, Siju Rongara.
U Sanjay A Sangma jong ka seng NPP, u jop ia ka Mahendraganj Constituency, U Marthon J Sangma jong ka NPP, u jop ha Mendipathar, U Brening A Sangma jong ka NPP, u jop ha Dalu.
Kat haduh mynta, ka NPP, ka dang tam ha 24 tylli ki Constituency, ka UDP ha 11 ki Constituency, ka TMC ha 5 tylli ki Constituency, ka Congress 4 tylli ki Constituency, ka BJP ha 3 tylli bad kiwei pat ha ki 12 tylli ki Constituency.
Shillong: Ki lad khubor, ki iathuh ba U Marthon J Sangma, na ka seng NPP, ula jop na Mendipathar.
U Brening A Sangma, na ka seng NPP, ula jop ha ka jingialeh na Dalu, U Timothy D Shira, u kyrtong NPP, ula jop na Resubelpara.
Shillong: U Ma Lahkmen Rymbui, na ka seng UDP, ula jop na Amlarem, ha ka jing iakhun ba para marwei, pyrshah ia U Ma Stephanson Mukhim na ka seng NPP.U Ma Lahkmen, u ioh da 17,803 vote, katba U Ma Stephanson Mukhim, u ioh 177,46 vote bad U Ma Rymbui, u tam da 57 vote.
Shillong: U Bah Mariahom Kharkrang, kyrteng ka seng BJP, ula nang tam ha ka jingiakhun ha ka North Shillong, ha kaba u ioh 2271 vote bad U Dr Aman War, kyrtong ka seng UDP, u wan ba ar, da kaba u ioh 875 vote, U bah Ransom Sutnga, na ka seng NPP, u ioh 605 vote, U bah Adelbert Nongrum, na ka VPP, u ioh 523 vote, nalor kiwei pat ki kandidet.
Shillong: U kyrtong jong ka seng VPP, U Bah Brighstarwell Marbaniang, ula nang tam ha ka jingialeh ha Mawlai, ha kaba la wan ba ar, da U bah Teibor Pathaw, kyrtong ka seng NPP.Shillong: Ka BJP, ka la nang tam ha Tripura, ha ki 39 tylli ki Constituency, katba ki Left bad ka Congress, ki la nang tam ha 15 tylli ki Constituency bad ka Tipra, ha ki 6 tylli ki Constituency.
Ha Nagaland, ka BJP bad ka NDPP, ki la nang tam ha ki 49 tylli ki Constituency, katba ka NPF ha ki 6tylli ki Constituency.
Ha Meghalaya, ka NPP, ka la nang tam ha 22 tylli ki Constituency, ka TMC ha 11 tylli ki Constituency, ka BJP ha 9tylli, ka UDP ha 8tylli, ka Congress ha 6 tylli.
Shillong: Ka jingniew vote, na bynta ki lai tylli ki elekshon dorbar Jylla, kaba kynthup ia ka Tripura, Nagaland bad Meghalaya, ka la sdang, ha ka por 8baje mynta mynstep.
Ki dak ki shin ki pyni, ba ka seng BJP, ka dang leh bha ha Tripura, ha kaba ka la nang tam ha ki 29 tylli ki Constituency, katba ki Left, kiba iatreilang bad ka Congress, ki la nang tam ha ki 11 tylli ki Constituency.
Ha Nagaland, ka seng synrop BJP, NDPP, ka la nang tam ha ki 34 tylli ki Constituency, katba ka NPF ha 3 tylli.
Ha Meghalaya, la iohi, ba ka NPP, ka la nang tam ha ki 19 tylli ki Constituency, katba ka TMC, ha 9 tylli ki Constituency, ka Congress ha 7tylli ki Constituency, ka BJP ha 7 tylli ki Constituency, ka UDP ha 7 tylli ki Constituency.
Ki lad khubor, ki iathuh ba U Conrad Sangma, nongialam ka seng NPP, u la nang tam ha South Tura Constituency, ha kaba u iakhun pyrshah ia U Bernard Marak, MDC jong ka seng BJP, na katei ka Constituency, nalor kiwei pat.
Shillong: Ki bor pyniaid distrik jong ka West jaintia hill district, ki la mana ia ki paidbah nong shong shnong ba kin hap bud ryntih ia ka jing bthah jong ki bor district haba iadei bad ka jingñiew vote,ha kaba katto katne ki jingbthah ki long kumne harum.
La khang pyrshah ban pynlong ia ka jing iaiaid paidbah ha kylleng ki bynta jong ka west jaintia hill district,haduh ka 4 tarik Lber, 2023.
Katba dang ñiew ia ki vote, yn ym Shah ia ki paidbah ba kin ialum ha phyllaw ki jaka ñiew vote.
Yn ym shah ban ia pyrta ha ki jaka ñiew vote ne ha syndah katba ym patlah ban pynbna ia ki resol.
Ka jing pynheh speaker, ki tynghung bad ki jinglehkmen ,jong kino kino ki seng saiñ pyrthei yn ym Shah satia ha jaka ñiew vote.
Ha kamra ñiew vote, tang kiba don ID card/car passed na u DEO West jaintia hill district,yn shah ban rung sha poh.
Yn ym shah ban rah mobile phone, camera ha ki ja ka ñiew vote.
Ki jaka ñiew vote kin dei ki no smoking zone.
Ki bor pyniaid distrik jong ka Eastern West khasi hills District,ki la pynjari ia ka section 144 crpc ka ba khang pyrshah ia ka jinglum briew ha ki jaka ñiew vote, jong ki artylli ki MLA constituency kata ka mairang constituency bad ka Mawthadraishan constituency,ha ka ophis treikam jong u Deputy commissioner ka Eastern West khasi hills District,ha kaba la mana ruh ba la khang pyrshah ban lum briew ha ka jing ngai ba 200 meter na Jaka ñiew vote.
Ki kyrtong,ki elekshon agent bad kiwei pat ki ba don ia ki identify card ki lah ban rung sha katei ka jaka ba la mana ,lada ki don ia ki jingbit na u DEO jong ka Eastern West khasi hills District.
La mana ruh ban buh ia ki kali ha shilynter jong ka surok NH-44E ha baroh arliang namar ka la ban wanrah ia ka jingdheng kali,naduh ka por 7 baje mynstep haduh 1baje janmiet.
La mana ruh ban pynlong ia ka jingiaiaid paidbah ha naduh ka 2tarik lber 2023 haduh 4 baje janmiet 4 tarik Lber 2023.
La mana ruh ban pyndonkam ia ki loudspeaker ha jan ki ja ka ñiew vote namar ka lah ban ktah ia kiwei.
Ka elekshon, ka la kut bad ka la poi, sa ka sngi niew vote, hynrei ki don ki jingkylli, kiba ki heh jong ka BJP, NPP bad wat ka UDP, ki dei ban jubab sha u nongjied, ha ka sngi niew vote lane ha shwa, ba kin rai ban thaw ia ka sorkar thymmai ha ka jylla.
Ki nongialam jong ka NPP, ba kynthup ia U Conrad Sangma bad U bah Prestone Tynsong, ki ju kren kob sob, ba kin thaw sorkar marwei bad ki da pyni ruh ia ka jingkhein jong u number 34, uba dei u number donbok jongki.
Kumta ka jingkylli, ka long, la ki la pynkhreh ne em ban shong ialade, ha ka liang pyrshah, lada jia ba kim poi sha ka jingbiang briew kaba 31ngut?Lada jia ba kin shong ha ka liang pyrshah, kumta ka pyni, ba ki bat ia la ka jong ka ktien, kaba ki la khlei sha u paidlang ka jylla, hynrei, lada kam long kumta, kitei ki dei ki rhah shuki suda.
Ka BJP, ka kynnoh, ba ka sorkar U Conrad Sangma, ka dei ka sorkar kaba bamsap tam ha kylleng ka India bad katei ka dei ka kyntien jong U Amit Shah, myntri kam poh iing ka sorkar India; kumta, ka jingkylli, ka long, la ka BJP, kan phah tohkit CBI ia U Conrad Sangma lane kan ia thiah lang biang ha kajuh ka palong bad katei ka seng kaba bamsap tam?Ka UDP pat, ka don ia ki ishu kiba kham kyrpang jongka bad kiba thew, ia ka jinglong kyrpang jong ka jaitbynriew Khasi Jaintia bad kiba kynthup ia ka jing ithuh ia ka ktien Khasi, ka jingpeit biang ia u pud u sam, ka jingiada ia ki trai shnong bad kam dei tang katta, hynrei ka UDP, kam dei shuh ruh, ka dkhot jong ka NEDA, kaba la ialam da U Himanta Sarma bad kumta, la kan leit phai ne em ban don ha ka sorkar synrop, ha kaba ka BJP ruh, kan don bynta lang?Ngin dang ia peit ia kaei ka ban jia, ha ka 2tarik Lber 2023, hynrei, ngin hap ban peitngor bha, namar ba ka TMC, ka Congress bad sa kiwei de ki seng tit, lada dei ka PDF, HSPDP, ki MLA shimet bad wat ka VPP (lada kan jop), ki don la ki jong ki calculator jongki bad ki lah ban pynkyndit, da kaba thaw, da kawei pat ka kynhun sorkar synrop ha ka jylla.
La sdang ka jingianiew vote mynta ka sngi naduh 8 am.
Hapoh 10 am ei ei,la lah ban tip lut mano ba jop bad mano ba rem bad mar karno seat ki party kin ia ioh.
Ka jingiakren ban ia thaw sorkar ruh ka la iaid lypa shaid shaid sha khmat.
Hynrei,kaba i ma bad ishyrkhei eh ka long ka jingwan tuklar bad mushia palat ki briew kiba na bar ka jylla jongngi ban shu khein bein khein dew thala ne niew poh(take for granted) ban thaw sorkar(bulldozed) katkum ka jingkwah ne jingangnud jongki.
Kane ka la long lypa ka jingma bad ka jingshyrkhei kaba khraw kaba ap lypa ia ka ri bad ka jaitbynriew jongngi ha ka synshar ka khadar.
Ha ki por mynshwa,ki party kiba don ha ka liang synshar ha Delhi ne na Assam kim ju nud saham satia ne kim ju nud ban batai stad lypa ia ka jingiathaw sorkar hangne ha Meghalaya.
Ki ap bad tieng burom shi katdei eh ia ki nongialam na Meghalaya khamtam ia ki nongialam ki seng trai Ri.
Don ruh ki khep ba ki seng trai Ri ki pyrshang ban ia thaw sorkar hi tang para maki kum ka sorkar lai lama(APHLC,HSPDP, PDIC) ha u snem 1978.
Ki seng kiba nabar ki ju peit jaw dud iangi ha Meghalaya bad ki ju pyrshang ban thaw bun ki lad ki lynti kumno ban ioh pynpra ia ka sem jong ki party trai Ri.
Ki thong ba kongsan hi jongki kalong ban shu thong ne thied da ka pisa tang ban ioh thied ia ki MLA.Dei na kata ka daw ba mih kata ka khaii kulai ne horse trading.
Ki jop iangi da kata ka buit ban pynngop ia ki MLA jongngi bad ki sa ioh ban synshar kein da kaba suk.
Kane ka raibi ka nang shyrkhei katba nangmih ki snem bad mynta pat ki la sdang ban khaii lypa wat shwa ban pynbna ia ka result elekshon ruh.
U Chief Minister ka Assam,u Himanta Bishwa Sharma uba kham shalak bad sian buit bha u la dep ia kynduh bad u Conrad Sangma ban ia thaw buit (planned) lypa kumno ban ia thaw sorkar ha Meghalaya tang mar ia dep pynbna ia ka result MLA elekshon.
Ki la pyntikna lypa ban thaw sorkar tang bad ki paralok kiba don lang bad ka NEDA(NDA) kum ka NPP khnang ban ioh kylwait ia ka bor synshar katba mon.
Ki nang ruh kumno ban pyntieng kohtympan lypa ba,khlem ka BJP, hana, ym lah satia ban thaw sorkar tang namar ba ka bat ia ka bor synshar ha Delhi.
Lada shu ia ngeit biej kumta,kata, ngi la shah teh mraw lypa ha ka BJP ha ka synshar ka khadar.
Ha ka jingshisha,ka ri India ka dei ka ri synshar paidbah(democratic country).
La pyniaid ia ka ri India katkum ka constitution jong ka ri India.
Ka don ka Finance Commission kaba peit ia ki kam pisa tyngka khlem shah shiliang khmat.
Ka don ruh ka Niti Ayog ba ki khot mynshwa kum ka Planning Commission ban ia bhah lang ia ka roi ka par jong ki state.
Ki state sha south India bun kim donkam Congress ne BJP hynrei ki roi ki par hi kumjuh.
Ka Orisha lei ki BJP ne Congress kim nud tur satia ba synshar hi ka BJD hangto.
Tang ka North East jongngi kaba tieng iap tieng im ia ka BJP ne Congress na Delhi,na kata ka daw ki sdang ban shim kabu(take advantage) iangu katba mon.
Ka jingkyntu ia ki seng trai Ri kalong ba ki dei ban don ka bor ba laitluid(autonomy) khlem da shah teh shah khum ha ki bor pyniaid kiba na bar(outside forces).
Ym dei eh ban ong ‘Leh katba mon ha ri lajong’ kumba pyrta ki nong iaid procession pyrshah sorkar,hynrei ki dei ban kham tyngkan ka kwah bor ka kwah shuki khnang ban lait ka jingkhein jem khein poh kiwei iangi.
La phi rit bor la phi tlot kampher,ri bad bat ia la ka burom lajong namar ka jingkhlain kam shong eh ha ka jingbun paid hynrei ha ka mynsiem ba shynrang.
Kiwei ki kynhun kidei ban burom iangi ha ri jongngi ym dei mangi ba ngin leit pynjem daw hakhmat kiwei pat.
Tura:Ha ka jingjia ba sngewsih, arngut ki shipara kynthei kiba dang samla kila ïap jyllop shabar ka sor Tura.
Kine ki arngut ki samla kynthei ki dei kiba dang 17 snem bad 19 snem, kiba dei na ka shnong Rong khon Songgital jong ka Dakopgre, Tura bad kane ka la jia ha ka sngi Nyngkong.
Kine baroh arngut ki ïa leitkai sha wah Sela Wari ban pynsum ïa u ksew.
La ong ba katba u ksew u dang don ha wah, ula shah rong ha ka um bad da ka jingpyrshang ban ïarap ïa la u ksew khlem da pyrkhat ba u ksew u dei uba nang ban jngi, kawei na kine ki samla ka la kynthih ha wah bad ka para kaba mut ïarap ka la shah patan lang bad ïa ïap jyllop lang.
Kine ki samla kiba ïap ki kyrteng ka Akanchi A Sangma (kaba heh) bad ka Sania A Sangma (kaba rit).
Shillong: U President jong ka United Democratic Party (UDP) East khasi hills District, uba long ruh ha ka juh ka por kum u Chief Excutive Members (CEM ) jong ka Khasi Hills District Council (KHADC), ha ka sngi-ba ar, ka 1 tarik u Lber, u la iathuh ba ka parti UDP Sohiong circle, ka la phah ia ka kyrteng jong u bah Synsharlang Lyngdoh, kum u kyrtong jong ka parti ha kane ka elekshon ka ban wan na bynta ka Sohiong constituency,kaba la pynkynriah noh ia ka elekshon hadien ka jingkhlad noh jong u kyrtong jong ka parti UDP ha shwa jong ka sngi thep Vote,u bah HDR Lyngdoh (Bamkwai ha Dwar u Blei).
Wat la na ka liang ki bor pyniaid elekshon kim pat shem la pynbna satia ia ka tarik jong ka elekshon na bynta ka Sohiong constituency, hynrei ki nongialam jong ka parti UDP ki la iaid shakhmat ban pyntyllun ia ka kam ban buh noh ia u kyrtong ha ka jaka jong u bah Horju Donkupar Lyngdoh (Bam kwai ha Dwar u Blei).
Ka jing pynsahngeh noh ia ka elekshon ha Sohiong constituency, ka long hadien ba u kyrtong jong ka parti UDP na ka tei ka constituency u la khlad noh,kumta katkum ki kyndon aiñ jong ka elekshon commission ki la ailad ia ka parti ba duhnoh ia u kyrtong ba kin wad da u wei pat ,ha ka jaka jong u kyrtong ba la khlad noh shwa ka sngi thep Vote.
Kumta ka UDP Sohiong circle ka la phah ia ka kyrteng jong u bah Synsharlang Lyngdoh, uba dei u pyrsa trai jong u MLA barim bad Myntri sorkar barim ka sorkar jylla,u bah HDR Lyngdoh (Bamkwai ha Dwar u Blei).
Shillong:Hynnin ka miet, ha ka por 8baje antad, ki arngut ki rangbah briew, ba kyn thup ia U Rangbah Shnong, ka Nongsohphan, U Bah Harliroy Khongwieng (50) bad u bah Kornelius Khongrymmai (40), ki la iap noh ha shen, haba ka kali ba ki shong, kaba dei ka Maruti car, kaba don ia u number WB 12 A 7272, ka hap sha ka riat, kaba jrong haduh 100 metre antad, harum jong ka shnong Nong sohphan, kaba don harum Pynursla, East Khasi hills District.
Na ka jing iathuh jong U Bah Leadingstar Khongiawlur, Sordar, ka Raid Lyting, la iathuh ba ki lai ngut ki rangbah, ki leit sum sha wah Thyllong, hynnin ka janmiet, ha ka por janmiet, ynda ki la dep thep vote bad um shym la tip satia, la katei ka kali, ka leit hap sha ka riat Ranei, ha ka por, ba ki dang leit ne ha ka por ba ki wan phai naba sum.
Ynda la leit wad da ki nongshong shnong, la lap ia ka kali, ba ka sahkut ha shiteng riat, ha kaba uba shong hadien, ula mynsaw bad u sahkut hapoh kali, uba kyrteng U Bah Baklajied Khongwieng (30), katba kitei ki arngut kiba khlad, ki dei kiba shong ha khmat jong ka kali bad la antad, ba ki kynthih, na katei ka kali bad hap sha trai jong ka riat bad ki la iap artad ha shen.
La tep noh ia kitei ki arngut kiba khlad mynta ka sngi, katba ia uba mynsaw, la ialam sha Shillong, ban shah sumar ha Hospital.
Shillong:Ka jingpoi ki nongthep vote ha Mowkaiaw Constituency, ka poi sha ka 92.73 percent bad katei ka dei ka jingkhein kaba bun tam jong ki nongthep vote ha baroh ki 59 tylli ki Constituency.
Ka jingthep vote, ka duna tam ha South Shillong, ha kaba ka wan tang 62.10 percent kiba wan thep vote.
Ka jingdon ki nongthep vote ha baroh kawei ka jylla, ki shynrang, ki long 1059109 ngut, ki kynthei ki long 1081342 ngut.
Baroh ki nongthep vote, ki don 2140453.
Ka jingwan ki nongthep vote, ha baroh kawei ka jylla; ki shynrang, ki long 882330, katba ki kynthei ki long 942416 ngut.
Baroh ki nongthep vote, ki poi sha ka 1824748 lane kaba long 85.25 percent.
Shillong:U Nongïalam ka BJP u Bah Sanbor Shullai ula ong ba u don ïa ka jingkhmih lynti ba 20 ngut ki kyrtong ka BJP kin jop ïa ka MLA Election 2023 ha ka jylla Meghalaya.
“Katkum ka rukom pyrkhat jong ki nongïalam ka BJP, namar ka jingwan pynïasoh jong ki MLA bad ka jingdon ïa ki kyrtong kiba biang, ngi khmih lynti ba ngin jop haduh 20 seat ha kane ka ilekshon MLA," ong u Bah Sanbor.
U Bah Sanbor ula ong, ki nongïalam ka seng kin sa shong pyrkhat bad kiei ki seng saiñ pyrthei kiba ki kloi ban ïatreilang na ka bynta ban thaw ïa ka sorkar synroplang ha ka jylla.
“Ki nongïalam ba ha khliehduh jong ka BJP, ki nongïalam ka BJP kiba khmih ïa ka Thaiñ Shatei Lam Mihngi bad u Myntri Rangbah ka Assam u Dr Himanta Biswa Sarma ïa ka jylla Meghalaya kin sa ïatai sani bad ki seng aïu ngin ïatreilang ban thaw ïa ka sorkar," ong u Bah Sanbor.
U Bah Sanbor ula ong, u Bah AL Hek ym lah ban kam dalade hi ba yn shimti ïa ka shuki Myntri Rangbah hynrei kin dei ki nongïalam kiba hakhliehduh jong ka BJP bad khamtam u Himanta Biswa Sarma ki ban shim ïa ka rai mano ban leit shimti ïa ka shuki Myntri Rangbah.
Haba kylli la ka BJP ka dang treh ban ïatreilang bad ka NPP, wat la kila ïa kynthoh jur iwei ïa iwei ha ki rynsan ïalap ilekshon, u Bah Sanbor ha ryngkat bad ka phuh samrkhie, u la ong, “Ha ka ilekshon ym sngewphylla hi, ka ilekshon kadei hi ka ilekshon, ha ka sorkar ngi ïatreilang, hynrei hapoh madan pat ngi ïa kynthah kawei ïa kawei pat bad baroh u paidbah u tip, ba ka UDP ka kynthah ïa ka NPP bad ka NPP ïa ka UDP.Hynrei kaba sngewtynnad ha ka constituency ka jong nga, nga te ngam ju kynthah ïano ïano ruh bad ngam shym la wallam ïa kino kino kino ki nongïalam kiba hakhmat eh jong ka seng hynrei ki don ki nongïalam na ka constituency hi".
“100 na ka 100 ngan jop don burom ïa ka ilekshon na South Shillong Constituency namar ba nga la lah ba wanrah ïa ka shongsuk shongsaiñ bad ïa ki kam pynroi ki bapher hapoh ka Constituency khamtam eh haba nga lah ban pynurlong ïa ki jingangnud jong ki paidbah kiba la sahteng la palat 40 snem," ong u Bah Sanbor Shullai bad ka bynrap da kaba ong, “Ngam ju buh ksew ne pulit ha Ïing bad ki paidbah ki suk bah ban wan ïakynduh ïa nga bad dei namar ka jingieid ba kin pynjop donburom biang ïa nga".
Shillong: Ka phlim khasi ka ba ai kyrteng “Ka Juk Return"  kaba la sdang pyni, naduh ka 24 tarik mynta u bnai ha kaba da ki hajar ngut ki paitbah nongkyrshan ki la wan ban ai jingkyrshan ban peit ia katei ka phlim.
Hynrei mynta ka sngi ha ka 28 tarik janmiet, kumba 6 baje tam ei ei ka la mih ka jingkulmar ha kaba ki 3 ngut ki briew ki bym ithuh kyrteng ki la pynkulmar thlim ia ka Bijou cinema ban wan rung jubor khlem da thied tiket.
Kine ki briew ki la rung tuh hapoh ka Bijou cinema ban peit ia ka phlim u marangbah, hynrei la shah tan noh ha ki Security, kiba peit bad ap ia ka bijou cinema, namar kine ki briew ki la wan peit phlim da ka jing buaid bad khlem da thied ia ka tiket.
Kine ki briew ki la ia pyneh bad ai nia ia ki nongap ka Bijou cinemam ha kaba ki la leh jubor bad kren artad da ki ktien khlem akor ia kine ki nongap.
Hadien kane, na ka liang ki nongpeit jong ka Bijou, kim lah shuh bad kim lah leh ei ei ia kitei ki briew ban beh namar ki wan ban kren maiñ kren baheh, ki la phone noh mar mar ha ki bor pulit.
Kumta kumba katto kattne minit eiei, la wan ki bor pulit ban rah bad tan noh mar mar sha Sadar police station ia kine ki buaid.
Shillong: Ka jingthep vote, kaba thikna bha, ka poi mynta sha ka 85.17 percent, ha ka elekshon sha ka dorbar Jylla, kaba la long ha ka 27tarik Rymphang 2022.
Shillong:Ki Exit Poll ki la iathuh lypa, ba ka BJP, kan wan biang ha ka jingsynshar ha Tripura, katba ka kynhun jong ka BJP bad ka NDPP, kan iai bteng ban synshar ha Nagaland, hynrei ha Meghalaya, la pyni, ba yn nym don mano mano ban ioh thaw sorkar marwei, wat la ka NPP, kan lah ban dei ka seng, kaba ioh bun eh ki MLA.Ha Tripura, ka India Today Axis my India, ka ai jingkhein, ba ka BJP, kan ioh hapdeng ka 36 haduh 45 ngut ki MLA, katba ka Congress kan ioh 0 bad ki Left kin ioh 6 haduh 11 ngut.
Ka Jan ki Baat, ka ai jingkhein, ba ka BJP, kan ioh hapdeng ka 29 haduh 40 ngut, katba Congress 0 bad ki Left 9 haduh 16ngut.
Ka Times Now ETG Research, ai jingkhein hapdeng ka 21 haduh 27ngut ia ka BJP bad 18 haduh 24 ia ki Left.
Ka Zee News Matrize, ka buh jingkhein 29 haduh 36 ngut ia ki BJP bad 13 haduh 21 ia ki Left.
Ha Meghalaya, ka India Today Maxis my India, ka pyni, ba ka BJP, kan ioh 4 haduh 8ngut, ka Congress 6 haduh 12 ngut, katba ka NPP 18 haduh 24ngut.
Ka Jan ki Baat, ka ai jingkhein 3 haduh 7 ia ka BJP, 6 haduh 11 ngut ia ka Congress bad 11 haduh 16 ngut ia ka NPP.Ka Times Now ETG Research ka ai 3 haduh 6 ia ka BJP, 2 haduh 5 ia ka Congress bad 18 haduh 26ngut ia ka NPP.Ka Zee News Matrize, ka ai 6 haduh 11 ia ka BJP, 3 haduh 6 ia ka Congress bad 21 haduh 26ngut ia ka NPP, 8 haduh 13 ia ka TMC bad 10 haduh 19ngut ia kiwei pat.
Ha Nagaland, Ka India Today Axis My India, ka ai jingkhein ia 38 haduh 48 ia ka BJP-NDPP, ka Congress 1 haduh 2 bad ka NPF 3 haduh 8.
Ka Jan ki Baat, ka ai jingkhein da 35 haduh 45 ia ka BJP-NDPP, ka Congress 0 bad ka NPF 6 haduh 10ngut.
Ka Times Now ETG Research, ka ai jingkhein da 39 haduh 49 ia ka BJP-NDPP, Congress 0, NPF 4 haduh 8ngut.
Ka Nee News Matrize, ka ai jingkhein ia 35 haduh 43ngut ia ka BJP-NDPP, 1-3 ia ka Congress bad ka 3-5 ia ka NPF.Welcome again npp  leh iakaba dnkam iaki nongbiej poisaKa Jing biet ka jaitbynriew khasi jongngi ymshem shuh lanolano ruh,Hana ba ka RI KHASI ka don ha jingma,o ki ia comments,ki da ong to ia dwai Lem ba u bah Adilbert,bad bah Arden kin jop,balei ngim dwai ha la ki Jong ki Jong ki constituency,ban pynjop ia ki nongialam ba stad,haba peit iakane ka Exit poll sngew leh rain man ,hato ngimlehrain kat ia ka RI KHASI yn shaniah Tang ha ki arngut,nangne shakhmat to ngin kynmaw ba ngim donkam ban babe bad ban pynmih ki jingiakhih,next election ruh shu bein para mangi por kanbas,sngi thep vote pat shim ka Pisa bad pynjop party garo beitNamar baroh ki shetkylla stang maki hi.
bym biej bor.
Shillong: U Convener jong ka North East Democratic Alliance (NEDA), u ba long ruh ha kajuh ka por kum u Myntri Rangbah jong ka jylla Assam, u Himanta Biswa Sharma, u la kam ba ka kynhun jong ka sorkar NDA kan ialam ia ka sorkar ha ki lai tylli ki jylla kata ha Nagaland, Meghalaya bad Tripura hadien ba ki stad pyrman elekshon ki la dep pynbna ba ki paralok jong ka BJP, kin synshar biang ha kitei ki lai tylli ki jylla.
Haba iakren bad ki nongpathai khubor ha nongbah Guwahati, u Himanta Biswa Sharma, u la iathuh ba ki paralok kiba don ha ka NEDA bad NDA kin ym leit iatreilang satia bad kiwei ki parti kum ka Congress bad ka Trinamool Congress.
U Sharma u la iathuh ba ka ka NDA kan thaw sorkar ha baroh lai tylli ki jylla.
Haba iadei bad ki myntri rangbah ha jylla Tripura u Himanta u la iathuh ba u Myntri Rangbah ha jylla Tripura un dei beit na ka parti BJP, katba ha jylla Nagaland pat ,kaba ka BJP bad kiwei ki parti ki iatreilang u la iathuh ba kan dei ka sorkar synroplang.
Haba phai sha ka jylla Meghalaya, u Himanta Biswa Sharma u la iathuh ba ia u myntri rangbah ha jylla Meghalaya, yn sa shim rai hadien ba ka parti BJP ka tip tikna ba haduh katno ngut ki MLA kin ioh ha kane ka kynti ba mynta.
Ka jingñiew vote ha kine ki lai tylli ki jylla kan long ha ka 2 tarik u Lber, hadien ka jingthep vote ba la pynlong ha ka 27 tarik rymphang 2023.
Ki paidbah jong ka jylla Megha laya lem bad kiwei pat ki jylla kum ka Nagaland bad Tripura ki la dep ai ia ka rai jongki ia la kijong ki nongmih khmat jongki ha la ki jong ki jong ki consti twennsi bapher ba pher.
Don ki konsti twenci ba ki paidbah ki la pynthymmai ia la ki jong ki nongmih kh mat bad don ruh kiba dang shah jied biang ha ki paidbah ha ki konstitwensi jongki.
Katkum ka thymmei jingiathuh lypa (exixt poll) na Delhi,ka BJP kan ioh thaw sorkar biang ha Tripura,ka NDPP ruh kan ioh thaw sorkar biang ha Nagaland hynrei ha Meghalaya pat kan wan biang ka sorkar synrop(coalition govt) namar ym don satia ki party kiban ioh majority.
Ka thymmei khubor ka la pyntikna ba ka NPP kan ioh haduh 18-24 seat, ka Congress 6-12 seat,ka BJP 4-8, ka UDP 8-12 seat,ka TMC 5 – 8 seat bad kiwei ki party pat mar iwei_ar ki constituen cy.
Lada kane ka thymmei jingiathuh lypa ka dei shisha,ka sorkar khleh khaw lang(coalition govt) kan long hi kajuh,kata,ka MDA-II kumba ka la jia ia ka sorkar MUA I & II jong u Dr Mukul Sangma ha ki snem 2011 – 2013 , 2011 – 2013 – 2018.
Mano pat ban long Chief Minister,ym pat lah satia ban batai namar kan don hi ka jingiaknieh ia katei ka shuki ksiar jong ka sorkar.
Lada katei ka jingiathuh lypa ka dei,ki paidbah ki shu ia vote kat ia ki party ba ioh sorkar.
Ym donkam ban iakren bamsap bam pong,ym donkam jingiakhih ia ki mat bapher bapher namar sisien ba la jop, ia uta hi ujuh ne ka juh ka/u nongmihkhmat kin iai jied shi iai jied hi ki paidbah.
Ha Meghalaya,ki paidbah ki pdiang sngewbha ban synshar ka thok ka shukor, ka sarong ka kyreit, ka kren kop ka kren sop, bad ki paidbah kim salia shuh katba jia ba long bad ki khein syiem bad mane Blei (‘Lei san snem) ia kat kiba jop ne long nongsynshar.
wat nym kynnoh, ka jingthoh ka ktien ka jong U Blei kam long ka ba kai.
tang kumta nga ngeit phi la sngewthuh.
ka end times ka lah jan, to pynkhreh.
Nongpoh: Ia ka metiap jong ki 6 ngut kiba la khlad noh ha ka jingjia aksiden, kaba la jia hynnin ka sngi ha Sumer Umbang, Ri Bhoi, la wan shimti noh mynhynnin ka sngi, da ki Phadar, ki Sister lem bad kiba haiing, ha kaba la wan shimti ia kitei ki metiap da ka jingsngewsih kthang.
Kitei ki 6 ngut kiba la khlad noh ha katei ka jingjia aksiden, ki kynthup ïa u Rev.Fr.Mathew Das, uba dei u Parish Priest jong ka Barama Parish, ka Sr.
Milagrine Dantes, Sr.
Pramila Tirkey bad ka Sr.
Rossie Nongrum, kiba dei ki Sisters jong ka Fatima Convent, u Mairan Ranger, nonghikai ka St.John’s HS School, Barama lem bad u bad Sanjay Swargiary, uba dei u nongniah jong ka Bolero bad ia kitei ki 6 ngut la rah noh ia ki sha Bongaigoan Diocese, na ka bynta ban pyndep ïa ka jinglehñiam  leh rukom.
Lah ruh ban kdew hangne, ba kitei ki 6 ngut, ki la khlad noh hashen hadien ka jingjia aksiden ba shyrkhei, kata hadien ba katei ka kali kaba ki shong, ka la shah tynrah bad shah ban ha kawei ka trok kit dewbilat.
Shillong:Ka West Khasi Hills ka la kynjoh 78.59 % ha ka jingpoi jong ki nongthep vote, kiba la pyndep ïa ka hok ban jied ïa la ki jong ki Nongmihkhmat ha ki 3 tylli ki constituency jong ka District.
Katkum ka jingkheiñ ba la ïoh na u District Election Officer (DEO), ka jingpoi thep vote ha Nongstoiñ constituency ka la kot 73.26%, ka Rambrai Jyrngam ka la kot 74.42% bad ka Mawshynrut ka la kot 88.2%.
Ha Eastern West Khasi Hills, ka jingpoi thep vote jong ki nongthep vote ka la kynjoh haduh 90.25% ha baroh artylli ki constituency ba kynthup ia ka Mairang bad ka Mawthadraishan.
Ha Mairang constituency, kiba thep vote kila kot 90.4% katba ha Mawthadraishan, ki la kot 90.1%.
Ha South West Khasi Hills, ka jingpoi jong ki nongthep vote ka la kot 86.38% ha baroh artylli ki constituency ba kynthup ïa ka Ranikor bad ka Mawkyrwat constituency.
Ka Mawkyrwat ka la kot haduh 86.13% katba ka Ranikor ka la kot 86.62.
Hadien ba la dep dihsha bad ka samla hadien katto katne por ka por ruh sa ban dap noh hi 5:30 janmiet.
Shuwa ba ka Aitilin kan leit noh ka kmie bad u kpa u Hiram ki la shu sneng kyllum hadien ba ki la poi kha poi man hadien ba kin shongsuk shongsain ka jingsneng ka la ia syriem kumba pyniathoh ha iingmane Khristan.
Ka Aitilin ka ieng ban ai khublei ia ka kmie bad u kpa u Hiram bad ka mih noh na iing bad la leit on da u Hiram.
“Kumno phi sngew biang kane ka jingwan ialam pynithuh iing jong nga?" twad jingmut u Hiram“Balei kam biang haba phi ruh phin sa wan sah noh hi ha iing jong ngi" pynphai ktien ka Aitilin bad ka ai kwai ha u Hiram“Ka jingsneng jingpyni te ka la biang jhor bad la sngew hun hi jrut, ne phi dang don jingong sa kumwei pat?" kylli u Hiram“Lah biang kein tangba ka shong sa ha phi bad ha nga pat khamtam eh ia phi u rangbah" ong ka Aitilin“Phi sha te phi triem ban kren" pynphai nia u Hiram“Te ka long kumta em, ka jingiasngewthuh ma ngi arngut.
Te kumno pat heit?" ong ka Aitilin bad ka rkhie“Balei uto pat mynshuwa ka pyni ba phim iasngewthuh" kynthah u Hiram“Wat bret biang ia nga seh sha kito ki por ba nga sngew kum ban prie" ka ong“Oh! kumno kumta haba u khun ruh u lah da heh katto?" ong u Hiram“Phim kynmaw seh ba nga lah dep iathuh lut ha phi shuwa ban ia iaid bad phi bad phi ruh phi ong to ia kaba lah dep lah dep bad phi ong ruh ba phim sngew ei ei shuh ba nga lah iathuh hok" kren khia jingmut ka Aitilin“To lah biang phi nga shu kren pyndom kai" ong u Hiram“Ym dei ban khyllie shuh ia kita ho.
Kumba phi la ong hi ia kaba lah dep lah dep" kren khia thew ka Aitilin“To ai biang uto u kwai lah jan poi artat" u ong bad u khyrwait steeringHaba la poi ha iing ka Aitilin u shu dih tang ka sha bad leit phai noh sha la iing.
U la mih na iing jong ka ha ka por 8 baje mynmiet.
Marwei hapoh kali u pyrkhat ba sa tang katno sngi bad katno taiew un leit sah ryngkat noh bad ka.
Ynda la poi ha iing u bamja bad haba la dei ka por thiah u leit thiah noh sha la kamraKa Aitilin katno ka kmen ka sngewtynnad ba kiei kiei baroh ki iaid beit khlem kano kano ka jingkren wit na ka liang ki kmie ki kpa jong u.
Ka pynshong dur ha la dohnud ba u Hiram u dei u khun ba bit ba biangKa ring dur ia ka iing ka sem jong u, ki kamra shongkai bad kiwei kiwei de.
Ka phyllaw ka mynshem, ka pyni bad pynpaw ia ka iing babit ba biang.
Ka shu buh lypa ka jingmutdur tip un leh kumno ia nga bad ia ki khun hadien habud.
U shu kamai niah kali kumne bad nga ruh kumne tang ka bai pynkhreh kot.
Ka Aitilin ka sngew ba lada shu mutdur lypa kumne kam myntoi hynrei ka shu aiti ha ka por ba kan ialam.
Hadien shi bnai ka jingwan pynithuh iing, u Hiram u la sah ryngkat noh bad ka.
Kane ka la pynkmen ia ka kmie jong ka ba u tnum u tyndai un sa roi parum parehKa por ka la iaid kumba katto katne bnai u Hiram u shem ba ka Aitilin ka long ka briew kaba sngewtynnad khamtam kaba kren shai ia kiei kiei.
Kane ka la pynkmen ia u“Ia mynta te ka biang hynrei ka ban sa wan te ym lah tip.
Ka jain phong dang thymmai ka sngewklai bha hynrei hadien ba la pyndonkam kam sngewklai shuh hynrei don pat kaba da juh palat kat haduh wat lada ka jot makna ruh suh syrdep shi syrdep.
Tip ngan long kumba long kaba hadien?" buh jingkylli hi u Hiram ha ladeAr snem duna ka la iaid bad ka Aitilin ka la kit khun.
Haba la dei ka por kha ka la kha da i khun kynthei ym da bhabriew eh.
Ka jingwan i riewblei kynthei ka la pynkmen ia ka bad kumjuh ruh ia ka kmie jong ka.
Shillong:Ka Election Commission of India (ECI) ka pyntip ba ka jingpoi thep vote jong ki paid nongshong shnong ka Jylla Meghalaya ban jied ïa ki 59 ngut ki MLA ba thymmai sha ka Ïingdorbar Thaw Aiñ ka Jylla, ka la kot 74.32%.
Kane ka jingpoi thep vote ka la duna haduh 11% duna na ka jingpoi thep vote jong ki paidbah ha ka ilekshon MLA-2018 ha Jylla.
Katkum ka jingkheiñ ba la ai da ka ECI, ka Mawthadraishan Constituency ka dei kaba mih bun tam ki nongthep vote kaba la kot haduh 90.4 %, bud sa ka Mairang kaba don markhap kaba kot haduh 90.1%.
Hynrei kaba duna tam na ka jingpoi thep vote jong ki paidbah ka dei ka South Tura Constituency kaba mihkhmat da u Myntri Rangbah ka Jylla Conrad K Sangma, kaba la poi tang 52.1%, bud sa ka North Tura kaba kot 55.5%.
Shillong:Ha ka jingleit jngoh jong U Narendra Modi, myntri rang bahduh ka Ri sha Tura, la pynlong ia ka jingduwai sdang da U Rev Frithing D Sang ma, uba dei u pastor, ba la rangbah jong ka Hawakana Baptist Church under Garo Baptist convention, Achik Baptist Dalgipa Krima.
(ABDK).
Shillong:U Chief Electoral Officer jong ka jylla Meghalaya u la pynmih ïa ka jingpynbna paidbah ba ka la khang ban rah mobile phone hapoh jaka thep vote ha ka 27/2/2023 kane ka long ïa baroh ki nongthep vote.
Ban shah ban rah mobile phone kan long tang ïa ki nong peit pyrman, CEO, DEO, RO, ki nongpeit pyrman ha poh ka jaka bad ïa ki nongthoh khubor kiba la ïoh ïa ka jingbit, kane ka jing khang ban rah ïa ka mobile phone ka long ban khanglad ïoh don ki ban pyndonkam bakla ïa ka tiar ne mobile.
Ïa ki nongthoh khubor bad ïa kiba la shah ban rah mobile la bthah ban buh ïa ka mobile phone silence mode, la khang ban shondur ne kano kano ka jingring dur hapoh jaka thep vote, ïa kane ka hukum la pynmih namar ka don ka jingtip ba ïoh ki nongthep vote ki lah ban pyndonkam bakla ïa ka mobile jong ki.
Tangba nga ngeit beit hi na ka dak ka shin na ha iing ki sngewbha beit, wat tieng ym lei lei Hep" la pynpaw sa ka Lydia.
Baroh ar ngut kum shijur kiba la iateh skhem la ka jingieid, ki la iakhlad noh nangta na iing ha shuwa ban wan lum u Kpa bad ka Kmie ka Lydia.
“Baieid ngan leit noh kumne mo, shuwa ban wan i Mei i Pa jong phi, khnang ba kan lait na ka jingsuba eh ba ngi leh kumne mynta ka sngi.
Shu kynmaw ba kane ka jingieid kaba nga la ai ha phi ka dei kaba nga hi bad phi ngi la ia sngewthuh bad shim rai lang" la kren u Hep shuwa ban mih.
“To Hep, kumba nga la kular kumta ruh ngan leh…" la pynphai ktien ka LydiaHadien ba la dep kren ia kine kiei kiei, u Hep u la mih noh nangta ban leit phai sha la iing.
Ka por ka iaid stet ka miet ka la wan, baroh ar ngut ki shi tymmen u Kpa bad ka Kmie ka Lydia ki la poi ha iing.
Ka Lydia ka la puson bad iai pyrkhat da kumno ban ai jingtip ia kaei kaba ka pun ha la mynsiem.
Kumjuh u Hep u la pyrkhat ba la kumno kumno un dei ban pyntip shuwa sha la u Kpa namar u Kpa jong u, shisien u la ong lypa ba lada don jingiadei iathuh ha u.
Kumba la iakut baroh ar ngut ki la phla shisha shaphang la ka jingiadei kum shilok ha khmat la ki Kmie ki Kpa.
U Kpa jong u Hep marsien iohsngew ia kata u ong“Ka biang me, tangba da ei men bsa haba mem pat don kam don jam kaba biang" u rkhie artat.
“U Hep u la shu dem shapoh bad u sa ong,“Pa ngan bylla katba ioh kam pher ia nga".
“Me hab ban trei shitom namar ka burom jong nga bad ka Kmie jong me, ka shong ha ka jingim jong me.
" la ong u Kpa.
“Hooid Papa" la kohnguh u Hep“Sa iathuh noh ha la ka Kmie ruh ba ngin pyrkhat kumno ban leh shaphang kata ka jingiadei jong me bad ka Lydia" la bthah u Kpa.
Kumjuh na ka liang ka Lydia kam nud ban iathuh beit beit ha la u Kpa, hynrei ka la sdang ban pasiaw ha la ka Kmie jar jar.
“Ani khun, kumno kumta ngam pat mutdur ha ka jingshisha, nga dang pyrkhat ba phin shu ia long paralok shuwa" la kren kyndit ka Kmie.
“Hooid kein Mei nga ruh, tangba leh kumno ba ngi la ia ieid palat bad iajan palat, ngi la poi shaduh une u pud, wat nga ruh ngam lah shuh ban mutdur.
Phi suk ne em Mei.
" la phai ktien ka Lydia ryngkat bad ka jingkylli.
“Ngan ong kumno shuh, nga nga suk beit, ngam tip sa u Kpa jong pha un ong kumno.
Nga te nga itynnat pyrsa lypa hi ia u Hep.
" la phai ktien ka Kmie.
“Mei pyn iathuh lem phi seh ha i Pa, ngam sngewnud ban iathuh hi.
" la kyrpad ka Lydia“To ih ngan iathuh noh ynda u wan…" la Kular ka Kmie.
Ka jingpdiang bad iashah ka Kmie ia ka, mynta ka Lydia ka kmen shaba palat bad ka sngewthuh ba ka jingim jong ka kan don ha ka jingshngain wei haba ka la don la u briew.
Kumta hi ka Lydia ka leit thiah noh sha la kamra.
Ka iohsngew ba u Kpa jong ka u la wan.
Sor Sor, ka pyrshang ban sngap na kyndong ia kaei kaba ka Kmie kan iathuh.
Haba la wan u Kpa, “Ko Kpa, ngi mynta ngi la ioh pyrsa…" la ong kyndit ka men Kmie.
“O kumno kumta Kmie…?" la buh jingkylli u men Kpa.
“Ka Lydia ka la bthah ha nga ban iathuh lem ha phi ba ka sngew lehrain, ba ka la iashong lok bad u Hep.
Kumta mynta ki la ia long shi tnga" la pynshai ka Kmie“Kata kein ka la biang bha.
Naduh mynno nga la khmih lynti, u Hep u dei u briew ba donburom don akor, ba bha, u mih ruh na ka iing badonburom nangno phin ioh kum ka iing i Bah Shanbor bad i Kong Lumspah hangne ha shnong jong ngi.
Nga hi te nga kmen palat.
Ieh lashai ynda ka la khie ngan sa iakren bha bad ka" la ong u Kpa.
“To sa iakren hi phi lashai nga shu ong kumta" la pynkut ktien ka Men Kmie.
“Ka Lydia kaba nang sngap siar na shiliang ka jingthiah ka la kmen ka mynsiem.
Kumta ka la hun bad ka la thiah noh ruh.
“Nga ngeit kumjuh kan jia ia u Hep, namar kumba nga iohi ba ki pdiang bad burom ia nga haba nga leit ha iing jong ki, kumta ruh ngam artatien ba kin suk kin hun ba ngan long ka pyrsa kurim jong ki" la kren ka Lydia marwei marwei ha jingthiah.
“Ka por ka la miet kumta ruh ka Lydia wat hapdeng ki jingpyrkhat ba bun rukom shaphang ka jingiadei bad la u baieid ka iohthiah noh jai.
Ka Sain Hima Sima lane kata ka Politics ka mut kaba iadei bad u Paidbah.
Yn pynsngewthuh kumno ia kane ka jingmut namar baroh ki ia tip ia kane ka jingmut kaba mut ka iap ka im jong u babun u balang.
Kiba ia don bynta ha kane ka kam ki dei hi ki paidbah, kumba ong U President Abraham Lincoln jong ka Ri America “ia u paidbah, da u paidbah bad na ka bynta jong u paidbah".
Lada ngi shim ia ka jingmut bashisha (positive sense) ka mut ba u paidbah hi u don bynta ban wanrah ia ka roi ka par lyngba ka jingsynshar kaba khuid namar la pynkupbor ha u ia kitei ki kyntien jong utei u Riewkhraw lyngba ka Riti Synshar jongngi.
Ngi ia tip baroh ba ha ka Ri jongngi ban pynurlong ia katei ka phang ne jingmut ka dei lyngba ka Election lane ban jied nongmihkhmat.
Kumba la ong ba dei hi u paidbah uba hap ban don bynta ha kane ka kam, baroh baroh ngi ia shim kabu da ka jingmut bym thikna tang namar ba ngi dei ki paidbah bad ngi iaid lait ruh na ki kyntien jong utei u Riewkhraw.
Ban ym tuh ia ka por ngan kren noh ia ka phang ha kaba iadei bad ka Election MLA 2023 hangne ha ka Jylla Meghalaya jongngi ba kumno u paidbah u hap ban pyrkhat bha ban wanrah ia kaei kaei kaba bha khamtam ha ka roi ka par.
U paidbah hangne dei uba jied bad uba shah jied.
Nga kren ia kane baroh da ka ktien kaba khia.
Ha kaba iadei bad kane nga kren ym da kaba shah liang iano iano ne pynrem iano iano hynrei ban ia mir jingmut khamtam shuwa ban poi ka Election.
Khublei shibun ko Rangbah ba phi pyni iakine kiei kiei kiba jylliew bad sngew shong nia suda.
Ngi donkam ban tip ia kine kiei kiei namar ki long ki bynta ba kongsan bad ba kit jingmut shibun eh iangi ki longdien ba dang khynnah.
Shillong:Ka jingpynslem jong ki nongialam ka Bharatiya Janata Party (BJP) ban pyn bna ia ki kyrtong jong ki, ka buh ha ka um dum, ym tang ia ki nongshong shnong, hynrei wat ia ki briew kiba la pan ia ka tiket ban long kum ki kyrtong na kane ka party.
Mynta ka sngi na ka liang u bah Michel Kharsyntiew, uwei na ki rangbah, u ba pan ia ka tiket ban ia khun ia ka election 2023 na ka 17-North Shillong, u la wan pynbna ia ka jingiatrei lang jong u bad u bah Matamlin Pyrbot u MDC barim na kane ka Constituency.
Haba ia kren bad ki lad pathai khubor na ka liang u bah Michel Kharsyn tiew u la ong “Ban don ka jingthikna ba ka seat jong ka 17 North Shillong kan wan sha ka party BJP ngi la rai ban iatreilang noh bad u bah Matamlin Pyrbot, uba la rai ba ym treh shuh ban pan tiket, hynrei un kyrshan lang ia nga".
U la bynrap ruh “Ngi kwah ban pynshai ba ka don khubor hamsaia ba ia ka tiket na ka BJP la dep ban ai, ia une utai hynrei ki don ar ngut ki nongialam ba la rangbah bad kumjuh nga dei u briew u ba la iakhun ha u snem 2018 na Umsning Constituency bad u Ma Martam, u dei u MDC barim, ngi kwah ban pynshai ba ia ka tiket hi kan sa rai da ka bor ba halor na ka party bad mynta hi kam pat pynbna iano kin ai tiket bad kane ka long ba kan ym don kano kano ka jingialam bakla".
U bah Kharsyntiew u la ong ruh “Nga kyrpad ia baroh ki paralok kiba la ieh noh ia ka BJP na ka 17 North Shillong na ki daw ba bun, ngi kyrpad ba kin wan phai biang sha ka party BJP khnang ba ngin ia trei lang na ka bynta ka BJP bad khamtam ia u bah J.A Lyngdoh u ba dei u kyrtong ba wan baar ha ka election 2018".
“Ngi kyrpad ia u bah JA Lyngdoh ba un ym iakhun shuh ia kane ka election mynta, hynrei un wan ban ia treilang na ka bynta ka BJP ha kane ka constituency"u la bynrap.
U la ong ruh “Halor ka khubor hamsaia ba don ka jingshah siew pisa iano iano ruh, hynrei ka jingrai ban ia trei lang hi ka dei ka jingkwah ban ia treilang na ka daw ba ki kwah ba ka BJP kan jop ha 17-North Shillong “.
Na ka liang u bah Kharsyntiew u la ong ruh “Lada ka party kam ibit ia nga ban ia khun ia kane ka election, ngin sa ia peit bad ngin lum ia ki nongkyrshan jong ngi ar ngut bad ngin sa shim ka rai, u Matamlin bad nga, ngi la dei ki kyrtong ba pan tiket ngin lum ia ki nongkyrshan bad ngin peit kaei ban rai bad kumba ka long mynta hi ym pat don mano mano ba lah ban kam ba la don kiba la ioh tiket".
“Nga kyrmen ba kum ki kam jong ngi ar ngut kiba ngi la dep trei ka party kan ym bakla bad nga kyrpad ia ki nongialam jong ngi ha ka jylla ba kim dei ban leh ia kaba bakla bad ka BJP ka don 95 % ban ioh ia ka jingjop"u la bynrap.
Haba kylli u la ong “Ha 17-North Shillong ka BJP ka khlem ia pait, ka dang neh kumjuh ka shu long tang ki 3 ngut ki ba briew kiba pan tiket BJP na kane ka constituency kaba mynta sah sa tang 2 ngut na ka jingkynriah noh u ma Martamlin Pyrbot".
Ha ba kren bad u bah Matamlin Pyrbot u la ong “Nga dei u ba la donbynta ban seng ia ka BJP ha ka jylla, nga la iakhun election ha u snem 1993 bad u snem 1998 bad nga la shim shuti shipor bad hadien ba ngi la iohi ia ka jingsynshar hok nga ihun bad nga la pyniasoh biang sha ka party da ka jingthmu ban ia khun election bad nga la iaid shakhmat, hynrei ha kane, nga sngew lynga pisa ba ki paidbah ki kulmar jingmut ha lor ka tiket kaba ngi la shu pynshai bad kane ka pyntieng namar ioh ka pra noh kumta kam long ba ngin duh ia kane ka seat".
U la bynrap ruh “Nga ieid ia ka party, nga sngew ba kan bha ba ngan kynran dien noh bad nga la rai ban ia treilang noh bad I bah Michel ha kaba, lada ki ia iaid la ka jong kan bha ba ngin lum ngin lang noh bad nga rai ban trei lang noh khnang ban pynjop ia u Bah Kharsyntiew".
Shillong:Kumba katto katne ki Durga Puja mandal kin rakhe, ia ka jingiaid lynti jongki ha ki kam ai jingshakri ia baroh ki paid riewngeit hindu hapoh shillong.
Ki katto katne ki jaka mane kiba la shakri slem bha ki long ka Somathan Dharma sabhaa (Harisabha) kaba don ha Laban, kaba lah iaid lynti 125 snem, ka dei kawei na ki Puja mandal kaba la ai jingshakri lah slem bha bud sa ka Asomiya Naamghar (Ruprekha) kaba don ha jail road kaba lah kynjoh sha ka 100 snem ka jingshakri jongka, Ka Laban Naam Ghar kaba don ha Laban kane ruh ka lah shakri 100 snem.
Kiwei pat kiba la shakri 75snem ki long ka Kench Trace DPC kaba don ha Kench trace bad ka AC lane DPC ha iew pulit ki dei ki artylli ki puja committee ba la shakri slem.
Ka Shree Shree Rajasthan D.P.C Lukier Road 60snem bud sa ki 2tylli ki mandal ba lah dap 50snem kita ki long ka Oakland bivar road DPC Oakland bad ka Laban shiv Mandir DPC Laban, kiba la kynjoh sha ka 50snem ka jing shakri jongki.
Ym tang katta ki don ruh ha Ri lum Garo ki Puja mandal ba la kynjoh sha ka 75 snem kum ka Thakubari puja committee kaba don ha Tura bad ka babupara sarbajanin Dugaustsav committee, kaba don ha Monendragagang kiba la iaid ia u mawmer 75 snem ha ka jing shakri jongki bad kawei pat ka puja committee, ba la kynjoh sha ka 50snem ha ka jing shakri bad iaid lynti jongka ha rilum Garo ka dei ka Chandabhoi Durga Puja Committee kaba don ha Dalu.
Shillong:U Vice President jong ka United Democratic party (UDP), u Bah Allantry F Dkhar, u la kam ba ka seng jongu, kam shym la ioh jingtip eiei ruh em, ia kita ki laisen casino, namar ba khlem wan rah ha ka jingialang jong ki myntri sorkar; hynrei u la iathuh, ba la shu ioh jingtip tad ynda la iohi ia ka RTI, ba la phah da ki sengbha lang jong ka jylla Meghalaya.
U bah Dkhar u la iathuh shuh ba ka party jongu, kan pyrshah beit da kaba paw shai bad paw shynna, hynrei ki leh sop-sop bad pynbiej ia ki paidbah, katba lai tylli ki laisen la dep ai wai ban sdang pyntreikam noh ia katei ka iakhalai.
Haba kylli pat balei ba ka party UDP, ka pynslem ban pyrshah ia kane ka ishu, U bah Allan, u la iathuh, tad ynda u SMR u la pynshai ba kane ka ishu, yn buh noh sharud bad yn sangeh noh bad pyntyllun pat da kiwei pat kiba la don lypa kum ka siat tim bad kiwei kiwei.
U bah Dkhar, u la ong, ba kane ka ialam bakla, ym tang ia ka seng UDP, hynrei katno tam lei ia ki paidbah bad kiwei ruh.
u tip ruh ia kita ki laisen hadien jong ka dorbar lyiur ba dang shu dep ba ki don kita ki laisen ban pyniaid ia ki kasino ka pynkyndit shibun ia u bad ia ka party hi baroh kawei.
Ha kawei pat ka mat ba iadei bad ka crpc bad Cpc, na ka liang jong ka party, u la iathuh, ba kam pat don kano kano ka jingiatai ba sani ban puson bad peitbniah, hynrei ha ka jingiakren bad katto katne ki nongthawaiñ jong ka nongrim ba ki ieng ka long beit ba kam dei ban treikam ha ki jaka jong ki sixth schedule area.
U la ong ba lada ka crpc bad Cpc ka treikam ha ki sixth schedule area, ka long kumba knieh ia ka jingsynshar ki district council, ha ki jaka kiba hap hapoh ka jing pyniaid jong ki.
U la ban shuh lada ka party kam lah ban iada ne pynsahngeh ia kane ka Crpc bad Cpc, ha ki jaka jong ka district council, kumta kan pyntlot bad buh jingma ia ka jingsynshar ki autonomous district council hapoh ka jylla.
U lah ong ruh ba ka jing pyrshang ban wan rah da ka sorkar ban kynthup iaka Crpc bad Cpc ha baroh kawei ka jylla, ka dei ban treikam tang ha ki jaka bymdei hapoh ka jingpeit jong ka autonomous district council.
U la bynrap khatduh, ba na ka liang jong ka party UDP, kaba dei kawei na ki Seng synrop, hapoh ka sorkar kan sa shong jingialang halor kane ka bynta bad pynshong nongrim bad thoh pat sha ka sorkar ia kaei ba ki ieng bad ki nongmihkhmat kiba dei hi, na ka seng UDP, kin kyrpad bad iathuh, ia ka sorkar ia kiei kiei ba ka party ka pashat ha ki ha shwa ba kin shim ia ka rai.
Ka ong seng riewlum kam pat rithor suda kein noh udp ktto iaphi ngin pnduh noh vpp hspd long live.
Ka Pynursla Block Trinamool Congress ka pynpaw iaka jing sngew thamula iaki jingkren jong u SymbudMyntri ka Jylla u Bah Prestone Tynsong halor ka jing kwah palat jong ka sorkar MDA ban pynskhem iakaMeghalaya Regulation Gaming Act 2022 da kaba thmu ban wanrah bun ki kynrum kynram ha katei kaphang.
Kane ka jingthmu jong ka Sorkar MDA ba ialam daka NPP hapoh u Conrad K.Sangma ka thmu banpynjot iaka lawei ki samla bad pynsyrwa ei iaka pisa jong ka Jylla sha ki kam bym shong nongrim haei haei.
Ha kawei ka liang u Symbud Myntri ka Sorkar Jylla u ong haki lad pathai khubor, ba lah pynsangneh shipor ka jingtei na ka bynta ka Casino gaming centar hajan khappud bad ka Jylla Assam, katba sha lyndet ka kam pat lah nang iaid da kaba mynjur ban ai licence iaki lai ngut ki briew kiba kynthup u Sajan Gopinathan Nair, u Saurabh Khandewala bad ia u Ratul Sethi kiba lah ioh ka Provisional License ban pyniaid ia katei ka kad ialeh khalai.
“U Bah Prestone Tynsong u thok bad u pynbeij iano haba kumne, bad hato u klet ia kaei u la khlei bad kaba u la nguid biang"? la buh jingkylli ka TMC.Halor ka jing ong jong u Bah Tynsong ba ki paitbah kin hap pyrkhat shispah sien ban pdiang iaka TMC haka Jylla, u Bah Prestone u la dei ban sngewthuh ba kat shaba iaid lah bun ki paitbah khamtam eh u rit u ria u riewmadan lah sngew jlep ia lai tylli ki daka kata dei ka NPP.“U Bah Prestone Tynsong u lah dei ban tieng shwa iala ka shuki ba u la shong 20 tylli ki snem, hynrei uheh sa tang ka kular, ki nia thok bad ki kyntien ban shu pynbeij kumba ma u dalade hi u khlei ha Mawlaiba ka NPP ka shu pynbeij ha kine ki san tylli ki snem ia u paitbah, bad khamtam eh ma u ba lah shupynbeij sah iaka thain Pynursla hi baroh kawei.
Ki paitbah ki lah bat shkor ban kyrshan ia ka NPP namarkim klet kaei kaba lah jia iaki ha kine ki san snem".
Shuh shuh la bynrap, “Lehse u lah tieng ia u samla rangbah ka thain u Edmund Khongngai uba la mihshakhmat ban aireng pyrshah iaka NPP na ka seng TMC, namar ym don pat sa da kiwei kiwei ki sengkiba ban ieng halor ka nongrim ban iakhun naka bynta ka hok bad ka burom jong ki paitbah kumbabaroh baroh lah iohi ki ishu ba rah ha Assembly da ki MLA ka TMC naduh u Bah George Lyngdoh, u BahCharles Pyngrope, u Bah Hima Shangpliang, u Dr.Mukul Sangma bad kiwei kiwei".
Naduh ka jingbam klop iaka pisa jong ki nongbylla sngi haka por ba khangdam, haduh ka jing die tuh watia u khaw baduk, haduh ka jingbam tuh haka tnad MeECL, ka jing khyllem ka tnum jong ka Iing DorbarThawain ba thymmai bad kiwei kiwei hato ki paitbah kin dang klet?“Ki paitbah ki lah kdang wat tang ban sngap iaka NPP haduh ba lah poi ka pud ba kin sa prie marsienialap, kim klet iaki jingeh ba mad ki nonghikai, nongtrei 108 bad ki longiing longsem ba shah ban beinha khappud ka Assam naduh ba soi iaka MOU".
Lah ong shuh shuh “Kat shaba iaid lada ha dukan sha, ha iew ha hat, ha iing iap briew ne wat ha ki ophisruh lah bun ki ong kane ka Sorkar MDA dei kaba lah kjit lut bad ki paitbah mynta ki kwah da ka seng kaban ieng halor ka hok halor ka nongrim bad naka bynta u riewmadan, ki rit ki ria, namar ba ka TMC kadei ka party jong u paidbah, bad u paitbah bad naka bynta u paitbah"Uba burom iaphi,.
,.
Shikyntien kwai shwa ba ngin iakren iaka phang, don ka jingong kaba ong,"Wat ju kular eiei ia kaba  phim lah ban leh" (don’t make any promises that you can’t keep).
Haba ngi pyrkhat ia kine ki kyntien ki don jingmut tang ia u briew shimet hynrei ym ia ki seng sain pyrthei, Balei?Ngi kynmaw ha u snem 2018 ba ka don ka general election sha iing dorbar thawain ka jylla Meghalaya, hadien ba ka Congress ka la ioh bat ia u lakam shynshar ar samoi (2008 & 2013), ka la don ka jingkhnium kaba sawa jam na ki paidbah ka jylla Meghalaya halor ka jingtreikam ka sorkar bad ia ki rukom ai jingshakri paidbah ka jong ka.
Dei lyngba shibun ki mat kiba la ktah ym ia uwei u-ar hynrei ia kiba bun byllai u paidbah bad ha kiba bun ki khep, kaba la pynlong ia u paidbah ban kyndit na kaba iohthiah.
Dei na kane kadaw ngi iohi ia ka jingsuhthied bad ka jingroi stet ka part NPP ha u snem 2018.
Ha u snem 2017, ngi la iohsngew ia ki khubor hamsaia ba don ki nongmihkhmat ki ban mih noh naka party ba ki don ban iasoh noh bad kiwei pat hynrei ia kata ruh ngi la ia sakhi lang ia ka jingmih bad ka jingrung ki nongmihkhmat na kawei ka party sha kawei pat na ka bynta ban iakhun ha u snem 2018.
Khamtam ki nongmihkhmat na ka congress ia kiba ki la iasoh bad ka NPP bad BJP.Ka NPP ka la long kawei na ki party kaba don ia ka jingkyrmen da ka jingioh ban tan jong ka ia kiba bun ki nongmihkhmat bad ki paidbah ruh ki la pdiang iaka kum ka party kaba lah ban ieng ban ialeh pyrshah iaka Congress kaba bat ia U lakam shynshar ha kato ka por.
Ha ka jingleit ban pynbna ia ki kyrtong bapher bapher sha man ki constituency, ha ka por ialap election ka NPP ka la ju pyndonkam bha ia ki mat kum ka surok, ka education, health, tourism, ka shynshar kaba khuid bad kiwei kiwei bad ha ryngkat ka jingkular ba lada ki paidbah ka Meghalaya ki ai ka lad ban shynshar kan wanrah iaka jingkylla.
Halor ki nongrim kaba ka ieng ban pynbna sha u paidbah, la iohi iaka jingpdiang ki briew iaka NPP kum ka nongaireng kaba biang bor ia ka party Congress bad ka hangne ngi la iohi i aka jingbym pynleit jingmut ki paidbah sha ki seng riewlum jong ka jylla.
Hashwa ban don ka election, ngi kynmaw ruh ia ka jingsawa ka jingthmu ka NPP ban pynlong Chief Minister ia U bah Prestone Tyngsong lad aka wan ha ka bor.
Kane ruh kadei kawei na ki nongrim kaba ka party NPP ka lah ioh jingmynjur ha ri lum Khasi namar ka la don ka jingkynud halor ka jingnoh shilliang ha ka rukom treikam ka sorkar ha kato ka por namar ba u CM ha kato ka por la bat da U Mukul Sangma.
Hadien ka election, ka Congress kaba la wan ba nyngkong duh ha ka jingjop bun (21 seats) kam lah ban thaw sorkar namar ka jingbym treh lang ban iatrei ki seng riewlum.
Hynrei ki seng riewlum ki la jied ia ka NPP ban long ka party kaban ialam iaka sorkar namar ka dei ka party kaba wan ba-ar ha ka jingjop bun (19 seats).
Bad kumta ka Meghalaya Democratic Alliance (MDA) government ka la ioh ban ialam bad bat ia u lakam shynshar hapoh ka jingialam ka NPP hapdeng ka jingsynrop lang ki seng riewlum kiba hap hapoh ka Regional Democratic Alliance (RDA) (Kynthup: UDP, HSPDP, PDF), Ind bad ka BJP.Hapdeng ka jingthaw sorkar ruh ngi kynmaw ba la la jied ban long CM ha kato ka por ia u Conrad Sangma watla um dei u nongmihkhmat jong ka jylla (MLA) hynrei u nongmihkhmat sha parliament (MP).
Te mynta u snem 2022 ruh, lyngba kine ki snem kiba la leit noh ha ka jingshynshar ka sorkar MDA, ngi la iohi i aka jingkhnium u paidbah ka jylla halor ka jingbym ryntih bad ka jingbymler ka rukom treikam kane ka sorkar kaba mynta.
Ka jingmih ki jingiakhih bapher bapher, ka jingpyndonkam iaka pisa paidbah ha ki tamasa, bad ha kiba bun ki bynta kiba u paidbah jong ka jylla um sngew donkam eh.
Ka ILP kawei na ki mat kaba la thrang da ki paidbah la slem bah mynta wat haba la pass da ka resolution ruh ym shem la lah ban ioh ban pyntreikam, ka jingbymhun ki paidbah ia ka MoU pynbeit pud, ka jingbymtreh ban shim ia ka sienjam ban pynthymmai noh ia ka reservation policy ha ka rukom thung kam, etc.ka la buh ia u dak jingkylli ia kane ka sorkar.
Lyngba kine kiei kiei baroh, ka pynpyrkhat ia ngi ba, hato ia u/ka Myntri Rangbah ym pat don mo ba ibit na ri Khasi? Ka jingjied Myntri Rangbah da ki dkhot (nongmihkhmat) ka sorkar da u briew bym ialeh election (elected MLA), ka pyni ba , hato ki nongmihkhmat ha kato ka por kiba la jiedda ki paidbah kiba la jop kim pat bit mo ban bat ia kane ka kam? Ka jingmih ki nongmihkhmat na kawei ka seng sain pyrthai sha kawei pat, hato lah mo ban wanrah jingkylla lyngba ka seng lada u nongmihkhmat na lade um don jingpyrkhat lane jingthmu? Ka jingkular ban wanrah ia ka synshar khaddar kaba khuid, ka jingpynbiang ia ki jingdonkam u paidbah la ka long ha ka healthcare, education, ki surok, ka lad ai kam, etc hato ka lah pyndep mo ia ki juban lak kiba kila kular? Kumta kine kiei kiei jin ba dala dei u/ka briew uba kular khlem leh ngi jin da la leh kiar bad ngin ym ai jingshaniah shuh syndon.
Ha u snem 2023, ki paidbah ba bun ki ai ia ka rai bad ka jingmynjur ba ha kano ka political party kin ai ia u lakam shynshar la ka long ban pynthymmai ne ban pynneh ia kajuh.
Te kumta, mynta ka kynti ruh kin don bun ki seng sainpyrthei ki ban ialeh ban poi sha ka thong la ka long ki national party ne ki regional party.
Hynrei ka rai khatduh ka shong ha u ba bun balang iano ki ibit ban ai ia u lakam ban ialam bad shynshar ia ka jylla bad hato ki paidbah ki dang kwah iaka sorkar synrop ne ka sorkar ban ialam tang da kawei ka seng sainpyrthei.
Bad ka jubab ia kine ki jingkylli kan long da u paidbah ha u 2023.
Shillong:Myn hynnin ka sngi, na ka liang u Chief Executive Member (CE M) ka Khasi Hills Autonomous District Council (KHADC), u bah Titos W Chyne, u la iathuh ba na ka liang ki khlieh nong synshar ki la shim ia ka rai ban ym pdiang ia ka rai jong ka sorkar, ban pyntrei kam ia ka CrPC bad CPC ha baroh kawei ka jylla.
Mynta ka sngi, na ka liang ki nong ialam ka KHADC ki la khot ia ka jingialang bad ki khlieh nong synshar ban ia kren halor kane ka bynta.
Haba kren bad ki lad pathai khubor na ka liang u CEM u la iathuh “Ngi la pyn long ia ka jingialang ban pynshai halor ka notification CrPC bad CPC ia ki khlieh nongsynshar kiba kynthup ia ki subordinate court bad ki village court".
“Ha kane ka jingialang, la iatai bha halor kane ka bynta bad la shim ia ka rai ban ym pdiang ia ka jingpyntrei kam ia kane ka notification CrPC bad CPC bad ki pynpaw ba ki kwah ba kane ka notification kan long kaba shai “u la bynrap.
U la ong ruh “Ka Sorkar ka dei ban ai da ka notification ka ba shai ba kin pyllait ia ki District Council Court bad ia ki mukotduma kiba dei hapoh ki jaka jong ka khyrnit ba hynriew ki dei ban hap beit hapoh ki District Council Court".
“Dei ban don ka notification kaba shai, halor ka jingpynkynriah ia ki mukotduma na ki District Court, sha ki District Council Court dei ban shai ba ki mukotduma dei ban ia khun hapoh ki District Council Court, khnang ban ym don ka jingpyndonkam bakla" u la bynrap.
U bah Chyne u la ong “Kane ka jingkwah ban wanrah ia ka notification ba shai, ka long, namar ba ka don ka jingtieng ba ioh ki mukotduma kim poi shuh sha ki District Council Court bad kumba ka long mynta ka notification CrPC bad CPC ba la wanrah da ka sorkar kan ialam bakla ha ki bun bynta".
Na ka liang ka KHADC kan sa thoh biang sha ka sorkar ba ka dei ban pynbeit lane ban wanrah biang da ka wei ka notification, ka ban kren shai, halor ka jingpyllait ia ka jingtreikam ka notification CrPC bad CPC na baroh ki District Council Court.
Dimapur: Ka seng Isak-Muivah jong ka National Socialist Council of Nagalim (NSCN-IM), ka la kren shai, ba ka lama kaba la ai da U Blei, ka dei ka bym lah satia ban kyntait, ha ka jing iasoi soskular iasuk bad ki Naga lane kaba ki ong “God given Naga Nation Flag is non-negotiable in the name of Naga political solution".
Ha ka editorial jong ka ‘Nagalim Voice’, kaba mynta u bnai, ka khubor jong ka NSCN-IM, ka ong ba ka jingiakren, ka la iaid la 25 snem bad nangta ka thaw ia ki kyndon, kaba la iaid mynta la 25 snem, ka dei kaba la khmih lynti ia ka jingpoi sha ka jingiasuk halor ka jing dawa jong ki Naga.
Katei ka editorial, ka ong, ba hadien ka jing iasoi soskular, ha ka 3tarik Nailar 2015, U Narendra Modi, myntri rangbah duh, u kren sarong, ba ula lah ban pynbeit ia ka jing ia kynad, kaba slem tam ha Southeast Asia.
Shillong:U bah Prestone Tynsong u symbud Myntri rangbah ka jylla, u la kren shai ba ka jingwanrah ka Sor kar ia ka Gaming Act, ka dei ban buh kyndon ia ki kam khalai kiba la don lypa ha ka jylla, ym ban wanrah ia ka Casino ha ka jylla.
Haba kren bad ki lad pathai khubor, na ka liang u bah Tynsong, u la ong “Ka don ka jingdawa, na ki katto katne ki seng bhalang ha kaba ia dei bad ka jing pyndam noh ia ka Gambling Regulation Act, hynrei haba ki kren halor ka kam khalai ka thew ia ka tim, ka iadur masi, ka khwai dohkha bad ka jackpot “.
U la bynrap “Ha kine ki snem ba la dep ngim don ka rule ban buh kyndon da ki bor ba dei peit bad mynta ngi donkam ban buh ia kine ki rule".
“Ki briew kiba don bynta ki shimkhia tang ia ka mat Casino, hynrei ki khlem kren halor ka khalai kaba la don lypa bad na kane ka daw, ba na ka liang u Myntri rangbah ka jylla u la jubab ban sangeh shwa ban ai laisen bad ngin hap ban ia kren bha shwa ia baroh bad lada kim treh lane kin treh ban pdiang ia ka Casino ha ka jylla bad lada ngi kren halor ka khajna ka casino, ka donkam, hynrei ngin hap burom ia ka jingsngew ki paidbah"u la ong.
“Lada ngi pyndam ia ka Gaming Act kan mut ba baroh kine ki kam khalai kiba la don lypa kin long beain, kumta ngi donkam ba kan don ka Act bad ka jingpyrshah ia ka casino ym ia kiwei kiwei ki kam khalai ha ka jylla dei na kane ka daw ba ngi la wanrah ia ka ain ban buh kyndon halor kine"u la ong.
Haba kylli halor ka jingkynnoh ba ka rai ban buh ia ka Gaming Act, ka dei ka ba la leh lyndet na ka kynhun myntri u bah Tynsong, u la ong “Kam shym la don kane kano ka jingleh lyndet ia ki kynhun myntri, namar ba haba pdiang ia ka Gaming Act, ngi la pdiang ia ka ordinance, ngi pdiang ia ka Bill bad ngi regularise sha ka bill bad ka kylla sha ka Act bad ngi la pynkhreh ia ki rule bad kine ki rule ruh la pdiang da ki kynhun myntri baroh".
“Ka Gaming act kaba la kynthup ia ka regulation ia ki kam khalai kiba kynthup ia ka Casino, haba ia dei bad ki laisen kan sa iap hi, hynrei, hadien ba la pdiang ia ka rule ka la don ka jingpyrshah na baroh ki liang bad ngi la rai ban pynsangeh noh haduh mynta"u la ong.
Mda government dei nonglehdonbor iabaroh ki jaitkam khlem da peit ia jinglong paitbah ,kumta kadei sorkar leh donbor.
New Delhi:Ki myntri rang bah ka Assam bad ka Mizoram, ki la ia kynduh mynta ka sngi ha Assam House ha Delhi, na ka bynta ban iakren halor ka jing ia kajia kam pud jong ki ar jylla.
U Himanta Biswa Sarma, myntri rangbah ka Assam bad u Zoramthanga, myntri rangbah ka Mizoram, ki iakynduh bad iakren halor ka jingthaw ia ki regional committee ban jurip ia ki jaka ia kajia jong ki ar jylla, kiba don ha khappud.
U Himanta Biswa Sarma, haba kren hadien ka jingialang, u iathuh ba ki dang pynkhreh ban thaw ia ka komiti, ban pynbeit halor katei ka kam ia kajia pud.
Ka Mizoram, ka dawa ia ka Assam, ban pynbeit pud, katba kum ka soskular 1875, kaba dei ka ain jong ka Bengal Eastern Frontier Regulation (BERF), katba ka sorkar Assam, ka kwah ban iaid da ka ain kaba 1933.
Ha ka ain jong ka BERF, ka Mizoram, ka don shibun ki jaka, kiba la kam trai da ka Assam, hynrei, ka Assam, ka kyntait ia kitei ki jaka, kiba bun, ba la kam trai da ka Mizoram.
Shillong:U Symbud Myntri rangbah ka jylla u bah Prestone Tynsong, u la pyn skhem ba ki trok kit dewiong kiba iaid mynta ha surok ki dei kiba biang ia ka shalan kaba la ioh ka tnad bad kim dei ki trok kiba iaid beain, kumba la kynnoh.
Ha ba ia kren bad ki lad pathai khubor, na ka liang u bah Tynsong u la buh ka jingkylli “Haei ka don kata ka ka jing khaii beain ia u dew iong? Ki trok kit dew iong ki ba kit ia u dewiong u ba la dep ban leh auction da ka Coal India".
“Ka coal India ka la dep ban auction, ym duna ia ka 1 lak MT u dewiong bad ki dei ki briew kiba la ioh ia ka shallan ki ba khaii dewiong ki pyn iaid ia ki trok dewiong mynta" u la bynrap.
U bah Tynsong u la ong “Ki truck kiba khaii dewiong mynta ki dei kiba iaid kat kum ka ain, ym kiba iaid beain namar ki dei ki ba don ka shallan bad ia kane la pyniaid da ka Coal India, lyngba ka Auction.
U la pynshai ruh “Ngi don 32 lak MT u dewiong uba la ioh jingbit ban die bad na kane 1 lak MT la iaid ka jingdie bad ka shalan la dep pyllait".
U la bynrap ruh “Ki lad pathai khubor kim dei ban shu sngap ia ki jingkynthoh na kino kino ki briew, hynrei ki dei ban kynduh ia u DMR, ki ophisar ka tnad Khlaw, ki ophisar ka tnad Director Mineral Resources ba katno tylli ki shallan la pyllait".
“Tang ba don ki nongkynthoh ba kine ki dei kiba beain kam dei ban bud, hynrei dei ban wad bha na ka tnad Directorate of Mining and Geology ba katno tylli ki shalan la pyllait haduh mynta ba phin shai"u la ong.
Halor ka jingkynnoh ba ka tnad pulit kam treh ban register ia ka ejahar ia ki truck ba ioh kem u la ong “Ka dei ka kamram jong ki pulit ban register ia ki jingujor ejahar bad ki dei ban peit la ka ejahar kan dei na ka bynta ki truck kiba don kot don sla ne ki bym don ki kot ki sla".
“Hynrei nga kren shai ba ka jingiaid ki truck dewiong mynta ka dei kiba kit ia u dewiong uba la auction uba long 50 MT lane 1 lak bad shen ngin sa sdang noh ia ka auction noh ha West jaintia Hills, West khasi Hills bad Garo hills"la iathuh u symbud myntri rangbah ka jylla.
Halor ka jingkynnoh ba don ki High level, u bah Tynsong u la ong “Wat kylli na nga ia kata, hynrei nga ong balei kim sei madan ia ki kyrteng jong kita ki High level bad kawei kaba ki ong kam dei ka ba shisha, ki dei ban wad ka jingshisha ba kine ki truck ki dei kiba don ne ym don ki kot ki sla".
Ia u bahduh Preston ki lah ban ia bein hynrei kim lah ban ia rat, kata phi dang ia bein sorkar kata hi lashai kan thaw sorkar biang,.
Shillong:U Director ka Tnad Pule puthi ka jylla u A.Ch Marak, u la thoh da ka shithi sha ka Regional Office,AICTE, halor ka jingeh kaba ki khynnah na ka jylla Meghalaya kiba hap ban ia khun ia ka UGC-NET Examination 2022, ki mad.
Ia kane ka shithi la phah ha ka 14 tarik mynta u bnai bad ha kane ka shithi u Marak, u la kdew ia ka jingeh jong ki khyn nah pule na ka jylla Meghalaya kiba hap ban ia khun ia ka UGC-NET Examination 2022 ki mad na ka daw ba kin hap ban leit shaduh Agartala bad Aizawl, ha ka jaka ba kin ioh ha Shillong bad Guwahati.
U la kdew ruh ba kane ka la wanrah ia ka jingeh kaba khraw na ka bynta ki khynnah ha kane ka jylla.
Na ka liang u Marak, u la ai kyrteng ruh ia ki jaka pule ki ba lah ban pynlong ia kane ka examin, na ka bynta kine ki khynnah na kane ka jylla.
Kine ki jaka pule ki kynthup ia ka North Eastern Hills University (NEHU) Shillong, ka St Mary’s College,Shillong,ka ICFAI University,Shillong, ka Martin Luther Christian University (MLCU) Shillong bad ka Synod College,Shillong.
Halor kane ka bynta, na ka liang u Marak u la iathuh ba ki dang ap ia ka jubab ba kin ioh na ka Regional Office,AICTE.Shillong:U Rangbah Disparsing Rani, uwei na ki nongwad jingtip paidbah, u iathuh ba ki jaka ba don uranium, ki long ha Wahkaji, Phlangdiloin, Wahkut jumekot, Nongstein, Umteng kut kiba dei ha south west khasi hills district Meghalaya.
Ka jingdon jong u Uranium hapoh Meghalaya, ka long kumba arphewlai ha jar arspah hynriew phewlai ton (23263).
U la iathuh shuh ba ka jingsdang ban leit jngoh ne jurip, ia kitei ki jaka la sdang naduh u snem 1955-56, ha ka jylla Meghalaya.
Katkum ka RTI la lap ba ka Khasi Hills Autonomous District Council (KHADC) ka la ai ia ka no objection certificate naduh u snem 2012, ha ka 20tarik Naiwieng, 2012.
Kiwei pat ki jingdonkam, la iaid katkum ka jingdonkam ki riewlum ne Schedule Tribe areas.
Katkum ka RTI, la lap ba kane ka No objection certificate ka sdang naduh u 2012 bad kut ha u bnai Naitung 2018.
Shillong:U nongwad RTI ba pawkhmat bha jong ka jylla Meghalaya,u Bah Disparsing Rani, mynhynnin ka sngi u la mih shakhmat ban iakynduh ia ki nong thohkhubor, ban ia thuh sha ki, ba u la iarap ban phah pyn bha bad shna thym mai ia u Transformer, ha kawei na ki skul bah ba don ha jylla Tripura.
Une u rang bah, u la iathuh ba hadien ka jing ioh jingujor na ki samla pule jong kane ka skulbah, kiba dei ruh nangne napoh jylla Meghalaya, u la phah ka RTI sawbnai mynshwa bad la ithuh ba u ne u Transformer u lah duh lah shisnem mynta.
Kumta na ka liang u Bah Disparsing Rani, u la thoh sha ka Tripura electric Board ban pynbha bad pynshna kloi namar ka ktah ia ki khynnah pule jong ka fisheries University bad u la phah shithi ruh sha U Chief Secretary jong ka sorkar Tripura ban kylli bniah bad tohkit bha ba ka kam ka lah poi shaei.
U lah ioh ia ka jubab ba ka sorkar ka la dep ban pynshna bad wan rah da u transformer thymmai bad ia kane la kubur ruh da ki khynnah pule jong katei ka skulbah, kiba la phone bad ai khublei ia ka jingiarap ka jong u.
Shillong:U symbud myntri rangbah ka jylla, u bah Prestone Tynsong, u la ong ba ka jingong jong ka All India Trinamool Congress (AITC) ban pyndam noh ia ka Memorandum Of Understanding (MOU), halor ka jingpynbeit ia u pud u sam hapdeng ka jylla Assam bad Meghalaya, lada ka wan ha ka bor, ka dei ka jingkwah jong kane ka party ba ka jylla kan ym ioh shuh junom ia la u pud u sam u ba biang.
Haba ia kren bad ki lad pathai khubor na ka liang u bah Tynsong u la ong ,"Ha kaba iadei bad ka MOU, ai ba u paidbah ha ka jylla un sngewthuh ba lada ki kwah ban ai lad ia ka AITC ban synshar ia ka jylla ka ba mut ba ka AITC ka kwah ban pynthikna ba halor u pud u sam kan bteng beit tang ka Status quo, haduh da kut ka pyrthei".
U la bynrap “Ai ba ki paidbah kin kylli na ka AITC ba ka jingthmu ban pynbeit biang ia ka MOU, ka kwah ban pynkulmar jingmut beit ia ki nongshong shnong ha khappud haduh da kut ka pyrthei? Lada ki kwah ban leh biang ia ka MOU ai ba ki paidbah kin shim rai halor kane ka jingthmu ka AITC".
Halor kiwei ki jingkynnoh na ka AITC, u bah Tynsong, u la ong “Ngam kwah ban jubab eiei ia ka AITC bad u dei uei uta u General Secretary ka AITC lada u don ka jingsngewkhia ai ba un wan bad wad hi sha Shillong".
“Balei ngan jubab ia ka kyrwoh jong u, haba nga iakren bad smart city Shillong Limited un kren kumne kumtei, hynrei ka jingshisha ka don lut hangto bad kine ki dei tang ki nongpynmih jingkulmar na ka bynta ban ioh jingmyntoi ha ka kam sainpyrthei"u la bynrap.
U la kylli ruh “Balei ngan da kylli ia u halor ka Calcutta Smart City Limited, hato ki la dep ban aiti ia ka Statement of Account kaba la sdang naduh 2016, ngi pat ka Smart City Shillong Limited, ngi sdang ha u snem 2019".
“Halor ka casino u Myntri Rangbah ka jylla u la dep pynshai bha hapoh ka ingdorbar thawain, ba ia ka Casino hi kam don shuh kano kano ka jingthmu ban buh ha ka jylla".
U bah Tynsong u la ong ruh “Mynta kam myntoi shuh ban jubab ia ka jingkynthoh ki bym don nongrim, ha ka synshar paidbah kaba don ha ka Ri India ka ailad ba ki lah ban kynthoh khlem nongrim iano iano ruh ha ka no kano ka por ruh hynrei ngam kwah jubab eiei, namar ba mynta ngim don por shuh bad ai ki paidbah ba kin bishar ia kane “.
Hynrei kat ha ki jaka kiba la pyrshang ia u ha kane ka ri, u long bha khlem jingshitom.
Nga ngeit namarkata ba une u dei ban long bha ha ri Khasi-Jaintia.
Ki variety, kata ki jaid jong une u soh kiba la poi sha ka ri ki long kine; Marsh’s Seedless, Triumph, Duncan bad Foster.
Ka Allahabad Agricultural Institute ha Allahabad ruh ka thung bha ia une u soh bad u iaid bha ruh.
U long u soh uba bang-pyngngad shibun ban bam.
Kito kiba kwah ban ioh jingtip shuh shuh shaphang ki sohjew sohthiang ki lah ban pynioh ia kine ki kot ba la ai kyrteng harum: 1: Hume, H.H – The Cultivation of Citrus Fruits (The Macmillian Company, New York) 2: Fawcet, H.S and Lee, H.A – Citrus Diseases and Their Control (Mc Graw-Hill Book Company, New York) 3: Quayle, H.J – Insects of Citrus and other Subtropical Fruits (Comstock Publishing Company, Ithaca, New York) 4: Report on the Marketing of Citrus Fruits in India – Manager of Publications, Government of India Press, Delhi.
LYNNONG – 22U SOHTRUN Une u soh imat u long uba wan nyngkong-nyngkong na Brazil ha South America.
Imat u la wan poi sha ri India ha ka snem 1548.
Bad la um pat roi stet ha kane ka ri kumba u la roi ha kiwei pat ki ri, kum ha ki dewlynnong Hawaii, Malaya, West Indies, South Africa bad Queensland, la katta ruh ngi shem ia u ha bun ki jaka ha kane ka ri India kum ha Assam, Bengal, Malabar bad ha ri rud duriaw jong ka Bombay Presidency.
Na kitei ki jaka baroh, ka Singapore ha Malaya bad ki dewlynnong Hawaii ki long ki jaka kiba rep bha ia une u soh namar ba ki don ki karkhana kiba heh kiba thep ia une u soh ha ki tin bad kiba phah ia u sha kylleng ka pyrthei.
Ka ri Khasi bad jylla Assam baroh kawei ki long ki jaka kiba bit eh ban rep ia une u soh lada ki lah ban thep ia u kumta ha ki tin kumba ki leh sha kiwei pat ki jaka.
Kane ka long kawei na ki indostri (industry) kaba ki Khasi-Pnar ki dei ban pynieng.
Une u soh u long bha ha ki jaka ki bym da shit eh, bad um da long bha satia ha ki jaka kiba khriat.
Ka jingshit jong ka bneng kaba naduh 60 degree haduh 90 degree (Fahrenheit) imat ka long kaba ia dei bha  na ka bynta une u soh.
Dei na kata ka daw ba nga ngeit ba ki jaka ri War bad ri Bhoi jong ngi ki dei ban long kiba bit eh na ka bynta une u soh.
Um lah ban shah ia ka jingshit eh jong ka sngi, hynrei um lah pat ban long bha lada shar eh ki dieng.
Une u soh u lah ruh ban long bha ha ki bun jaid ki khyndew; hynrei u iadei bha eh ha ka khyndew ka bym da shyiap eh lane ka bym da skhah eh.
Imat kam da donkam ruh ba ka khyndew ka dei ban long kaba da sboh eh.
Don kiba ngeit ba u soh uba na ka khyndew ka bym da sboh eh u long uba kham bang.
la u soh na ka khyndew kaba sboh bha u lah ban long uba kham heh.
Imat une u soh um da long bha eh ha ki jaka kiba duna ka nar bad kiba bun eh ka shun.
Ka khyndew ka dei ruh ban long kato ha kaba ka um kam lah ban neh slem.
Namar kata ki jaka sharing ki lah ban long kiba kham bha.
Ia u sohtrun ki thung na ki shylluit (ratoons or suckers) kiba mih najan ki thied napoh khyndew lane na ki tnat lung (suckers) kiba mih ha khap ki sla (axils) bad u met bah, lane na ki shylluit (slips) kiba mih na ka met bah kaba bah khun (fruiting stem) hajan trai u soh lane na i shylluit kiba mih narud u kliar, lane na ka kliar hi jong u soh.
Na kitei ki saw jaid kiba ngi ngi lah ban pyndonkam ha kaba thung, ki shylluit najan ki thied bad ki tnat lung ki long kiba kham bha eh namar ki lah ban pynmih soh kham kloi, tang kumba shi snem shiteng; hynrei ki shylluit pat ki shim por kumba ar snem.
La katta ruh ki ju pyndonkam ia ki shylluit namar ki pynmih ki soh kiba kham heh ha kaba ki dang mih nyngkong.
Ka rukom kaba thymmai kaba ki leh ha Trinidad khnang ban pynmih kloi ia kine ki shylluit ka long kumne.
Ia ki met bah ki law ki ot pyngkiang pynkiang bad ki pynlong ki lyngkniap kiba kumba shi pawa inshi ka jingstang bad na kine ki khlai noh ia ki sla baroh.
Nangta pat ki buh ia ki kumba san minit ha ka potassium permanganate kaba la khleh bad shibun ka um (5 percent), bad ki sa pynrkhiang ia ki.
Ynda kumba shi bnai ki shylluit ki sdang ban mih, bad ynda ki la dap kumba ar bnai ki sa leit thung ia ki sha bri.
Ka rukom thung sohtrun ka iapher shibun ha la ki jaka-jaka; hynrei imat kaba kham bit ia ki jaka kiba kham madan ha ri Khasi-Jaintia ka long lehse ban thung ia ki ha ki lynter lynter kiba ia jngai kumba ar phut na kawei ka lynter ha kawei, bad hadien kata pat ka jingjngai jong kine ki ar syrtap ki lynter ka lah ban long kumba sa phut na kiwei pat ki ar syrtap.
Ka jingjngai ha ki lynter pat na uwei u dieng sohtrun ha uwei pat ka long kumba ar phut.
Haba leh kumne kito ki dieng sohtrun kiba ha ki lynter kiba marjan ki ia kyrshan uwei ia uwei pat, bad ki soh ha ki kim da shah shoh sngi eh.
Lada thung pat haduh lai ki lynter kiba marjan kata ka lynter kaba hapdeng kam da ioh sngi kaba biang.
Ka jingjan ne jingjngai jong uwei u dieng sohtrun ha kata ka jaka: kata katkum ka jingbun ki snem ba u nongrep u mut ban iehnoh ia ka bri ba kan seisoh.
Ha ki  katto katne ki ri ki ju iehnoh haduh kumba 10 ne 12 snem; ha kiwei pat ki ri ki iehnoh tang lai ne saw snem.
Ha ki bun ki jaka ha Assam imat ki iehnoh tang kumba 5 ne 6 snem.
Hynrei don ki jaka ha ri Khasi-Jaintia ha kiba ki iehnoh haduh 30 snem.
Shillong:Ki nonghikai hapoh ka shatri jongka Meghalaya Government LP school contractual Association (MGLPSCA), mynhynnin ka sngi ba ar, ki la pynpaw ia ka jing sngewsih ha kaba ka sorkar, kam shym la khot ban iakren ia ki nongialam jongki nonghikai.
Ka jingsdang ban shong shah thngan ha u Mot Kiang Nangbah ka la dap mynta, la kumba shi taiew eiei, khlem kheiñ shuh ia ki jingiakhih, kiba hap ha kiwei ki jaka, la ong ka nong hikai.
Ha ka jingia kren bad ki lad pathai khubor, ka nonghikai kaba la shongshah thngan mynta ka sngi, ka la ong ba ki lah sngewsih ia kane ka jingleh jongka sorkar, namar ka dei kum ka kmie ka ban peit ia ki khun.
“Nalor kata ruh ngi lah tymmen ngim khlaiñ shuh kamet ka phad bad ka ktah ha shibun ki liang bad ka jingthiah miet ruh kam long kaba shngaiñ namar khamtam ba ki dei tang ki riew kynthei bad kaba dei ruh ka surok ba bun ki nongwan nongleit, kim ju ioh thiah man ka miet, namar ka jingshah pynthut ha ki skaim pyrjong, hynrei na ka bynta kahok lajong kin hap ban shah, wat la bun ki jingeh.
Ha kaba iadei bad ka bam ka dih, ka la ong ba ki shu dih tangda ka um bad ki ioh ban bam tang khyndiat ban shu pynkhlaiñ ia ka met, hynrei haduh mynta ka met kam longshuh kaba khlaiñ bad ka la nangtlot nangtlot bad ka ong shuh shuh, ba ia ki khun ki kti, ym don shuh ki ban peit bad shu aiti ha ki briew ban iapeit katba lap katba shem.
Baroh ki nonghikai, ki la iarai ba katba ka sorkar ka dangsngap mynthi, kim salia ban bteng ia ka jingshong shah thngan bad haduh ka kin da ioh ia u soh jongka jingjop.
Shillong: Kawei ka ing kaba don ha ka shnong Khonglah, West Jaintia hills District, hynnin ka miet ka la mad ia ka jingjulor na ka daw ka jing shah pom ha u pyrthat ha ka por 12 baje mynmiet.
Kane ka ing ka dei jong u bah Boldwin Pohshna bad ka kong Displin Khonglah kiba don 5 ngut ki khun, ha kaba mar sien jia kane ka jingjia kine ki briew ba don ha kane ka ing ki la mih bad phet sha ing jong ki para marjan ban lait na kano kano ka jingmynsaw.
Ha kane ka jingjia kam shem la don kano kano ka jingjia ba sngewsih, hynrei la ujor ka bor ding electric ha kane ka ing, ka jingtwa ka kynroh jong ka ing bad ka tnum ing kaba la pei na ka jingpom u pyrthat.
Nongpoh:Ha ka sngi kaba ka NPP Mawhati, ka la pynlong ia kawei ka jingialang na ka bynta ban pyni thuh ia ki nongialam na ki Circle bapher bapher hapoh ka Mawhati Constituency bad ruh ban pdiang burom ia kito kiba rung sha ka NPP, la mih ka sur ba ha kane ka ilekshon 2023 na Mawhati, ba kin kyrshan tyngeh ia u Bah Shemphang Lyngdoh, kyrtong ka NPP na Mawhati Constituency.
Lyngba katei ka jingialang kaba la long ha Mawlasnai, ki la don shibun ngut ki na kiwei ki Party ha Mawhati Constituency, kiba kynthup ia ki nongialam bad nongkyrshan ka UDP, Congress, MCPC lem bad kiwei, ki la leit ban pyniasoh noh ialade sha ka NPP, ia kaba la pdiang sngewbha da u Bah RM Mukhim, uba dei u Working President ka NPP ha Mawhati bad Ri Bhoi Distrik, kata ha ka jingdonlang kiwei ki heh nongialam ka NPP Mawhati.
Na katei ka jingialang, kitei ki nongkyrshan na kiwei na kiwei ki Party, ki la pynpaw ba ka jingleit pynïasoh NPP jong ki, ka dei namar ba ki ishaniah eh ia ka NPP bad kaba la pynshohbiej eh ia kitei kiba la leit pyniasoh sha ka NPP, ka dei namar ka jinglah jong kane ka sorkar kaba mynta, ia kaba la ialam da ka NPP bad kaba la lah syndon ban pynurlong ia ka surok na Umsning-Sonidan.
Nalorkata, ki la don ruh kiba la kren, ba ka jingkmen eh ia kitei ki paidbah ka Mawhati Constituency bad kaba la pynlong ia ki ban pyniasoh sha ka NPP, namar ba ka dei ka sorkar kaba la nud ban shim ia ka sienjam ban shim ha ka ban pynbeit ia u pud u sam ha kito ki jaka ba shait jia ki kam iakajia pud hapdeng ka Meghalaya bad Assam.
Haba phai halor katei ka jingialang, ka long ba ha kaba sdang ka la don ka jingpynithuh bad ka jingpynskhem ia ki nongkitkam ka NPP na ki Circle bapher bapher hapoh katei ka Constituency bad hadien kata pat, ka la don sa ka jingpdiang burom ia ki nongialam bad nongkyrshan na kiwei ki Party bad kiba la kwah ban pyniasoh noh ialade sha ka NPPLyngba jong katei ka jingialang, ki riew rangbah na ki shnong kiba hap ha Mawhati bad kiba la ai jingkren ha katei ka sngi, ki la shim ia ka rai ba kin trei shitom, na ka bynta ban kyntiew shuh shuh ia ka NPP hapoh katei ka Constituency bad khamtam eh ban pynjop don burom ïa u Bah Shemphang Lyngdoh.
Kiwei ki nongkyrshan na kiwei ki Party kiba kynthup ia ka Congress, UDP bad MCPC, ki la pynpaw ba ka jingleit pynïasoh NPP jong ki, ka dei namar ba ki ishanniah eh ia ka NPP bad ba ki la iohi ba ka dei ka Party ka bym ju don ka jingiania hapdeng ki nongialam ka Party.
La sakhi ia katei ka jingialang, da ka jingdon ki heh nongialam ka NPP Mawhati, kiba kynthup ia u Bah RM Mukhim, Working President ka NPP ha Mawhati bad Ri Bhoi, u Bah Otril Pamshong, MDC barim ka Mawhati lem bad shibun kiwei.
Bhoi mawhati te u iap biej bha iu party garo.
Shillong:Ki dkhot jong ka Environment Co-ordination Committee (ECC) jong ka Elaka Sutnga, East Jaintia Hills District mynhynnin ka sngi, ka la leit ai da ka dorkhas sha u Myntri rangbah ka jylla u Conrad K Sangma ban dawa ban pyntreikam noh ia ki action plan pyrshah ia ki kar kha na sain dewiong (Coke factory ) kiba don ha kine ki thain.
Haba ia kren bad ki lad pathai khubor na ka liang u bah Reading War Legal Adviser ka ECC u la ong “Hadien ba la don ka jingiakhun pyrshah ia ki Coke plan kiba don ha Elaka Sutnga bad ki District, kaba la poi ka jingujor shaduh ka NGT bad na ka liang ka NGT ruh hapdeng ka shi snem ka la ai ia ka rai jong ka".
U la bynrap “Lyngba ka rai ka NGT Calcutta, ki la bthah ia ka sorkar jylla ba ka dei ban shna kyndon ia kine ki karkhana coke, kum ban shu phai ki don ki kar khana Coke kiba long beain ki ba la dep khang bad ka Megha laya State Pollution Control Board (MSP CB) ki la dep ban ujor da ka mukotduma halor kane ha district Court, kine ki karkhana beain ki la shah khanglut, hynrei mynta ka sah sa tang kiba don ki kot ki sla".
U la iathuh ruh “Ka NGT ka la bthah ruh ia ka sorkar ban shim ia ki sienjam ban buh kyndon pyrshah ia ki Coke plan ba la ioh ia ki CTO kiba don hapoh ka East Jaintia Hills", u la bynrap “Ki don 12 tylli ki karkhana coke kiba la ioh ia ka CTE ha shwa 23.12.2020 bad ka NGT ka kwah ba ka sorkar kan leh eiei, hynrei haduh mynta ka sorkar ka khlem leh eiei".
“Ha ka 8 tarik u Naitung 2022, ka NGT ka la ai por ia ka sorkar ka dei ban shna noh ia ki Action Plan lyngba ka Meghalaya State Pollution Control Board (MSPB) ka don ia ka bor, ka NGT ka la bthah ruh ba ki karkhana Coke kiba la ioh ia ka CTO ha shwa ka 23.12.2020 kane ka ain kan trei kam"u la bynrap.
“Ka NGT ka la ai por ia ka sorkar jylla, ba ka dei ban buh ia ki kyndon ba la bthah da ka MSPCB, ha shwa ka 8 Naiwieng 2022, hynrei ha ka jingwan ia kynduh ia u Join Secretary ka tnad Forest & Environment bad ki ophisar ka MSPCB ha ka ba ki la tip ba ka sorkar ka dang ioh thiah namar ba ka sorkar kam pat ai jingbthah eiei halor kane ka bynta"u la ong.
Na ka liang ka ECC mynta ka sngi ka la leit ban ai ia ki dorkhas ha u Myntri rangbah ka jylla ban buh ia ki jingdawa ban pynkhreh ia ki Action Plan hapoh ki saw bnai, lane ha shwa 8 tarik u Naiwieng 2022.
“Kine ki jingdawa ki kynthup,baroh ki plan ba la ioh CTO ki ba dei ban bud ia ki kyndon namar ba ki buh ia ki plan ha ki shnong ki thaw, lada kine ki plan kiba la don CTO kiba ka sorkar ka don jingthmu ban pynkynriah sha kiwei ki jaka, ki lah ban rah shawei, hynrei kin ym shah shuh ha Elaka Sutnga"u la ong.
“Ka sorkar kam dei ban pynbna Commercial lane industrial area ia kine ki jaka ba don hapoh ka elaka Sutnga, haduh mynta kine ki coke plan ki dei kiba ioh ia ka standalone, ka sorkar kam dei ban pynkylla ia ka laisen jong ki sha ka cluster"u la bynrap.
U la ong “Ka sorkar kam dei shuh ban ai jingbit ia ki plan ha ki elaka, ynda la kut ka saw bnai ka sorkar ka dei ban ai syndon ia ka jingpynpra noh ia kine ki plan ki ba la don lypa"u la bynrap ruh “Kat kum ka bor ba la pynkup lyngba ki ain ka MSPCB, ban ot khajna ki coke plan beain, bad ka MSPCB ka la dep ban dainkuna na ki 31 tylli ki karkhana coke beain kaba la poi T.5klur tam hynrei kat kum ka jingtip kine ki karkhana Coke kiba la la shah dainkuna kim pat siew haduh mynta".
Ka ECC ka la buh ka jingdawa “Ia kane ka pisa kaba ki coke plan kiba la buh beain, ynda ki la dep siew ia ka pisa sha ka MSPCB ka sorkar ka dei ban thaw ia ki kyndon ban siew ia ka pisa sha kine ki shnong kiba la shah ktah ha kine ki karkhana coke.
Ka sorkar kam dei ban pyndonkam bakla ia kane ka pisa".
U la ong ruh “Saw bnai la da ka sorkar kam shim kano kano ka sienjam ban pyntreikam ia ka Action plan ba la rai na ka NGT, na ka liang ka Sur ki paidbah ka Elaka ngin shim ia ka rai ba tyngeh pyrshah ia kine ki karkhana Coke".
U la bynrap ruh “Kaba lyngngoh ruh ka long halor ka jingujor mokotduma ka MSPCB ha ki district court kaba la shah kyntait, namar ba kim biang ki kot ki sla; kane ka pynlyngngoh bha namar ba ki ophisar kim don ia ka jingtip ban ujor ia ka mukotduma ruh".
“Ha kaba iadei bad ka jingsumar ia ka sniehdoh mynshwa bun na ki shynrang ki ju leh bym phikir ia la kajong ka sniehdoh bad ieh kumba ka long.
Hynrei ha kane ka juk kaba mynta la sakhi ba kham bun ki shynrang ki la sdang ban phikir bad shim khia iaka koit ka khiah jongka met ka phad bad khamtam ki shimkhia ban sumar iaka jong ka sniehdoh haka durkhmat bad u niuhkhlieh.
Ym tang katta ,ka jingshimkhia ban sumar ia ki dohksah ,ban pyniphuh samla ia ka dur khmat kadei kaei kaei kaba sdang ban suhthied ha ki shynrang briew bad kane ka dei kaba bha na ka bynta jongki.
Kaba kongsan eh na ka bynta baroh, kynthup iaki kynthei ne shynrang ka long ban tip bad sgewthuh iaka jait sniehdoh kaba ki don.
Ki don kiba don ia ka sniehdoh kaba stang,kaba pdeng, kaba tyrkhong, kaba long lati lane kaba kynthup lang baroh.
“Tip bad sngewthuh shuwa ia ka jait sniehdoh ba phi don khnang ba kan iarap ia phi ha ka ba sumar iaka snieh doh bad jied iaki jingsleh kiba iadei bad ka sniehdoh jongphi.
“Ban kyntiew ia ka koit ka khiah jongka sniehdoh manla ka sngi na ka bynta ki shynrang briew, harum ki don katto katne ki jingai jingmut da ki riew shemphang kiba phi lah ban bud ryntieh.1.
Ka jingdih um :– Ka long ka ba donkam ban pynbiang ia ka jinglong um ka met la ka dei na ka bynta ba shapoh ne kaba shabar ka met.
Ka jinglah ban dih shibun ka um kan iarap pynkhuid bad pynlong koit long khiah ia ka sniehdoh.
Phi lah ruh ban theh shi drop ka chlorophyll ha ka um ban kyntiew shuh shuh ia ka jinglong um ka met.
Ban lait na ka jinglong tyrkhong ka long kaba donkam ,kumta ki shynrang ki donkam ban dih la kumno kumno 10 klat ka um ha ka shisngi ban pyntikna halor ka jinglait ka met na ka jingtyrkhong.
Lada dih shibun ka um ,ki jakhlia hapoh ka met ruh ki mih bad wallam ka jinglong khuid bad itynnad ka sniehdoh.
phi lah ruh ban bam shibun ki soh,ki jhur kine baroh ruh ki lah ban iarap pynum iaka snieh doh.
“2.
Kiar naka ba bun jingmut jingpyrkhat:– Ka jingbymlah ban tehlakam iaka jingbankhia jongka jingmut jingpyrkhat ka lah ban pynlong ia ka snieh doh jongphi kaba jngem ,mih khniang bad kiwei kiwei ki jingeh kiba dei bad ka sniehdoh jongphi.
Ban kyntiew iaka koit ka khiah jongka sniehdoh bad ka jingkoit jingkhiah jongka jingmut jingpyrkhat, shim iaka sienjam ban tehlakam iaka jingban khia ka bor pyrkhat.
Buh kyndon bad pynbiang por ia ka ei ba phi dei ban leh bad leh ia kino kino ki kam kiba lah ban ai jingkmen, kane kan iarap pyllait na ka jingbankhia ka jingmut jingpyrkhat da ka ba leh kumne kan pyllait na ka jingshahktah ka sniehdoh jongphi.
“3.
Ka Jingpynkhuid :– Ka jinglah ban sait pynkhuid ia ka sniehdoh ka dei kaba donkam.
Ka jingsaitkhuid iaka sniehdoh ka dei kaba lah ban ai jingmyntoi ha kaba weng ia ki cell sniehdoh kiba la iap kiba pynlong naka daw ki puipui ,ki jakhlia,ki bacteria,kiba sahkut ha ka sniehdoh.
Ka jingpynkhuid iakine ki cell sniehdoh kiba la iap na ka sniehdoh jongphi kan pynioh ia ka jingkoit jingkhiah bad ka jingkhuid ha ka sniehdoh jongphi.
Da kaba leh kumne ,kan wallam ka durkhmat kaba itynnad bad khuid.
Ki don katto katne ki jingtah ba phi lah ban pyndonkam na ka bynta ban sait pynkhuid ia ka sniehdoh ki kynthup ia u sohjew, strawberries,ki snep soh,ka doi bad kiwei kiwei.
“4.
Kiar ban pyndonkam sabon:– Katkum ka jingwadbniah la shem ba khambun na ki shynrang ki ju mlien ban sait ia ka durkhmat da ka sabon.
Ka sabon ka pynduna halor ka jingpynbiang phylla ka PH haka sniehdoh bad kane ka wallam halor ka jinglong tyrkhong ,ka jingtyrha bad wat ka jingmih ki niangmong.
Kumta kiar na kaba pyndonkam daka dabin haka durkhmat bad ka long kaba bha lada phi lah ban pyndonkam da ki jingsait khmat (face wash)kiba iahap bad ka sniehdoh jongphi.
Teng teng phi lah ruh ban pyndonkam da ka ngap bad ka kait ban lait na ka jinglong tyrkhong ka sniehdoh.
“5.
Kiar naka jingdih sikret :– Une udei uwei naki jait jingdih uba wanrah ia shibun ki jingeh ha ka liang ka koit ka khiah jongka met khamtam ha ka ba iadei bad ka sniehdoh.
Ka jingdih ia u sikret ka pynkhim ia ki thiedsnam kiba don ha ka snieh doh jongphi kaba lah ban kyntiew halor ka jingduna ka jingtuid bha ka snam bad kane kan pynblad noh ia ka durkhmat jongphi bad kane ka pynlong ia ka sniehdoh jong phi ban ring sti ,thoh laiñ bad ring tymmen kloi kham bunshah ban ia kaba phi mut dur.
Kumta kan kham bha ban kiar shi syndon naka ba dih ia u sikret ban lait na bunjait ki jingpang jingshitom ha ka ba iadei bad ka met ka phad bad ka sniehdoh ruh.
“6.
Kiar na ki Jingbamthiang :– Kalong kaba bha ban kiar na kino kino ki jingbam ba jur ka jingthiang namar ki dei kiba lah ban kyntiew halor ka jingtyrha.
Kham jied ban bam kham bun ki soh,bad ki jhur namar kine ki dei kiba lah ban iakhun pyrshah ki jinglong tyrha bad kidei kiba dap da ka jingdon ki antioxidants kiba ai jingmyntoi halor ka koit ka khiah jong ka sniehdoh.
“7.
Ka jingiohthiah bha :– ka jingbym iohthiah pura bun sien ka ktah iaka bormet bad ka bor pyrkhat bad kane ka ialam sha ka jingshah ktah kylla ka sniehdoh.
Phi dei ban thiah la kumno kumno 8 kynta ha ka shisngi kadei kaba biang tam naka bynta ban kyntiew halor ka jingitynnad bad phuh ka sniehdoh.
Haka por thiah, ka met ka iarap ban maramot iaka sniehdoh bad pynmih ka collagen kaba iada naka jingmih khniang haka sniehdoh bad iarap kyntiew halor ka jingtuid bha ka snam.
Haba khein kyllum, ka jingiohthiah bha bad thiah biangpor ka kyntiew iaka koit ka khiah ha baroh ki liang.
“Khublei.
kumno ban sumar iaka khniang iong , namar nga lah iong bad long jngem ka snieh doh naka dur khmat, iarap lem.
Shillong: Kawei ka trok kaba don ia u number AS 11 C 6038, kaba hiar na Shillong, kaba thmu ban leit sha ki thain Ranikor bad Balat, ka la hap sha ka riat Mawniuh, ha ka step jong ka 20 tarik Nailur 2022, kaba haneng jong ka shnong Tlongpleng, kaba harum jong ka Mawsynram.
La iohi ba kane ka trok, ka la pra phum lyngkhot lyngkhai, namar ka jing jrong jong katei ka riat kaba shyrkhei.
Ha  ki snem kiba mynshuwa, ki kali ki thuk thuk ar shaka kiba hap hapoh katei ka riat, ym shem la ioh tam shuh wat ia ki met briew.
Hynrei katkum ki tyllong khubor ba la ioh lum ioh ba katei ka trok kaba la jia ha kane ka apot, la don tang u driver u ba ñiah ia kane ka truck la ioh jingtip shuh shuh ba u tei u driver u la sah kut ha shiteng ka riat bad iap ha kajuh ka jaka.
Shillong:Ki pulit ka Sohra, ki la ioh kurup ia 15 tylli ki thuk thuk, kiba la shah tuh bad sa kawei ka scooty bad ki la ioh kem ruh ia 3ngut kiba donkti ha katei ka kam.
Katei ka dei ha ka jing talasi, kaba ar sngi kynthih jong ki pulit, halor ka jingjia, jong ka jingshah tuh kali, kaba la jia ha Sohra Police station, ong ka khubor na ki pulit bad katei ka dei hadien ka jingshah tuh ka thuk thuk, kaba na Laitsohpliah, kaba don haneng ka Sohra.
Ha ka jingwad bniah, la lap ba katei ka thuk thuk, ka don ha Mairang bad ki pulit, ki la leit wad ia katei ka thuk thuk bad ki la ioh kurup ia katei ka thuk thuk bad ioh kem ia arngut ki briew, kiba donkti ha katei ka kam bad ha ka jingphla jong kitei ki arngut, ki iathuh ba u don uwei u snar lute, uba dei na nong Sohma bad uba donkti bha ha katei ka kam, ha kaba u ju leit tuh ia kitei ki thuk thuk bad u leit set pat ha katei ka jaka.
Ki pulit ki la ioh kurup ia 15 tylli ki thuk thuk bad ki la shimti ia kitei ki thuk thuk bad ka jingtohkit ka dang iaid shakhmat.
Shillong:Ka BLO jong ka South Shillong kontitwensi, ka kong Banri Wahlang, ka la wan shakhmat, mynta ka sngi ban pan jingshai bad dawa panmab ruh, na ki arngut ki shi kurim U Amir Nongbri bad ka Rinu Rymbai, namar ki la shondur ia ka bad la pynsaphriang ia ka dur jong ka, khlem ka jingioh jingbit na ka.
Ka kong Banri, ka la iathuh shuh shuh, ba kine ki shi kurim ki la kynnoh ia ka ruh ba ka la thok ba ka dei kata ka B.L.O bad ki la pynsaphriang ruh ia ka dur jong ka khlem ka jingbit jongka.
Ha ka jingiakren bad ki nongthoh khubor mynta ka sngi, ka la iathuh ba ka dei ka sien kaba nyngkong ba kan jia ha south Shillong Konstitwensi.
Na ka liang jong ka kong Banri, ka la iaid shakhmat da ki bor jong ka ain, ia kine ki shikurim bad ka la buh ruh ia ka jing ujor ha ophis treikam jong u superintendent of police Shillong City, kumjuh ruh sha ka ophis treikam jong ka District collector Jong ka East khasi hills District, Shillong.
Khliehriat:Ka Seng FKJGP Khliehriat circle, ka sngewkhia haduh katta katta, halor ka jingjyllei palat ki Wine Store hapoh East Jaintia.
Katkum ka RTI ba ka seng ka ioh ha kine ki khyndiat sngi, ka seng ka sngew phylla ban iohi ba tang ha Ladrymbai, ka shnong kaba rit ki Wine Store, ki don haduh 35tylli, ka Shnong Mokhep kaba don tang shi troh ka don haduh 12tylli ki Wine Store bad ka Dieng Shynrum ruh ka shnong ba rit ka don haduh 9tylli ki Wine Store.
Ka jubab ba ka seng ka ioh naka Tnad Excise ruh ba ka Tnad kam shym la buh kyndon ia ki dukan die kiad, kata ban don ka jing iajngai kawei ka wine store na kawei pat.
Ka Seng ka kyrpad ia ki Rangbah Shnong ba kim dei ban ai NOC kulmar, khamtam ban plie ia ki Wine Store, namar ba ynda la bun palat ki Wine Store, kin wanrah jingma ia ki khun samla bad ki longkpa ka thain, namar ba kine ki Wine Store ruh ynda ki la bun palat kim iapher na ki nong die kyiad beain kiba lah ban pynjot ia ka imlang sahlang bad khadduh ka seng ka maham ruh ia ka Tnad Excise ba kam dei ban dang ai laisen, ha kito ki shnong ba la bun palat ki Wines Store.
Shillong:U Bah Metbah Lyngdoh, lamphang dorbar jylla, ula thoh sha U Conrad K Sangma, myntri rangbah ka jylla, ha kaba ula pynsngew halor ka jingiakynduh jongu ia ki nongialam ka Khasi Jaintia Christian Leaders Forum (KJCLF) bad ha katei ka jing iakynduh, ula pynsngew, ba ka don ka jingsngew diaw jong kiba bun, ba kynthup ia ki nongialam sain pyrthei, ki nongialam niam bad ki sengbhalang, halor ka jingthmu ban plie ia ka ialeh khalai casino ha ka jylla.
“Nga sngew, ba ia kane ka jingsngew jong ki nongialam niam, dei ban shim khia da ka sorkar, namar ka jingbha jong u paidlang ka jylla.
Halor kine ki mat, ka sorkar, ka dei ban peit biang halor kane ka mat" ong u lamphang dorbar jylla.
Khrad2 mo ka jing leh donbor la palad, u dei tang u briew ha kawei ka sngi un sa ioh jing sneng na u Blei, u kohrad ula long khristan ne em tip?.
Shillong:U MLA ka 17 North Shillong Konstitwensi u Bah Adelbert Nongrum, u la pynpaw ka jingsngewkhia ba um shym la ïoh ban ïatai ïa ka mat Roster System (RS) hapoh Ïing Dorbar Thawaiñ Synrai, hynrei u la ong, ba wat la u la khmih lynti ba kan wan lyngba ka resolution, namar ka jing lyngkot ka por, kumta u la hap ban wanrah noh da ka Adjournment motion ban ïakren ïa katei ka mat, naba ka long ka mat kaba kongsan bad ban duh noh ïa kiwei pat ki mat ba u la dep buh hapoh Dorbar Thaw Aiñ ba dang shu kut.
“U Lamphang ruh u la ailad ïa nga ban wanrah ka Adjournment motion namar ka long kaba kyrpang namar ngi la ïohi ba ka la mih ka jingkulmar jingmut jingpyrkhat bad jingbym sngewthuh.
Kane ka mat, ka la mihruh dei tat haduh ba la mih ka jingujor ka longkmie ka Zanera R.Marak na Garo halor ka phang ka jingkiew kyrdan (Promotion) ha kaba ka High Court ka la lap ba ka Meghalaya ka khlem pyntreikam ïa ka RS bad halor kane ka Ïingkashari ka la bthah ïa ka Sorkar jylla ban pyntreikam ïa ka mat, naduh ka por ba la pyntreikam ïa ka Bhah thungkam thungjam (Reservation Policy) 1972 bad ka sorkar jylla ka khlem ïakhun ïa ka order ka Court," ong u Bah Adelbert.
U la ong ba kaba lyngngoh ka long ba bunsien kadei ban pyntreikam shakhmat hynrei la bthah ba kadei ban ïaid shadien ne naduh ba sdang (Retrospective) hangne la lap ba ka RS ka don artylli kawei ka dei kaba pyntreikam ha ki post ki Head office kaba 40 la 40 ka bhah thungkam bad kawei kadei ki post ha ki District office.
“Hapoh Head office ki dei ki post officer (Gazetted post) bad ha ki district ka treikam biang ka bhah 40 la 40 da kaba buh ka kyntien “Local" ne trai shnong ba pura ha ki post barit, LDA sharum, kaba la ai bhah biang ïa ki 3 jaitbynriew ha kaba ki Garo kiba la long trai shnong ha kano kano ka district ki lah ban thep kam, ka jingkylli kaba mih ka long hato u Khasi un leit ne em ban thep kam sha Garo bad katno ngut ki trai shnong Khasi Jaiñtia kin don sha ki district Garo," u la ong.
Haba ai nuksa ïa ki kam kiba noh tarajur u Bah Nongrum, u la ong, “Kum ki kam ba pynbna ka MPSC tarik 9, Nailur 2022, na ki 59 tylli ki kam ba khot, 29 tylli ka leit sha ki Garo, 21 tylli ki Khasi Jaiñtia kumjuh ruh ka jingpynbna ka MPSC ha 14 Nailur 2022 ïa ki 121 ki post bad ki don ruh ki post ba la pynbna ka High Court ki 12 tylli ki post ha ka 23, Jylliew 2022, ha kaba kine ki jingpynbna ki wan hadien ba la bthah pyntreikam ïa ka RS naduh ba la ujor ka longkmie na Garo Hills.
"“Hato kum ki MLA ka long ba ngin shu sngap ne kadei ban pynbor ïa ka sorkar ban peitkhmih pynthymmai ïa ka RS namar ka lawei ki khun samla bad kum ki MLA ngin hap jubab ha la ki jong ki Konstitwensi.
Sa kawei ka jingpynkyndit ïa ki samla ka dei hadien ba mih kawei ka High Court order bad kawei ka Office Memorandum (OM) ha 10.05.22 kaba ong ‘Reservation for Post’ kaba ïatyngkhuh pat bad ka OM 12.01.1972 kaba ong ‘Reservation on Vacancies’, nga buh ka jingkylli ïa ki samla bad para MLA ba ki dei ban tip kaei ka jingïapher hapdeng ka ‘Post’ bad ‘Vacancies’ kumta nga dawa bad ïai dawa ba ïa ka RS dei ban peitkhmih pynthymmai," u la ong.
U la bynrap, “Katkum ka OM 10.05.2022 ka jingpyndonkam ïa ka kyntien ‘Local’ ne trai shnong ka mut ïa kito kiba long ki nongshong shnong bapura jong kato ka district kiba lah shwa nyngkong (First Preference to permanent residence) ne plie lad ban thep kam shwa ïa ki trai shnong, ka jingkylli ka mih ba hato kin don mo ki ban long ki nongshong shnong bapura sha Garo, lehse ki lah ban don khyndiat, haba kumne mano ban ïoh myntoi na kane ka RS" u la ong.
Shillong:Ki dkhot ka Khasi Student Union West Jaintia Hills District ki la buh ka jingkyrpad ia ka sorkar jylla, ba ka dei ban shimkhia ban wad ia baroh ki 36 tylli ki shnong khasi ki ba hap ha Block-I lada ki la sdang ia ka jingpynbeit ia u pud u sam hap deng ka jylla Assam bad Meghalaya.
Haba ia kren bad ki lad pathai khubor, na ka liang u General Secretary ka KSU West Jaintia, u bah Lening Rad Tariang, u la iathuh ba ka don ka jingshah thom bor kaba khraw ki nongshong shnong ha ki thain Block- I, namar ba wat tang ban ot phlang ban pom dieng shna ing, ruh hap ban siew khajna ha ki pulit Assam.
“Ym tang katta, hynrei wat ban shim maw shyiap ban kit kba ban leit iew ruh hap siew bai iaid bad lada ki nongshong shnong ki leit ban shim bynta ha kino kino ki jingialang ki shah pyndik ha ki pulit Assam"u la bynrap.
Na ka liang u ne u nongialam u la ong “Ngi kyntu ia ka sorkar ba ka dei ban peit bha ia baroh 36 tylli ki shnong khasi ki ba don ha Block -I ha ka jingpynbeit ia u pud u sam, namar ba ka don ka jingknieh ia ki jaka ki puta na ki jaitbynriew Karbi, namar ba ki kwah ban pynheh ia u pud u sam".
U la iathuh ruh “Ki rangbah shnong ki nongialam shnong ki ba leit ban shim bynta ha ka jingialang jongno jongno, ki shah byrngem bad wat ki shah set along ruh ha ki pulit Assam bad wat ki jingri jong ki nongshong shnong lada ki imon ban bam doh ki la shu rah la ka rah bad ki pulit Meghalaya ki don jngai bad kim ju leit ban peit ia ki nongshong shnong kiba mad shibun ki jingeh ha kine ki shnong".
U bah Tariang u la ong ruh “Ngi kyrpad ia ka sorkar ba ka dei ban phah leit pahara ia ki pulit ha kine ki thain namar ba bun ka jingshah pynjulor na ki jaitbynriew karbi".
Ka seng ka kyntu ruh ia u CEM ka JHADC, ba u dei ban ai sanat noh ia u Daloi ka Elaka Labang Nongphyllut, ba kin lah ban pynthikna ia ki jaka puta ki khasi ha kane ka thain.
“Ha kane ka Block – I ka don 3 Elaka kaba kynthup ia ka Elaka Shilliang Myntang, Elaka Raliang bad kawei ka Elaka ka ba la jah ka Elaka Labang Nongphyllut, kaba ha kine ki sngi la jied bad pynskhem ia u daloi thymmai bad ka sah sa tang ban ai sanat ia u ban pynsuk ia ki nongshong shnong ban register ki jaka jong ki"u la ong.
“Kumba ka long mynta ki briew ki sah ha ka umdum, namar ba kin hap ha Assam lane ha Meghalaya bad ki kwah ban wan sha ka jylla Meghalaya khnang ban kin kut noh ki jingshah pyndik"u la bynrap.
Na ka liang u bah Laitphar Singkrem u President ka KSU West Jaintia u la iathuh “Ki nongshong shnong ha Block -I ki ba ju mad shibun ki jingshah thombor ha ki pulit Assam bad ki jaitbynriew Karbi kiba shim kabu da kaba byrngem ia kine ki nongshong shnong.
“Ka seng ka kren shai ba kim dei ban byrngem ym dei ban pyndik ia ki nongshnong shnong khasi ha Block – I, namar lada ki sdang shi sdang ka KSU kan ym sngap, hynrei kan shim la ka jong ka kamram bad kan bah khlieh ia la ki doh ki snam"u la bynrap.
Shillong:U Myntri Sorkar Bah Renikton Lyngdoh Tongkhar, ha ka sngi Nyngkong ula pyntip ba um pat ïoh jingtip satia halor ka jingthaw biang ïa ka Regional Committee, ban pyntyllun shakhmat ïa ka jingïakren pynbeit pud jong ka wat kaba ar.
U Bah Renik ton u la dei u Chairman ka Regional Committee ka West Khasi Hills ha ka wat ba nyngkong, ula ong ba ka shong ha u Myntri Rangbah ka Jylla ïano ba un thung kum u Chairman.
Haba pynpaw ïa ka jingsngewkhia ba ka slem, u Myntri ula mynjur ba ka por ka la nang ïaid hynrei u kyrmen pat ba ka Jylla kan ïohnong kumba ïoh ha ka wat kaba nyngkong.
U Myntri u la pynpaw ruh ïa ka jingkyrmen ba ha kane ka wat kaba ar, ka jylla kan ïoh ïa kiba bun ki Shnong kiba hab hapoh ka thaiñ Langpih.
Haba kylli ba kaei ka lynti ban ïaid ha kane ka wat ba ar, u Myntri ula ong ba ki san tylli ki nongrim kin long kumjuh hynrei u sngew ba ka mon jong u paidbah ba sah ha ki jaka ba ïakajia kan dei ban long kaba hakhmat eh.
Ka long kaba kmen eh ba ka Nongkdait Nongtwah ka la kynjoh sha ka RTA ba San jongka.
Ka Basin Development Unit,South West Khasi Hills District,ka la wan ban ai jingbatai pynshai ia kane ka phang ha ka 23 Nailar 2017( sngi Balang).
Kane Kan hap ia trei lang bad ka Meghalaya Co Operative Apex Bank, Mawkyrwat Branch.
Ka long ka Mini Bank hapoh Shnong.
La thung ia ka Managing Committee.
Ki Dkhot ka MC ba nyngkong ki long 1.
Shri S.I.Langte Kum u Chairman 2.
Vice Chairman Shri M.K.Syiemlieh 3.
Secretary Shri Markster Langte 4.
V.L.F.Shri P.P.Syiemlieh 5.
Dkhot (i) ShriBhabok Syiemlieh ( ii) Shri Kitboklang Syiemlieh ( iii) Shri Tlording Kharbani (iv) Shri Suddenly Syiemlieh ( v) Shri Rangkynsai Thongni ( vi) Shri Hasster Sanglein Ex Myntri ( vii) Shri Marshal Sanglein (viii) Smt Iadalin Sanglein ( ix) Smt Aurora Syiemlieh ( x) Smt Persara K.Ryja (xi) Smt Bayonet Syiemlieh ( xii) Smt Syntiewpat Sanglein.
Ka Nongkdait Nongtwah Integrated Village CO Operative Society ka la ioh lad ban thied ia ka Bolero Pickup No MLO 12 2123 ha ka dor 8.87 lak.
La wan ban pyllait paitbah da u Sub Divisional Officer Civil u Woldis Biam.
Kane ka Kali la pyndonkam ban kit synsar ba la thied da kane ka IVCS bad dewbilat ba la buh dukan ha ka dor Mawkyrwat.
Kane ka 135 iong,175 ki Dkhot bad105 ki Dkhot kynthei.
La lah ban pyntyllun ia ka khaii synsar bad dewbilat.
Ki Don ba la wan plie Recurring shynrang 15 ngut kynthei 12 ngut.
Ka Pisa baroh ka long 1,13,550.
Kiba wan shimram shynrang 23 ngut kynthei 36 ngut bad 3 tylli ki SHG.Ka Pisa ba la wan shimram ka long 29,38,000.
Kiba la wan plie ha ka Saving Bank ki long shynrang 93 ngut kynthei 120 ngut bad SHG 29 tylli.
Ka jingdon Jong kane ka Mini Bank ka la long jingkyrkhu kaba khraw ia ki paitbah.
Ngim nud ban iathuh shwar ia kaban sa wan Kan Jia long kumno.
Lada ki Nongkitkam ki iaid beit te Kan iaid sha khmat hynrei Lada ki Nongkitkam ki kyllain jalabi te yn sah kut tden.
Ngin khmih lynti ia kaba bha ym ban duhjingkyrmen.
Kaba ngi sngewsarong ka long ba kane ka Nongkdait Nongtwah Integrated Village CO Operative Society ka la wan ba ar hapoh ka Jylla Meghalaya bad wan ba nyngkong ha ka South West Khasi Hills District.
La wan ban ia Don ryngkat ki Officer khamtam u Local MDC MLA Kum u kongsan.
Ka jingshad ki khynnah kynthei ba dang hapoh 12 snem ka la ktik ia kiba bun.
Ka Nongialam ka Aijingtngen Thongni ka la pynduh sopti da ki kot khubor ia baroh kiba la ia shim bynta ban shadKa jingshad tynrai da ka juh ka Nongialam ka la pynkhler um ia kiba bun ki khmat.
Lano lano ngin nym ioh shuh ba la wan ia shim bynta da ki nong Israel.
Kine ki la Don la kumba saw sngi ban shangkai pynhngad jabieng ia ka jingiskuin ka Thain NonggnahKa Nongnah ka kynthup ia ki 8 kyntoit synshar Shnong.
Kita ki long 1.
Nongkdait Nongnah 2.
Nongktieh Nongnah 3.
Thangrai Nongnah 4.
Nongnah Nongnah 5.
Nongkdait Nongtwah 6.
Domsohkai Nongnah 7.
Mawkyndeng Nongnah 8.
Mawtaiem Nongnah.
Hangne ha Nongnah ba ka Jia ka thma ba khadduh Phareng pyrshah Khasi ha u snem 1839.
La ialam da u Sngapsingh Syiemlieh u khla kawait ka Maharam SyiemshipKhublei shibunShri G.Singh SyiemliehVill Nongkdait NongtwahBPO NongnahPO Mawkyrwat 793114South West Khasi Hills.
Shillong:Ka Lampi Anchalik Border Development Committee (LABDC), kaba dei ka seng jong ki Nepali, ka la kam long trai ïa ki khathynriew tylli ki shnong Khasi bad Garo kiba hab hapoh ka Langpih Sector.
Kane ka seng ki Nepali kaba ïadonlang bad ki Heh ka Sorkar Assam, ka la phah ruh da ka jingthoh bad ka map sha u Myntri Rangbah ka Jylla Assam u Himanta Biswa Sarma, ban pynskhem ïa ka hok longtrai ïa kine ki shnong jong ka Langpih Sector.
Kine ki Shnong kiba ka LABDC ka kam trai ki kynthup ïa ka Hahim, Kampaduli, Bangjeng, Nawapara, Dronpara, Sohmarang, Nongma kaba ki khot ka Panbaripahar, Lower Lampi, Umtap, Lawbah (Harshanagar), Umali (Umwali), Umsing (Uwahsiang), Makoibari, Mawlan kaba ki khot (Katapara), Mawsikar kaba ki khot Upper Lumpi, bad ka shnong Umbarot kaba la tip kum ka shnong Umbyrsit.
Kane ka seng ka la byrngem ruh ban pynlong ïa ka jingïakhih kaba jur ha Assam lada ka Sorkar Assam ka pynphai ïa kine ki shnong sha ka Jylla Meghalaya.
Kane ka seng ki Nepali ka la ïeng skhem ruh halor ki jingtei jong ka Sorkar Assam kiba don ha kane ka thaiñ kiba kynthup ïa ka Lower Lumpi Police Border Outpost, ka Upper Lumpi Police Border Outpost, ka surok rong na Kampahduli sha Mawsikar (Upper Lumpi) bad kiwei kiwei.
Ki paidbah ka thaiñ Langpih, kila bynñiaw jur halor ka jingmih jong kane ka seng ki Nepali bad khamtam eh ïa ka jingkam trai ïa kine ki khathynriew tylli ki Shnong haba dawa ïa ka Sorkar Jylla ba kam dei satia ban sngap ïa kane ka seng bad ban ïakren ruh bad ka Sorkar Assam ba kam dei ban pynlong kongsan ïa ka.
Shillong:Ka HANM Education cell, ha ka jingialam jong u president Rangbah, u Bah Lamphrang Kharbani, mynta ka sngi, ki la wan ban pynshai ia ka jingiakynduh jong ki ia u Chief Secretary jongka jylla, u Bah David P Wahlang ban kyrpad ia u ban shim khia, ia kawei na ki mat kaba ka HANM education cell ka thrang dik dik ba ka ktien khasi bad Garo, kan dei kawei na ki ktien ban pynlong ia baroh ki eksamin thungkam hapoh ka jylla, ba kynthup ia ki ophis ka sorkar India ruh.
Une u samla Rangbah u la dap ruh da ka jingkmen bad sngew ioh mynsiem, namar ba u chief secretary ruh u don ia kajuh ka thong, kumba education cell jong ka HANM ka don.
U Bah Lamphrang u lah iathuh ruh ba u Bah Wahlang, u la iakren ruh bad u Chairman jong ka central board of School education (CBSE), ha ka jingdon lang jong ki nongialam ka HANM.U bah Lamphrang Kharbani, u la iathuh shuh ba u kyrmen ba ka jingkynduh ia kine ki nongialam kan long kaba seisoh bad wan rah jingmyntoi ruh ia ki khun samla khasi bad Garo, ki ban iakhun ia ki examin jongki nangne shakhmat.
Saw snem shiteng mynta ba kane ka sorkar MDA ka la synshar hapoh ka jingialam jong ka party NPP, ki paidbah ki iohi bad ioh mad lut nadong shadong ia ki buit treikam(policy) jongka.
Ki paidbah ki la ia tip bha mynta, la kane ka sorkar ka ialam ia ka jinghikai kaba dei ne kaba bha(good moral lesson) ne ka ialam pynban sha ka raibi kaba sniew(bad precedence).
Ki paidbah kilong kiba kham stad ban bishar ban ia kaba shu kam ne iaroh hi da lade ia lade kumba kam kine ki nongialam jong kane ka sorkar MDA.Kiba pynroh ia lade da lade dei tang ki kalbut ne tang ki riew sarong ki riew kyr-eit hakhmat ka pyrthei.
Lada kiwei ki iaroh iaphi,kata te kadei, hynrei ban shu iaroh hi da lade ia lade, kumba leh kine ki nongialam kane ka sorkar MDA ka paw biej ei hakhmat ka pyrthei.
Bun ki paidbah sharum shaneng,u kamon u kadiang( lait noh kito kiba la bam mluh na ki nongialam kane ka sorkar) ki ia pynpaw ka jingbym sngewtynnad ia ka jingleh ne ka rukom treikam jong kane ka sorkar.
Ka jingmlien jongka ban kloi ka ktien ban kular khlem pat iohi kam ei ei ka la pyndiaw ia bun bah ki paidbah.
Kane ka sorkar kalong thik kumba ki la leit tyrwa bniat hati lypa ha iew haba u Hati pat u dang don ha khlaw.
Ban shu leh kamkai eh kat ka kam iap kam im u paidbah ka la long ym tang ka jingialam bakla(misled) ia ki longdien man dien hynrei ka raibi ba sniew tam(bad precedence) ha ka history jong ka state.
Ki longdien ki donkam ia ki nongialam ba shisha,kiba hok,kiba iohi jngai bad kiba len shisha ia lade(self sacrifice) na ka bynta ka jingmyntoi jong ka lawei u paidbah ba bun.
Ki dei ban long ruh kum ki nongmuna kiba bha(sets good examples) ha ka ktien ka thylliej,ka akor ka burom(moral lesson) haduh ka kam ka jam ban ia kaba shu pynbudnam ei ia lade ha ka history jong ki pateng ban wan.
Kane ka sorkar MDA ka la dep kam lypa ruh ba ka la lah ban leh ia bun ki kam ia kiba kiwei kim lah satia ban leh.
Ka ILP jong ki seng bhalang,ka ktien Khasi ha ka Khyrnit kaba phra,ka jingpynkynriah ia ki Harijan na them Iewmawlong,ki jingkop sop ia ka jingstad ban pynbeit ia u pud u sam bad ka Assam,kine baroh,ha ka jingshisha,ki dang sah kut ldui ha suin tad haduh ba kan da wan pat da kawei ka sorkar thymmai hadien ka MLA election jong u snem 2023.
Yn nai ia kren ia ki kam khaii dewiong be-ain ba ki len doh iap doh im,ki jait ba ki jait jingtohkit (enquaries) bapher bapher ba ki la thung tang ban pynbiej ne pynhun ia ki paidbah bapli.
Kine jingtokit(enquiry) kim poi shano shano ruh.
Ia ka jingtohkit kaba hok bad kaba shisha,ki buhrieh khop khop kumba set ha tyndong,hynrei ia kibym hun pat u paidbah,ia kata ki leh kput haduh ban da biang da biang.
Ki kham pyrkhat pynban ia ki kam kiban ktah ia ka lawei ka ri bad ka jaitbynriew tang ban ioh kamai pisa jem kum ka kam ia khalai(casino), ban ia kaba pynleit jingmut ia ka lawei ka thoh ka pule(future education) jong ki khynnah.
Kim don kata ka jingpyrkhat jngai ban iapein shwa ban iohnong pat hadien(no risk no gain).
Sa kawei pat kaba ki paidbah ki i thamula ia kine ki nongialam kane ka sorkar MDA kalong ka jingbym ler jongki ba kin kren paidbah ha man la ki jingialang paidbah.
Ki kren kulmar kat sha ba lap ba shem la kumba kren ki riew paidbah pynban.
Kim don ki nia ki ktien kiba shongkun kum ki nongialam ba shisha hynrei ki kren pynban da ki ktien kai bad ki ktien biria suda.
Kum kine ki jait nongialam paidbah kim dei satia kiba la kha ia ki kum ki nongialam hynrei kidei kiba shu thaw nongialam hi(the leaders were born but not made).
Kum kine ki nongialam ki kwah biang hir hir ba u paidbah hana,un jied biang khnang ban ioh ialam biang ia ki paidbah bad ia ka state sha khlaw hadien ka MLA election 2023.
Ngin thaw hi ia ka jingjot da ka jong ka jingleh wat tei pop pat ia kiwei.
U Phan u dei u wei naki jait jhur ba pawnam tam ha baroh kawei ka pyrthei, u dei u jait jhur ba mih na peru ha kaba ki nong India kiba la thung naduh ki spah snem mynshuwa.
Nangne la sdang ban rah sha ki ri sepngi kum ka America, Ireland bad kiwei kiwei.
ka jingioh jingmyntoi haka liang ka koit ka khiah bad naka bynta ka sniehdoh ka pynlong ia une u jhur uwei na kiba kynsai tam na baroh ki jait jhur.
U dei uba riewspah haka jingdon ka VitaminC, potassium,fibre,VitaminB, copper,trytophan, manganese bad ka ktien ruh.
Harum phin sakhi katto katne ki jingmyntoi kiba ngi lah ban ioh na u Phan.
(1).
U Phan naka bynta ka blood pressure:- Katkum ka jingpule bniah la shem ba ban bam ia u Phan man la ka sngi ka iarap pynduna bad pynhiar iaka jingkiew ka bloodpressure.
Hynrei kane kam mut ba phin sdang ban bam iaki jingbam bymtei kumki chips ki phan sdieh (french fries)bad kiwei kiwei ki jingbam kai.
Ban bam iaki ne ki jait jingbam bymtei kalah ban ktah ia u klongsnam jongphi.
Bam ia u Phan daka ba shu phon, kane ka iarap kloi ha kaba iadei bad ka blood pressure.
Daka jingdon kyrhai ka chlorogenic acids bad ki anthocyanins khemical ha u Phan ka iarap bha naka bynta kito kiba don iaka high blood pressure.
(2).
Ban kyntiew iaka jingkhia- :Katkum ka jingpule bniah lashem ba ka jingbam ia u phan man la ka sngi ka iarap bha naka bynta ban kyntiew iaka jingkhia.
U Phan u dei u ba don kyrhai ka carbohydrates bad duna ban don iaka protein.
Kito kiba don iaka met ka phad kaba raikhoh bad stang bad kwah ban kyntiew iaka jingkhia te u Phan udei uba biang tam naka bynta jong ki.
U Phan u kynthup ruh ha u iaki Vitamins kum ka Vitamin C bad B complex uba lah ban iarap halor ka jingtreikam bha jong ka carbohydrates haka met.
(3).
Iada naka jingthang ka met-:U Phan udei uba treikam bha haka ba pynduna ka jingthang ka met baroh ar,kata la ka dei ka bynta ba shapoh ka met ne shabar ruh.
Katkum ka jingwadbniah la shem ba namar udei u jait jingbam uba jem bad uba suk ban bam bad u dei ruh uba don kyrhai ka Vitamin C kaba dei kawei naki antioxidants kiba biang tam ban sumar naka bynta ba shapoh ki dkhotmet bad daka jingdon ka potassium bad ka vitamin B6,ki lah ban pynthanda iakano kano ka jingthang haka met.
(4).
Iada naka jingpang klongsnam-:Nalor ka jingdon ka Vitamin B-complex bad C, minerals bad roughage,u phan u don ruh iaki substances kiba la ju tip kum ka carotenoids (lutien bad zeaxanthin).
Ka carotenoids ka dei kaba ai jingmyntoi shibun iaka koit ka khiah jong u klongsnam bad pynbiang iaka jingtreikam bha jong ki wei ki bynta jong ki dkhotmet shapoh ka met.
Hynrei Lada phi dei kito kiba don iaka (diabetes) jingpang shini,phi dei ban kiar shi syndon ban bam ia u Phan namar u Phan u kyntiew iaka ka jingdon ka glucose haka snam kaba buh jingma shibun lada ngat haka jingpang diabetes.
(5).
Pynkhlain iaki shyieng-:Ban bam ia u Phan ba shu phon ka iarap ban pynkhlain iaki shyieng, la ong daki riewshemphang kiba wad bniah dang shen.
Ka iron, calcium, manganesium, phosphorus zinc,kiba don ha u Phan,kine baroh ki iarap ban kyntiew bad pynbit pynbiang iaka jingtei bad jingkhlain jongki shyieng.
(6).
Iada naka jingsan ki cell cancer :— Ngi tip ba u phan udei uwei naki jait jingbam uba donkam bad uba kongsan tam haka pyrthei hi baroh kawei hynrei ngim tip pat ba ki snep jongu ruh u shim kaka bynta ba kongsan ha kaba iadei bad ka koit ka khiah jongka met.
Ka rong jongka snep jongu Phan ka wan nakata ka beta – carotene, katta ba ki nang dum ka rong katta ka bor dawai jongki minerals haki ruh ka nang khlain.
Kum kiwei kiwei ki carotenoids , ka beta-carotene ka kylla shaki genes kaba pynkhlain iaki cell ban treikam.
Katba ki cell ki ba biang ki dang sngap iakita kiwei pat ki cell kiba don marjan badki, ki cancer cells kim treikam ban pynsngap ia kine kiwei ki cells pat bad leh hala kajong ka kam.
Ka jingpule ha Cancer Research Center jongka Hawaii ki shem ba kita ki cells kiba treikam ki shah ia kiwei pat ki cells kiba dangbha bad dangbiang ban pyni kita ki dak ki shin bad long ka jingwit khamtam ia kito ki cells kiba la shahktah ha ka jingpang bampong.
Khublei.
Nongpoh: Ka kynhun ki MLA bad ki ophisar sorkar, ki la lah ban pynliem noh da 2-0 pyrshah ia ka kynhun ki Pastor ha ka jingialehkai paralok kaba la long hynnin ka sngi Saitjain ha madan ialehkai Umroi.
Ha katei ka sngi, la iohi ba ki la don shibun ngut ki paidbah, kiba la wan ban sakhi ia katei ka jingialehkai phutbol paralok (Charitable Football Friendly Match), kaba la pynlong da ka Jingïaseng Syllok ki Pastor KJP Synod Sepngi, Ri-Bhoi Zone, ha kaba ka jingthmu jong katei ka jingialehkai paralok, ka long kum shibynta ban pynmih pisa na ka bynta ka jingrakhe dap 100 snem ka Dr.H Gordon Roberts Hospital bad ruh ban pynheh shuh shuh ia ki Building hapoh katei ka jaka sumar.
Kiba la mih madan ha katei ka sngi, ki kynthup naduh u Bah DP Wahlang, Chief Secretary ka sorkar jylla, nangta ki MLA bad MDC na Ri Bhoi, kiba kynthup ia u Bah George B Lyngdoh, MLA Umroi, Bah Mayral Born Syiem MLA Nongpoh, u Bah Jason S Mawlong MLA Umsning, nangta u Bah Charles Marngar MDC Mawhati, u Bah R Kharbuki MDC Umroi.
Ka jingiakhun ha katei ka sngi, ka la long kaba shongshit bad kaba itynnad eh, namar kitei ki kynhun, ki don shibun kiba nang shisha ban ialehkai.
Hynrei haba phai ia kitei ki kol kaba la thep da ka kynhun ki ophisar, ki la jia tang ha ki khyndiat minit jong ka kylla step, kata kawei ha ka minit ba 13 bad ia kawei pat ka kol, la thep na ka minit ba 17, ha kaba kitei ki kol ki la neh haduh ba kut katei ka jingialehkai paralok.
Ha katei ka jingialehkai paralok, la pyniaid ha kata ka dur kaba ishongkun bad u Rev IW Nongsiej, Moderator ka KJP Synod Sepngi u la long kum u kongsan ha katei ka sngi, ha ryngkat ka jingdon kiwei ki pastor na ki Presbytery bapher bapher lem bad shibun kiwei ki heh ophisar sorkar na ki tnat bapher bapher bad la pynkut ia katei ka phubol paralok, da kaba sam medal sha ki rang ïalehkai jong baroh ar kynhun kiba jop bad kiba rem, ia kaba la ai da ka KJP Synod Sepngi.
Shillong:Ki pulit ki la pynkhlaiñ ïa ka jingïaid pahara ha ki bynta jong ka Khyndailad ban leh eiei pyrshah ïa ki thei die met, namar ka jingleh jong ki ban khring ïa ki briew, ym tang ba ka long beaiñ, hynrei ka wanrah ïa ki huri hura.
Ki pulit haduh mynta kila register ïa ka ejahar pyrshah ïa ki 15 ngut ki thei awria hapoh Sardar Police Station ka Case No.177(07)2023 U/S 7(1)(b) katkum ka aiñ Immoral Trafficking Prevention Act.
Ïa kine la ïoh ban bat da ki pulit bad kin sa leh katba donkam ka aiñ.
Ki Pulit kila pynlong ruh ïa ki jingkhynra ha kylleng ka nongbah Shillong bad ki khapsor, la leh ïa kane na ka bynta ka shongsuk shongshngaiñ bad ban pynthikna ba kan nym don kano kano ka jingjia kaba sngewsih.
Ha kane ka jingkynra la don lang ruh ki pulit kynthei.
Ki jaka kiba la khynra ki long ha Motphran, Paltan bazar, Mawblei, Nongrim Hills, Ïew Laitumkhrah , Mawlonghat, Urkaliar, Upper Shillong, Polo, Mawbah, Jhalupara bad Upper Mawprem ha kane ka jingkhynra la ïoh ban kurup 1,12,097 ml ka kyiad phareng bad 7,74,000ml ka kyiad pyrsi.
Ka Shillong Traffic Police ka la pynlong ïa ka jingkhynra ïa ki kali kiba ha ki bynta bapher bapher jong ka nongbah Shillong ban peit ba ym don kiba ñiah kali haba kila dih buaid, kiba tah ïit ïong, kiba ñiah bike khlem deng helmet katkum ki kyndon ka MV Act.
Baroh ki kali kiba la shah daiñ kuna ki long 277 tylli bad ka pisa kaba la ïoh lum ka long T.236500/-.
Srinagar: Kane kam dei tang ka khubor, hynrei, ka la dei ban long ruh ka jingsneng, ia ki shynrang bieit kynthei, kiba shah pynngop ia ka spah ka phew bad ka jingdon jingem, ha kitei ki kynthei rhah spah, kiba pynbieit ia ki shynrang, da ka jingieid, na ka bynta ban ioh khlong ia ka spah ka phew jongki bad katei ka jingjia, ka la jia ia shi dorjon ki shynrang, kiba la shah pynngop ha kawei ka kynthei, kaba dang 30 snem ka rta, ha ka jylla Jammu and Kashmir.
Katei ka briew, kan iapoikha hun mynsiem bad kitei ki shynrang, hynrei, ynda ki la ia shong katto katne por, kan ieh jyndat ia kitei ki shynrang, tangba kan rong lut ia ki jingdon jingem jongki, ia ki ksiar ki ksah  bad ki mar ba kordor, ba ki don ha ka iing shong iing sah jongki.
Ka Shaheen Akhtar, 30, ka la shah kem ha ka taiew ba ladep, ha ka nongbah Nowshera, ha Rajouri.
La shimti da ki pulit, ban tohkit ia katei ka briew, hadien ba la ujor da U Mohammed Altaf Mar, uba la kynnoh, ba ula shah shet ia ka, hadien ba ki la ia poikha bad ka.
Hadien katei ka jing ujor jongu, ha ka 5tarik Naitung 2023, ki la mih sa shibun ngut kiwei ruh ki shynrang, kiba la shah shet ha katei ka Shaheen.
U Mohammed Altaf Mir, u iathuh, ba la pyn ithuh ia u, ia katei ka kynthei, da kawei ka briew bad kitei ki la ia poikha, hynrei, ynda haba ki iashong lang, dang kumba 4 bnai eiei, ka Shaheen, ka la jah rngai noh bad ka da rong lut ia ki ksiar ki ksah bad sa shibun ka pisa, kaba dei ka jong U Mir.
La kem ia ka Shaheen, ha ka 14tarik Naitung 2023 bad haba la leit ialam ia ka sha kashari ha Budgam, ki la mih shibun ki shynrang, kiba la ngop, ha ka jingshah pynbieij jong katei ka thei dakaid.
Ki Muslim, ki ju don ka jing iathuh, ha kaba ki shynrang, ki hap siew pisa ia ka kynthei bad ka Shaheen, ka tang shu ioh ia katei ka pisa, ka ju jah rngai noh, na ka jaka, kaba ka shong ka sah bad la u jong u tnga bad la iathuh, ba ka la thok bad shukor, ha katei ka dur, ia kumba shi dorjon ngut ki shynrang jong katei ka jylla Jammu and Kashmir.
Shillong:Ka shnong Umthli kaba hap ha Langpih Sector ka West Khasi Hills ka la rai ban don bad ka Meghalaya kumba la ju don naduh mynshwa.
Ka jingialang halor kane, ka la long ha ka sngi Thohdieng ha kaba ki paidbah nongshong shnong kila rai shrup tang kawei ka sur ban don beit sha Meghalaya ha kane ka jingiapynbeit pud kaba dang iaid ha ka kylla kaba ar.
Ka shnong Umthli ka don 60 tylli ki tnum ïing bad kumba 361 ngut tam ki nongshong shnong.
Ia ka jingialang la pyniaid u rangbah shnong u Greenstar G.Momin ha kaba baroh ki nongshong shnong kiba la wan ha ka jingialang kila rah kti ban don beit sha Meghalaya.
Kawei pat ka shnong ka Hasem ruh ka la rai ban don ha Meghalaya bad ia kane ka rai la shim ha ka jingialang kaba long ha ka sngi Thohdieng hapoh ka jingpyniaid u Linin U Marak.
Kane ka shnong ka hap ha Raid Nongmynsaw Syiemship bad ka don 51 tylli ki tnum ïing kumba 300 ngut ki nongshong shnong.
“Ka jingialang ka la rai da kawei ka sur ban don sha Meghalaya", la ong ka rai jong ka jingialang.
Kane ka shnong ka dei kaba hap ha jaka ba iakajia hapdeng ka Meghalaya bad ka Assam ha kine ki snem baroh shi katta.
Ka jingialang ka la rai ban phah ia kane ka rai sha ki Regional Committee jong ka Assam bad ka Meghalaya khnang ba kin tip ban leh ia kaba donkam.
Dang shen, ka regional committee jong ka West Khasi Hills Sector kaba khlieh u bah Paul Lyngdoh, myntri sorkar ka la dep iakynduh ia ki kynhun bapher bapher ha Nongstoin kynthup ki nongsynshar shnong halor kane ka bynta.
Ka Committee kan sa leit jurip ia ki jaka ba hap ha ka jingiakajia shen ha kine ki sngi.
Aizawl:Ka jylla Mizoram ka la kam ia palat 60 tylli ki shnong kiba don ha khappud jong ka jylla Assam ba ka hap ha u pud u sam jong ka, katkum ka jingiathuh u myntri ka tnat kam pohïing jong katei ka jylla, u Lalchiamlana.
U la ong ruh ba kitei ki 62 tylli ki Shnong ki hap hapoh jong ka Inner Forest Notified hapoh ka kyn don aiñ Bengal Eastern Frontier Regula tions (BEFR) jong u snem 1875.
U Myntri tnat kam pohïing u la ong ba ka jingkam jong ka jylla Mizoram ia ki 62 tylli ki Shnong, la phah sha ka sorkar jylla Assam ha u bnai Rymphang.
Ka sorkar Assam ka la dep ban phah ia ka jingkam ia kine 62 tylli ki shnong, ha kaba la phah ruh ia ka jing kam ia kine ki shnong bad ka dang ap ia ka jubab jong ka jylla Assam, haba iadei bad kane ka bynta.
Kine ki jaka ba 509 square mile ki hap ha ka Inner line reserved forest kaba la pynmih notis katkum ka BEFR ia u pud u sam.
Ka jylla Assam ha kawei pat ka liang ka la kam ba katkum ka jingjurip jong ka Survey of india ha u snem 1933, kine ki jaka ki hap ha u pud u sam jong ka.
Ka jylla Assam bad Mizoram ki la pynlong ia ka jingialang ban pynbeit ia u pud u sam hapdeng kine ki artylli ki jylla, ha kaba la pynlong, ia lai tylli ki jingialang jong ki myntri kine ki ar jylla.
Nalor ki myntri sorkar jylla jong kine ki ar tylli ki jylla, ka la don ruh ka jing ialang jong ki bor distrik jong kine ki ar jylla ha ka ba lai tylli ki district ka Mizoram, Aizawl,Kolasib bad Mamit District ki don ia u pud u sam ba jrong haduh kumba 164.4 kilometer bad ki lai tylli ki district ka jylla Assam kum ka Cachar, Hailakandi bad Karimganj.
Ka kam pud kam sam hapdeng ki artylli ki jylla jong ka thaiñ shatei lammihngi, ka dei kaba la sahteng la slem bha, kaba ym lah pynbeit haduh mynta.
Ka jingiasiat hapdeng ki pulit jong ki artylli ki jylla ka la dap ar snem mynta.
Naka liang u Myntri Rangbah jong ka jylla Mizoram bad u Myntri Rangbah jong ka jylla Assam, ki la kynduh ar sien ha nongbah New Delhi ha ki snem ba la dep ban ia pynbeit noh ia u pud u sam.
Shillong:Wat hadien ba la dep ban ïasoi ïa ka jingïakut katkum ka MOU kaba la soi ha u bnai Kyllalyngkot, 29 tarik jong u snem 2022 na ka bynta ban pyn beit ïa u pud u sam jong ki 6 tylli kiba jaka ïakajia, kawei ka shnong kaba don sha shiliang ka Malidor ka kwah ban rung sha ka Jylla Meghalaya.
Kane ka shnong kaba kwah ban rung sha Meghalaya ka dei ka Baikam, kaba don 37 tylli ki longïing.
Ban pynbeit ïa kane ka kam khappud Assam Meghalaya na East Jaiñtia Hills, ka regional committee ka la lum jingïalang hap deng ki ar jylla ha Holy Cross Higer Secondary School, Umkiang.
Na Meghalaya u Deputy Chief Minister ka Jylla, u Sniawbhalang Dhar, CEM JHADC ma Thombor Shiwat, MLA Sutnga Saipung Santa Mary Shylla bad u DC, SP ka East Jaiñtia Hills kiba ïadonlang, na Assam pat u Myntri sorkar u Chandra Mohan Patowary bad u MLA Lakhipur Kaushik Rai nalor u DC, SP ka Cachar bad kiwei kiwei kila ïadonlang.
Hadien ka jingïalang baroh ar Jylla, u symbud myntri rangbah bad myntri sorkar ka Assam, ki la pynpaw ba ka jingïalang kalong kaba seisoh bad kin rah sha ka sorkar halor ka jingkyrpad kane ka shnong ban rung sha ka jylla Meghalaya.
Shillong:Ki shipai iada khappud, ki Border security force (BSF) ki la ioh ban kurup ia kawei ka mashin ba pyndait ha ka lieng kynda, ha ryngkat ka shini ba 29000kilo, kaba shongdor 11lak tyngka kaba thmu ban shalan sha Bangladesh lyngba ka khapud na West jaintia hill district.
Ki shipai iada khapud hadien ka jingioh jingtip ba thikna ia ka jingiaid jong ki lieng, ha ka wah Harai hajan jong ka BOP Jaliakhola.
Hadien ba ka la don ka jing pynibor na ki shipai BSF, ki runar na ri Bangladesh ki la kynthih noh sha wah bad jngi sha shiliang jong ka wah ha kaba ki la iehnoh ia ki lieng ki jong ki ha wah.
Kine ki tiar ba la ioh kurup la aiti noh sha ki custom ba don ha Dawki.
Baroh shi katta, lah sngew shngain ba ka sorkar jylla, wat ka sorkar India ruh, ki la iohsngew ba ki paidbah bad ki Seng Bhalang ha Meghalaya, ki pyrshah ban wan ka rel shane, sha ri Khasi-Jaintia, mynta pat ka tnat Northeast Frontier Railway, ka la ioh mynsiem biang, haba ka la pynpaw dang shen, ia ka jingkyrmen ba lah ban poi ki Rel, ha Meghalaya, namar don kiba kwah, don kiba kyllain, don kiba sngewthuh, hynrei ki don la ki jingmut kwah myntoi shimet, don pat kibym da sngewthuh bha, kiba shu kohnguh katba ong ki nongialam.
Ki Rel ki don jingma, ym dei eh tang na kita ki nongwei kiba lah ban wan tyllep, niuma, kane ka long ka daw bah, hynrei khlem rel ruh katne sohsat ka leit ka wan, la ha sor Shillong ne ha Jowai bad kumjuh ha kylleng ki shnong rit, hynrei ka ktah ia ka mariang de, namar hap ban tih ia ki lum ki wah ha kylleng, pom pynngat da ki phew hajar tylli ki dieng ki siej, sa ka jaboh-jabain bad kiwei-kiwei de ki jingma-jingsniew, kiban pynlyngkrang ia kane ka jylla basuk-basain bad bakhuid ba suba, kaba ngi iashong-iasah kynjai haduh mynta.
Ka daw bah kaba iadei bad ki mynder lei, ka dei kaba hakhmat duh, kaban pynmih bun ki kam sniew suda, na ki jait nongwei kibym ju suk bad im kynjai, kiba leh ki kam sniew khyllah, har rukom, tang na ka bynta ka jingmyntoi suda.
Ha ka jingshisha, bun kiba la iakmen baroh shi katta, haba ki don ki riew pyrkhat, ki Seng Bhalang bad ki paidbah byllien ruh ki bym kwah khyllah ia kaei kaban wanrah tang ia ki jingma bad jingsniew suda, ban ia khyndiat ki jingmyntoi.
Hynrei mynta pat la pynpaw syndon da u MP Bah Pala, ba ha East Jaintia Hills un ym pyrshah ia ka Rel, ka pynkulmar jingmut bad ka pynkmen ia kito kiba kwah Rel kynsha.
Bun kiba la kmen, ba ki samla pule ka Jaintia Students Union bad bun kiwei na ri Jaintia, kumjuh ruh ka KSU, ba ki ieng ha ka nongrim pyrshah rel, hynrei ym lah sngewthuh pat, ba don katto-kattne ha ka KSU ruh mynta kiba pynjem ksai pynban, ba kin shah ia ka lynti Rel, lada ioh ia ka ILP.Hangno ka jingiadei hapdeng ka Rel bad ka ILP? Lada ka Sorkar India kan ai ILP, nangta yn sa wan tuid kita ki Rel, kan myntoi aiu shuh kata ka ILP?U Chief Minister ka Manipur, dang shen ula pynpaw paidbah, ba wat lada ka don kata ka ILP ruh, hynrei ka Sorkar kam lah ban iada na ka jingwan rung ki jait pa ki jait briew.
Ki Rel kiba jrong tem-ly-tem, yn ia ap tang haei, khamtam lei haba ki wan ruh bad miet bad step, ryngkat bad ki jait pa ki jait briew, kiba la kijong-kijong ki jingthmu bad jinglong.
Kata ka Inner Line Permit (ILP) ka dei ka Permit ne ka jingailad ia kino-kino kiba ioh jingbit ban wan rung shapoh kata ka jylla kaba don ILP, kaba shu kdew dep rukom ba kin wan leh aiu, kin sah katno sngi, shano kin leit bad kum kine ki jingkylli.
Lada ki jaka ai ILP kin dei lei ha Khanapara ne Byrni, ne Ratacherra, ki briew sorkar kiba don hangta, kin shu ai beit hadien ba la pyndep ia ki jubab.
Ka ILP kam mut ban khang, hynrei ban pyllait, ynda la dep ai ia kitei ki jnit ki jnat.
Kiba ioh da ka ILP lei, kin rung kin mih phuhmat shuh-shuh bad kin leh mon ban ia kiwei kiba khlem ILP kiba hap rieh, hap husiar, namar ki rung khlem jingbit.
Kumta, hap da pyrkhat bha wat ia kane ka ILP ruh, kumba la kdew haneng.
Ia mynta hi, kan bha ba kiei-kiei kin long kumba ki ju long, ngin kham kitkhia pynban ban pynneh-pynsah shuh-shuh ia ka mariang kumba ka long; ban nang pynbha bad kyntiew shuh-shuh pynban ia kata ka Eco friendly society (ka ri kaba sumar ieid ia ka mariang), bad ban nang iapeit bniah bha na ka por sha ka por, ia ki jingdonkam ha ka imlang-sahlang, katkum ki jinglong-jingman ki kam hi, kiban pynlong pat ia ngi ki nongshong shnong, ban pyrkhat bad ban ai jingmut sha ki bor sorkar, ia kiei kiba ki paidbah ki sngew donkam.
Ki MDC baroh ha KHADC ki la kyntait mardor ha u snem 2021 ia kato ka jingthmu ka Sorkar India ba pynrung ia ki phew hajar ki mynder, sha kumba 7000 tylli ki shnong ha ri Khasi, ba kin leit shong ym duna 5 snem, ban leit thew, tip ia kaei kata ka Drone Mapping Kynsha.
La kyntait ruh dang shen sa ia kata ka UCC.Ai kin iaid kynjai kiei-kiei, khlem leh kyrkieh lane leh thurmur khlem da peit bniah, ioh poi pynban sha ka apot kaban ym lah shuh ban khie-khlieh, haba la shu iakwah rhah ia kaei-kaei, khlem da tip don aiu ha lyndet.
Nongpoh: Ka skul St.Jude Secondary School, kaba don ha shnong Ampher 12mer ha Ri Bhoi, ka la shah ktah eh na ka jingjia shlei um kaba ju shait jia ha katei ka jaka bad kaba la wanrah jingeh palat ïa katei ka skul ha ki por lyiur bad khamtam haba ther u lapbah.
Haba iadei bad ka jingeh ha katei ka skul, u Principal katei ka skul, u Brother Shyju PJ, u la ong ba kane ka jingshlei ka la ktah sha ba palat ïa ka bha ka miat jong ka skul, namar man la u snem ki ju kynduh kajuh ka jingeh tang shu poi ka por lyiur bad lada ther u lapbah ka la wan beit ka jingshlei um kaba la pynjot lut ïa ka skul bad baroh ki jingdon jingem hapoh katei ka skul bad wat sha ka jaka mane blei bad ka ïingsah jongki.
U la ïathuh ruh ha ka jingshisha kum ki bor pynïaid skul ki la dep ruh ban ai jingthoh sha ka bor synshar district bad ruh sha ka ophis u Block Development Officer ka Umling C&RD Block ba kin shim khia halor kane ka bynta bad la don ruh ki bor sorkar kiba la wan ban jurip na ka ophis u BDO, hynrei kane kam shym la seisoh ha kaba kim lah ban thaw ki lad ki lynti ban pyllait na ka jingshlei um ha kane ka skul.
U la ïathuh ruh ka daw kaba wan kane ka jingshlei um ka dei hi na ka daw ka jingbym biang ki Nala um ka surokbah National Highway-6 bad tang shu wan u lapbah ka um kam don jak aba tuid sha Assam bad ka wan rah pynban ïa ka jingshlei kaba la tap wat ïa ka skul pule, ka jaka sah jongki bad ruh ka ïingmane.
KA JINGEH HA KABA IADEI BAD KA JINGPANG KABA KTAH IA Ka jinglong kyrpang ki kynhthei.
JING PANG POR POI BNAI, BAD KA JING KTAH HAKABA IADEI BAD KA KHA KA PUN.Ka wanrah jingeh ia kiba bun ki kynthei ha ki thain shatei lammihngi.
Katkum ka jingwad bniah da ka GINOVEDA ha ki 8tylli ki nong bah Jong ka north east ha Ryngkat ka Jing ia shim bynta palat 500 ngut.
Ka paw ba la kumba 98% ki kynthei ki shem jing eh ba ki ialeh ruh ban lait na kine ki jingpang.
Ia kine ki bynta la phiah ha ka 1) ka Jing pang kaba KTAH ha ka por poi bnai 2) ka Jing pang ba KTAH ha ki jaka pynmih shabar.55% na kine ki nongshimbynta ki dei kiba lah shah KTAH ha kaba iadei bad ka Jing pang ha ka por poi bnai bad kaba kham kynrei eh ka dei ka PCOD kaba KTAH ia ki 36% ki kynthei.
PCOD ka dei ka jait Jing pang kaba wanrah lyngba ki hormones kiba wnrah sha ka jingktah ha kajing bym poi bnai tikna, ka Jing eh haka por ba kha bad kiwei kiwei ruh ki Jong KTAH.Ka wei ka JINGPANG KABA kham KTAH ha ka por poi bnai ka dei ka menstrual syndrome.
Kaba lah Shem bad KTAH ia 12% ki kynthei.
PMS ka dei ka jait JINGPANG KABA iakhleh ia ki JINGPANG ha ka met bad ka JINGPANG kiba KTAH ia ka jingmut Jing pyrkhat kiba KTAH ne wan ha shuwa ka por poi bnai.
Hakaba iadei bad ka Jing pang kaba KTAH ia ki jaka pynmih umshanar PID ka KTAH ia 24% ia ki kynthei.
PID ka dei ka jingshah KTAH ha ki bynta ba iadei bad ka pun ka kha kaba Ialam sha ki jingpangha ka bynta ban pynmih ia ka um shabar.
Ka jingbym lah ban pun ban kha bad kiwei kiwei ki Jing KTAH.CANDIDASIS kadei ka jing pang kaba mih na ki khñiang kiba lah ban iabit kaba ngi tip Kum ka YEAST INFECTION kaba wanrah ia ka jingdait, ki jingmih jong kiba lieh kaba KTAH ia ki 81% ki kynthei ha kine ki jaka.
Haka jingwadbniah ba kham jylliew la shem kumba 56% ki kynthei na north east kiba don ba shah KTAH na ki JINGPANG ba iadei bad ka jingpoi bnai bad 42% na ki kynthei kiba la don ne shah KTAH ha ki Jing pang ha ki bynta Jong ka Jing leit shabar.
Bad ka Jing KTAH Jong ka JINGPANG ba mih balieh ka KTAH 18% ia ki kynthei hakane ka jaka.
Ha jingwad bniah ba kham jylliew la shem ba 56% ki kynthei na north east kiba don ne shah KTAH ha ka JINGPANG ha ki bynta Jong ka jingpynmih jakhlia.
Ha kane ka tnad wadbniah la shem iaka jingshim bynta Jong ka 85% ki kynthei kiba don ha ka rta kaba 35 snem sha jrong bad 15% kiba don ha ka kurta ka ba 35 snem shapoh.
Kine ki jongpang kiba wanrah ia ka jingshah KTAH ha ki kynthei na northeast kaba la Shem lyngba kane ka jingwad bniahKi kynhun Jong ki jait JINGPANG.Ki JINGPANGHa ka por poi bnai.
PCODHa ka jaka leit shabar.
PIDHa ka jaka shabar CANDAISISHa ki jaka poi bnai PMSHa ka por poi bnai.
FIBROIDKaba biang.
SUPER WOMANHa ka por poi bnai.
ENDOMETRIAL HYPERLASIAPID ka dei kaba long um sngur , kaba lieh kaba mih ha ka por ba shwa ban dei ka por poi bnai hynrei ka candidiasis ka dei ruh ka yeast infection ka dei kaba long rben.
