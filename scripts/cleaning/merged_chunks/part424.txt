U la ong ba kane ka dei tang ka jingpyni nongmuna hynrei ka shong pat ha ka sorkar ba kan leh lada ka ibiang.
“Kane ka dei tang ka jingpyni ia ka nongmuna kaba la neh saw sngi bad la poi spah kilo ki jaboh ba la tong.
Kane ka dei ka jingpyni nongmuna kaba kut bad nangne shakhmat kan shim rai ka sorkar kumno ban leh", la ong u bah Pynshai.
U Utkarsh Goel bad u Sidhant Gupta kiba dei ki nongseng jong kane ka kompeni, ki la iathuh ba ki la wan ban pyni ia ka rukom treikam kane ka lieng tong jaboh ka dei kaba khlem donkam briew hynrei la pyntreikam da ka bor remote control ha kaba ka lah ban tong jaboh kumba 200 kilo shi sngi hynrei ki don ki lieng tong jaboh bun kiba lah ban wanrah ban tong bun kilo ki jaboh ha ka shi sngi.
Ka pung Umiam ka la kylla rong jyrngam bad lati bha na ka jingjur palat ki jaboh kiba tuid khlem sangeh baroh arphew kynta na kine ki ar tylli ki wah na sor Shillong, kaba don kumba 5 lak ngut ki nongshong shnong.
Lada ki jaboh ki poi 20 Ton haka shisngi bad ka tei ka Lieng tongjaboh ka lah ban tong Tang 2 kwintal Haka shisngi,Te tharai kan shim por katno spah snem ban tonglut ia ki jaboh bala tuid naduh bala shna ia ka Dam haduh kine ki sngi,bad ki ban dangtuid katba dang iaid ki por.
Hoid nga don ban ong,bah rupang ,lane kong rupang,20 ton sngi kaba wan tuid,ban tong tang 200 kelo to seh pyni kane message na kin wan rah kaba tong 20 ton 1 kg kan Duna hynrei te ioh shah tap pynban ka to ka machin haka jaboh.
Hyderabad: Ka jingthok jong ki briew, ka la jubor justi, ha kine ki sngi, ha kaba ki la nud ban thok, wat ia ki blei ruh bad katei ka jingjia, ka dei, ia uwei u briew, uba leit duwai ialade ha kawei ka temple, kaba pawnam bha bad ha katei ka jingleit, ula buh ruh ia ka cheque, kaba ula thoh haduh shispah klur tyngka, kum ka jingai sngewbha sha katei ka temple, kaba kyrteng ka  Sri Varaha Lakshmi Narasimha Swamy temple (kaba la ju tip, kum ka  Simhachalam temple) ha Visakhapatnam, jong ka Andhra Pradesh.
Katei ka cheque, ka dei kaba khlem thoh tarik satia.
Ha ka por, ba ki nongtrei jong ka temple, ki leit ban lum ia ki jingai bapher, ki lap, ia katei ka cheque, ha ka 23tarik Nailar 2023 bad ki bor pyniaid jong ka temple, ki la iakren bad ka  bank jong ka Kotak; hynrei, ynda haba la peit ia ka jingdon pisa jong utei u briew, ha katei ka bank, uba kyrteng, u  Boddepalli Radhakrishna, uba don ia ka  account number 8313295434, ka long tang 17 tyngka.
Shillong: Ka HNLC, ha ka kyrwoh jongka, mynta ka sngi, kaba la pynmih ha ka peij jong U bah Sainkupar Nongtraw, General Secretary bad Publicity Secretary, ka pynrem jur, halor ka jingthombor jong ki pulit ia ki riew paidbah, kiba pyrshah, halor ka jingnang pynheh ia ka karkhana dewbilat ha Thangskai, East Jaintia hills.
Ka HNLC, ka pynrem jur, ia katei ka jingleh jong ki pulit, ba la ialam da U SP, uba dei u bar jylla.
Ka HNLC, ka pynsngew, ia ka jingdonkam ban pynkut noh ia ka jingsngewiapher hapdeng ki para Hynniewtrep bad ka HNLC, ka shim, ba ka sorkar, ka shim ia ka buit ban pynpait jaitbynriew bad ban ioh synshar suk bad kaba dei kaba la synshar, da kiba bun ki bym dei satia ki paid Hynniewtrep.
Ka HNLC, ka pynsngew, ba ka donkam ban sangeh, na ka jing ialeh pyrshah iwei ia iwei pat bad ka khot ruh ia ki pulit, kiba dei na ka jaitbynriew Hynniewtrep, ba kin iada, ha ka jaka, ba kin bom kin shoh pynban bad ban pynsngewtynnad ia ki kynrad jongki bad ki heh saipan, kiba na shabar jylla, ong ka kyrwoh.
Ki sngi jingjynjar jong u paid HYNNIEWTREP ki lah sdang.
ka dei ka kamram Jong ngi ki khun samla ba ngi mih sha khmat bad leit sei ia kitei ki Briew kiba don kti ban pynshit bad ban Phah bom ia u paitbah.
Shillong: Ka seng Khasi Students Union (KSU) Narpuh circle lem, ki la dawa ba dei ban weng kam noh ia ki ar ngut ki nongtrei jong katei ka Topcem kompeni, kiba dei ki bar jylla kiba donkti ban pynshit bad bthah ruh ia ki pulit ban shoh ia kiba pyrshah ia ka jingialang paidbah, hynnin ka sngi.
Na ka liang jong ka KSU Narpuh circle, ka la ai por tang 24 kynta ia katei ka kompeni ba kan wengkam noh ia kitei ki ar ngut.
Ka seng kan sa leit ruh ban ujor noh da ka ejahar ia kine ki arngut kiba donkti ban pynshit bad kynshoit.
Haba pynshai pat ia ka jingleit hiar jong ka seng sha katei ka jaka, u wei na ki nongialam jong ka, u la ïathuh ba ka jingleit jong ki ka long beit ban pyrshah ia ka jingkyntiew ka jing pynmih dewiong, namar ba ka ktah ia ka mariang, hynrei ym da kiwei pat ki lynti.
Shillong: Ka Sorkar Meghalaya Democratic Alliance –II, ka la thung ia u nongbishar barim jong ka Madhya Pradesh High Court, u Justice (Retd) Mool Chand Garg, kum u Chairman ka Expert Committee ban bishar bniah bad pynthymmai ia ka State Reservation Policy.
Nalor jong u Justice Mool Chand Garg, sa 5 ngut kiwei pat ki dkhot jong ka Expert Committee ruh la mynjur da ka kynhun Myntri haba shong jingialang ha ka sngi Thohdieng, ha ka jingialang ba la pyniaid da u Myntri Rangbah jong ka Jylla, u Conrad K Sangma.
Ka Sorkar ka la thung ruh ia u Judge barim jong ka Allahabad High Court, u Justice (Retd) Dr Satish Chandra kum u Dkhot jong ka Expert committee na ka Constitutional Law.
U Justice Chandra u dei ruh u President barim jong ka Custom, Excise bad Service Tax Appellate Tribunal.
Ki 3 ngut ki Expert Member ki dei u Prof DV Kumar na ka Department of Sociology, NEHU, Shillong kum u expert member ha ka Sociology, Prof Chander Shekhar na ka Department of Fertility and Social Demography, Indian Institute of Population Sciences (deemed to be University), Mumbai kum u expert member ha ka population studies bad Prof Subhadip Mukherjee, Assistant Professor of Economics and Public Policy ka IIM, Shillong kum u expert member ha ka Economics.
Ka Myntri jong ka sorkar bad kaba long ruh ka nongaiktien jong ka Sorkar, ka Kong M Ampareen Lyngdoh, ka la pyntip ba ka kyndon treikam jong ka Expert Committee kan long ban bishar thymmai ia ka Reservation Policy, ba mynta ha ka Jylla bad ban ai jingmut ia ki jingpynkylla, lada donkam bad ban shim ruh ia ki jingiasyllok bad baroh ki kynhun bapher bapher, nalor ban leit hiar sha kylleng ki jaka jong ka Jylla, ban twad jingmut na ki paidbah jong ka jylla.
Kane ka Expert Committee la bthah ba kan aiti ia ka kaiphod sha ka Sorkar Jylla hapoh ka 12 bnai.
Nongpoh:Ha ka jingialehkai paralok kaba la long hapdeng ka Raid Nongpoh pyrshah ia ka Shillong Lajong FC, kaba la long mynta ka sngi ha Madan NSCA Pahamsyiem, ki rangialehkai ka Raid Nongpoh, ki la lah ban pynliem noh ia ka Shillong Lajong da 3-1, ha ka jingiakhun kaba la poi shaduh ka jingiashut Tie Breaker.
Ia katei ka jingialehkai paralok, la pynlong da ki nongialam ka Raid Nongpoh, ha kaba ka jingthmu hi ka long na ka bynta ban pynmih pisa ia ka skul Nomiwell Secondary School kaba don ha Nongpoh bad kiba la sakhi ha katei ka sngi, ki kynthup ia u Bah Bobby L.Nongbet, DSO ka Ri Bhoi, ki nongialam ka Raid Nongpoh lem bad kiwei.
Ha katei ka jing ialehkai paralok, ki la don shibun ngut ki paidbah kiba la leit ban sakhi ia katei ka jingiakhun kaba itynnad bad kaba iakhaid eh, namar la ialehkai da ki rangialehkai ba kynsai na kylleng ki jaka jong ka Ri Lum Khasi Jaintia.
Khyndiat haba phai sha katei ka jingialang, ka la long ba ha ka kylla step ka la kut ha ka jingiakhaid kaba ym don kiba pynkhih jar.
Hynrei haba bteng ka kylla miet, ki rangialehkai ka Raid Nongpoh, ki la ioh ban lamkhmat ban pynkhih jar nyngkong, pynban tang kumba katto katne minit, ki rangialeh kai ka Shillong Lajong ki la ioh ban pynphai bad pyniakhaid, kaba la neh haduh ba kut ka jingia khuh.
Haba ka jingiakhun ka la kut ha ka jing iakhaid, na ka liang ki nongpyniaid ia ka jingia khun, ki la rah noh sha ka Tie Breaker bad dei ha ka jingiashut Tie Breaker, kaba la pynlong ia ki Raid Nongpoh ba kin pynliem noh ia ki rangialehkai ka Shillong Lajong FC.Shillong: Ka Khasi Hills Autonomous District Council, ha ka jingpynmih hukum jongka, mynta ka sngi, ka la rai ban pynsangeh noh shwa, ia ka elekshon ban jied Sordar thymmai jong ka Raid Shabong, kaba dei ban long lashai ka sngi, ka 26tarik Nailar 2023.
Katei ka hukum, ka dei kaba la phah da U Under Secretary to the Executive Committee jong ka Khasi Hills Autonomous District Council, Shillong; sha U Chairman, Election Committee Sawraid, Khyriem Syiemship.
Bhoirymbong:Ka Mynken Higher Secondary School Bhoirymbong, la ju tip kum ka skul kynjatbol ha ka jylla namar ba ka la ju rah bun ki khusnam ha ka lympung ialehkai Subroto Cup bad ki jingialehkai iakura ne boxing.
Mynta ka sngi, u director ka directorate of School Education u Swapnil Tembe, IAS shi bynta ban sakhi ia ki sap ki phong jong ki khynnah lyngba ka Prokram STEM Exhibition kaba dei ka pilot project kaba la leh da ka Smart Village Movement and Curiosity Gym, Mumbai.
Ha kane ka sngi, u Tembe, u la sakhi ia ki sap jong ki khynnah kane ka skul ha ki jingshna bad ki buit bapher bapher lyngba ki jingstad saian bad technology.
“Ngi la jied katto katne ki skul kum ka Pilot project ban pyntreikam ia ka STEM bad nalor ka Mynken presbyterian Higher Secondary School kawei pat ka dei ka skul ha Mawphlang’, la ong u Tembe.
Ka jingmut ba kongsan jong kane ka STEM ka long ban pynlong ia ki khynnah ban bang ha ka saian bad ka jingkhein bad kiwei ki jingshem buit.
La ioh ruh ban iakren bad u Principal ka skul u babu E Pyngrope uba la batai ba kane ka prokram ka la khring ia ki khynnah, wat la ha kaba nyngkong kim don ka jingsngew kwah hynrei ynda kila pyrshang kila nang bang nang bang ban pynleit jingmut ha kane ka bynta namar ba ki ioh ban leh da ka praktikal ruh.
La kyrmen ba lyngba kane ka projek STEM, kin sa mih bun ki enjiniar, ki doktor, ki saiantis ha ki sngi ban wan lyngba ka jingsdang na ka Mynken Higher Secondary School.
U babu Pyngrope u la iathuh ba ka jingpaw bad ka jinglah ka skul ban leh bha, ka dei namar ba ka bor pyniaid skul ka la aiti met bad mynsiem ban pynbha naduh ki jingtei ka skul watla kam pat ioh kano kano ka jingiarap na ka sorkar.
Ia ki jingaiti met bad mynsiem ka bor pyn iaid skul ban pyntyllun watla kim pat ioh ka jjingiarap na ka sorkar kum ka jingshna ia ka jing tei kaba da ki phew lak.
U babu Pyngrope u la iathuh ba namar ba ka skul ka la pawnam bha ha ki jingialehkai, ka la khring ia ka sorkar India ban ai ia ka skhim Khelo India lyngba ka Boxing khamtam ba kane ka skul ka pawnam bha ha ka jingialehkai kynjatbol.
“Ia kane ka skul (Mynken Christian Higher Secondary School) la ju tip kum ka skul Sports naduh kham mynshwa namar ba ka paw bha ha ka jingialehkai kum ka Subroto cup, kaba la rah ruh ia ka khusnam la lai sien", la ong u Principal.
U la iathuh ba kane ka skul ka dei tang maka, kaba la ai ka jingshakri haduh klas XII naduh ka Arts, Commerce bad Science Stream ha ka thain bynta mihngi ka ri-Bhoi ter ter shaduh khappud ka Assam.
Shillong:Wat la ka la don ka jing ia pyni bor ba markylliang hapdeng ki pulit bad ki kynhun ba pyrshah, kiba bun na kiba pyrshah hi ki dei ki kynhun seng bhalang na East Jaiñtia Hills District, haba iadei bad ka public hearing ha Lumshnong, kum shibynta ban pyniar ia ka jing M/S Meghalaya Cement LTD(Topcem ) ka long kaba jop.
Ki nongiakhih pyrshah na Elaka Narpuh, ki la pyr shang ban rung jubor sha ka iing dorbar, kaba ki la pynlong ia ka jingiakhih pyrshah ha kaba ki la don ruh katto katne ngut na ki nongia khih pyrshah bad ki pulit ki la mynsaw.
Kine ki dkhot sengbhalang ba kyn thup na ka HANM, KSU kiba dei ki dkhot na Narpuh Elaka kyn thup ia kiwei pat kiba dei na Thangskai kiba la pynpaw ia ka jing pyrshah ia ka jing pynsngew paidbah ba la pynlong da ka Meghalaya State Pollution Control Board (MSPCB).
Kum shibynta ban pynjai jai ia ki paidbah, ki pulit ki la hap ban siat da ki lyer pynsatkhmat bad bom da u lathi ia ki nongiakhih pyrshah.
Ka jingpynlong ia kane ka jingialang paidbah, ka long kum shibynta ban twad jingmut na ki paidbah nong shong shnong ha shwa ban ailad ia ka kompeni Meghalaya cement limited ba kan pynheh ia ka jingpynmih dewbilat na ka 2600 ton sha ka 4,500 ton ha ka shi sngi.
Wat la ka jingpyrshah bad pynibor ka jur bha shabar jong ka jaka ba pynlong jingialang, hynrei ha ka jingialang, la dep ban shim rai.
Kiba ai jingkyrshan ia kane ka jingialang, ki kynthup ia u Rangbah shnong kiba hap ha elaka Narpuh, Wahiajer, Thangskai bad Chiehruphi.
Ki nongiakhih pyrshah ki la pynpaw ba kam don satia ka jingioh kam ioh jam jong ki briew ha kane ka thaiñ, lane ka roi ka par kiba la wanrah da kane ka kompeni dewbilat, hynrei ka shu pynjaboh ia ka mariang bad ka wanrah jingpang.
Katba kiwei pat kiba sah ha kane thain, ki la pynpaw ia ka jing bym sngew iahap jingmut ia ka jingkam jong kiba pyrshah, ha kaba ki ong ruh ba ka ioh kam ioh jam ka la kiew bha bad ka roi ka par ha ki shnong ki thaw ka la wanrah.
Na ka liang jong u senior vice President jong ka Meghalaya Cement Limited u Vikash Saraf, u la kam ba ki don tang katto katne ngut ki briew na ka shnong ba marjan, ha kaba ki la thaw kulmar bad pynheh ruh ba ki paidbah ki pyrshah ia kane.
Baroh ki ai ka jingkyrshan ia ka TOPCEM namar la ai ka jingkyrshan ha ka por ba ki donkam.
U la kam ruh ba ka kompeni ka la shna Surok, ka la buh ki street light, ki ïingmane, bad kiba bun ki kam, ha kaba ki la thung kam ruh ia ki bad ki don ki NOC na ka elaka bad u Daloi bad ka jingkyrshan na ki paidbah ba bun.
ka lyer jaboh ba mih na kato ka kharkhana,,snawbha ia ring mynsiem tang ma phi ki 3 rangbah shnong ( thangskai,,wahiajer, cheruphi)  lada ka lyer jaboh kato ka kharkhana jong phi ka leit beh sha kiwei ki shnong….
ngin pynshitom kumno ia phi kiba kam Rangbah Shnongka lyer jaboh kato ka kharkhana snawbha ia ring mynsiem tang ma phi ki 3 rangbah shnong thangskai wahiajer cheruphi lada ka lyer jaboh kato ka kharkhana jong phi ka leh beh sha kiwei ki shnong…phi 3 rangbah shnong phi dei bah kitkhlieh ia kata baroh…lam kumta wat da sngew meng palat.
Shillong:Hadien ba ka tnad Municipal jong ka sorkar jylla, ka la mut ban pynpra noh ia ka jaka ieng kali taxi Jaiaw, kaba don ha Motphran, ban shna pynieng thymmai noh kaba jrong kumba 4 mala eiei, ka stand taxi Jaiaw kan sa duh noh ia kane ka jaka, hadien ba la palat 30 snem tam ba ki ju ieng kali man ka por, ynda ka tnad Municipal jong ka sorkar kan sa pynpra noh shen.
Kane ka jaka ieng kali ki taxi jaiaw, ka dei kaba la slem bha ha kaba bun ki paidbah, ki tip bha ia kane ka jaka bad ka dei ruh ka jaka kaba kham suk bad kaba long pdeng ban shim kali bad ban ia kynduh kam eiei.
Ha ka jingleit buddien jong u Rupang, mynhynnin ka sngi palei ka 24 tarik nailar 2023, ki nongñiah taxi, ki la pynpaw ba ynda kin pynpra noh ia kane ka jaka ieng kali kin sa leit ieng noh ha surok hajan ka jaka ieng kali ki auto na Mawlai.
Ym tang ki kali taxi Jaiaw ki ban sa mad jingeh, hynrei ki nongniah taxi Mawtawar ruh kin mad kajuh ka jingeh, namar kin hap ban ieng noh sha surok.
Shuh shuh ki nongniah taxi ki la ong ba ka jingdheng kali ha Motphran kan sa nangjur nangjur, namar ki taxi kamai ha Lawmali ki don palat haduh 50 tylli bad ki taxi ba kamai ha Mawtawar ki don 40 tylli.
Kum ban shu pynkynmaw hangne ba ki nongdie jain lilam, kiba die jain hapoh ka khrum jong kane ka stand Jaiaw, ki la hap ban mih noh na katei ka jaka ban leit die noh ha ka jaka ieng kali jong ka ri bhoi kaba don ha Garikhana.
Shillong:Ka daw bah jong ka jingjulor ka mariang ha ki thain Jaintia hills, ka dei hi ka jingdon jong kine ki karkhana dewbilat, kiba la nangpyniar ia ka kam ban biang ka kamai kajih.
Ka jingshisha hi ka dei ba ka jingdon jong kine ki factory ka khlem pynmyntoi ia ki trai ri trai muluk lada kadei ha ka iohkam iohjam ne ka roi ka par.
Kiba bun ki nongtrei jong kine ki karkhana, ki dei hi ki bar jylla bad ka ophis jong ki ruh ka don beit ha Guwahati, ym ha Jaintia hills.
Kumba la paw ba kine ki bar jylla kiba seng karkhana, ha Jaintia hills da kaba ioh subsidy na ka MIDC, ki shu thung ia kita ki local director bad ka kam ka jongki ka long beit thik ban mih sha khmat lada wan kino kino ki sengbhalang lane ki kynhun ki ba pyrshah ia ka jingtrei torti jong ki.
“Ka long shisha kaba sngewsih ba ki um ki wah julor ki jong ngi, ki mar pohkhyndew lut ki jong ngi, hynrei myntoi pat U bar jylla, namar ba don ki jong ngi ki longheh long hain ki ba ioh jingmyntoi shimet" ong ka kyrwoh jong ka KHNAM.Ka KHNAM, ong shuh shuh, ba ka Sub-rule (3) Rule 5 jong ka Environment (Protection) Rules, 1986 ka pyrkhing lane mana ia ki project thymmai lane ban pynheh ia ki project barim katkum ka jingktah jong ki ia ka mei mariang bad ia ka jingpynsngew paidbah, kaba la pynlong mynta ka sngi ka la pynkhein ia ka EIA, namar ba ka Pollution Board ka khot lane pan jingthoh na ki ba pyrshah lane ba kwah ban ai jingmut halor kane ka jingpyniar kam ka TOPCEM bad kane ka jingialang mynta ka sngi ka long beain ruh namar ba ia kiba pyrshah, la khang ban ia shimbynta.
Katkum ka jingkren jong u hearing officer, ka paw ba um don jingtip ba ki don kiba pyrshah ia kane ka jingpyniar kam ka TOPCEM, hynrei katkum ki video, ba la saphret pat ka paw shaikdar ba bun ki paidbah ki pyrshah ia kane ka kam bad lehse ka lah ban don ka jingiasyllok jong ki heh ka TOPCEM bad ki briew kiba ha ka bor ban pyndep jubor ia kane ka kam.
Ha ki snem ba la dep ka Star Cement ruh ka la pyniar ia la ki jingtrei ba ka public hearing, ha kane ka bynta ruh la iohi kumba ka long shiliang, ha kaba ka objection kiba ka seng ka la phah sha ka Meghalaya Pollution Control Board ka la shu jah noh.
Kaba sngewsih ruh ban iohi sa shisien ia kata ka “excessive use of force" da ki bor pulit, ha kaba ki la shoh la tied wat ia ki longkmie bad ki khynnah ruh.
Ka KHNAM, ka buh jingkylli, da kaba ong “Kaei kaba ka sorkar kan leh pyrshah ia kine ki pulit kiba pyndonkam bakla ia ka bor ka jong ki? Kum ka seng ngi pynrem jur ia kane bad ngin shim ruh ia ki sienjam ba donkam halor kane ka bynta" ong ka kyrwoh, na U bah Bah Thomas Passah, Working President, KHNAM, CEC.Shillong:Ha ka 23tarik Nailar 2023, ka HYC war Jaintia circle hapoh ka jing ialam u President Samla Yoodahunki Shylla, ryngkat ka jing synran lang ki dkhot ka seng, ki la leit jurip ia ka Pdengshekap PHC bad ki la lap shisha shibun ki jinduna jong ka PHC bad na ka liang ka seng, ki la ioh ban ia kren markhmat bad u M/O incharge jong katei ka hospital u Dr.Shemphang Pohtam, ha kaba u la iathuh, ba ka PHC ha ka por ba hap slap baroh ki kamra ki shlei um namar ka jing bym biang shuh ka iing bad ka jing bym biang shuh ka kali Ambulance ban kit ia ki nongpang ha ki jingpang kiba jur bad sa ka jingthut palat u network ka la pyndkoh palat Ia ka jingtrei kam ka PHC.Haba iadei bad ka MHIS scheme bad kiwei de kaba iadei ban leh online, kumta ki hap leit wat network khnang sha ki jaka ba biang ka internet tang ban ioh leh Ia ka finger print.
Kumjuh ruh ka jing bym trei kam shuh ki solar kaba 50 KWp SPV Power plant, under solar PV power Scheme of MNRE.Govt of india, kaba la pyntrei, da ka MNREDA Shillong (2016-17) bad ka bym trei kam shuh haduh mynta.
Haba peit sha ka phyllaw jong phc ka long ba i sangsot haduh katta katta namar wat tang ki jaka bret niut, ban bret Ia ki jaboh jabain ruh kim don shuh bad ki jaka leit shabar, ruh kim da biang shuh.
Nongpoh:Ki riew rangbah na ki shnong bapher bapher kiba don hapoh ka shatri Umsiang Border Area Development Committee (UBADC), ki la ai ka jingkhublei kaba kyrpang eh ia ka sorkar MDA-2, kaba la ialam da u Conrad K.Sangma, namar ba ki la thung biang ia u Raja Brahma, BDO barim ka Umsning Block bad mynta u la shah thung kum u Project Director, DRDA ha Ri Bhoi District.
Ha ka kyrwoh kaba la phah da u Bah C.Muktieh, Secretary jong ka UBADC, la pynpaw ba ka nongrim jong ki, ba kin sngewnguh bad ai khublei ia ka sorkar, ka dei hadien ba ki la mad ia ka rukom treikam utei u ophisar bad kata ka dei ba ki la mad ia ka jingtreikam jong u kum u BDO jong ka Umsning Block, ha kaba u la lah ban leh bun ki kam pynroi khlem da thew shiliang khamtam lei lei u kloi ban leit iukjat sha ki shnong ki thaw.
Ki la pynpaw ruh ba utei u ophisar sorkar, u dei u briew uba trei met bad mynsiem, bad ba um dei uba shu trei tang dep la ka long ha kano kano ka bynta.
Haba iadei bad ki shnong khappud lei lei, u dei u kloi eh ban iarap bad khamtam eh haba iadei bad ki kam pynroi ha ki shnong nongkyndong.
Ha kawei pat ka liang, wat na ka liang ka Party NPP Mawhati Constituency, lyngba u Bah RM Mukhim, ki la pynpaw ia ka jingsngewsuh sha ka sorkar jylla, ba ka la thung biang ia utei u ophisar kum u PD Ri Bhoi.
Shillong: Ka Deputy Commissioner, East Khasi Hills District kaba dei ruh ka Chairman jong ka District Rural Development Agency ka la pyntip lyngba ka Press Release ia ka jingthmu jong ka sorkar India ban ai ka jingiarap ban shna iing sha ki 20,535 ngut ki nongshong shnong jong ka jylla kiba don kyrteng hapoh ka bhah jong ka scheme PMAY-G, da ka jingthmu ban pyllait noh ia katei ka pisa sha kito kiba dei hok ban ioh ia katei ka scheme, khnang ba kin ioh ban sdang noh ia ka jingshna ia ki iing ki jong ki, da ka jingkhmih lynti jong ki bor ba dei peit ban pyndep ia katei ka kam hapoh u bnai Lber jong u snem 2024.
Ha kaba iadei bad katei ka phang, ka Chairman jong ka DRDA ka buh ka jingkyrpad sha baroh ki nongpyniaid shnong jong ki shnong baroh kiba hap hapoh ka East Khasi Hills District, bad khamtam sha ki shnong kyndong, ba kin sngewbha ban shim ia ka list jong kiba la shah jied ban ioh ia katei ka scheme na ki Block Office, bad ruh, da kaba iatrei lang ban pynbiang ia ka Account Number, Aadhaar Card bad kumjuh ban pynthikna ba ki Aadhaar Number jong kito kiba ioh ia ka jingiarap lah dep ban pyniasoh lang bad ki Bank Account jong ki.
Shuh shuh ka Chairman ka kyrpad ia baroh ki nongpyniaid shnong ba kin sngewbha ban ai ka kti kamon ka diang sha kito kiba ioh ka jingiarap, khnang ba ka jingshna ia ki iing kan iaid beit iaid ryntih da kaba pyndep hapoh ka por ba la buh.
Shillong: Mynta ka sngi, ka nongbah Shillong, ka don ha ka jingshit kyrang bad haba peit na ka jingai jingkhein jong ka tnat peit mariang jong ka sorkar India, ka India Meteorological Department (IMD), ka pyni ba ka jingshit ha Shillong, kaba shit eh, ka long 29.1 degree celsius, kaba khriat eh, ka long 18.3 degree celsius; ha Sohra, kaba shit eh, ka long 26.9 bad kaba khriat eh, ka long 18.0 degree celsius; ha Umiam, kaba shit eh, ka long 33.2 bad kaba khriat eh, ka long 17.4 degree celsius.
Ka tnat peit mariang, ka pyntip, ba ha ki 24 kynta, ki ban wan, kan don ka jinghap slap, kaba malu ne kaba kham jur, ha kiba bun ki bynta jong ka nongbah Shillong bad ki jaka ba marjan bad ka jingshit kan duna, kumba 2 haduh 3 degree celsius, na kaba ju long.
Ym tang katta, ha baroh kawei ka jylla, la pyntip, ba kan don ka jingkhie eriong bad tied pyrthat, ha kaba ka jingstet jong ka lyer, kan long hapdeng 40 haduh 50  kilometre ha ka shi kynta.
Mynta ka sngi, ka nongbah Shillong, ka tyrkhong bha ka mariang, ha kaba mynstep, ka jingsngew jong ka khyndew, ka long 39 degree, janmiet pat ka long 31 degree.
Nongpoh:Ki la don kumba 2000 tylli ki tynrai siej ïa kaba la thung da ka Ri-Bhoi Tourism & Environmental Development Forum (RBTEDF) ha kawei ka khlaw kaba don ha shnong Umskun ha Ri-Bhoi, ki la ingkhong khaid bad kata ka dei namar ba la don ki riew dusmon kiba la leit ban thang dusmon ïa katei ka khlaw kaba la thung tynrai siej.
Haba ïadei bad katei ka jingshah thang dusmon ïa katei ka khlaw ba ka RBTEDF ka la thung ïa kitei ki tynrai siej, na ka liang u Bah Plielad Tiewsoh Chairman ka RBTEDF, u la ong ba katei ka jingshah thang ïa katei ka khlaw, ka la jia ha ka miet 12 tarik mynta u bnai, ha kaba ka ding kala klang ban bamduh ïa katei ka khlaw thung siej jong ka RBTEDF kaba ka dang shu dep ban thung ïa u siej kumba 4 hajar tynrai ha u snem bala dep.
Ha kawei pat ka liang, utei u nongialam ka RBDTEDF, u la ai ka jingiaroh ia ki nongrep bad ia ki briew na katei ka shnong, namar tang mar ia jia katei ka jingkem ding, ki la leit ban pynlip ia katei bad kaba la lait ba baroh ki siej ba kin ingkhong noh ha katei ka ding kaba la klang na ka jingthang ki riew dusmon.
Na ka jingiathuh jong u Bah Plielad Tiewsoh, u la ong ba kitei ki siej ki la don kumba 2 lane 3 phut ka jingjrong, kaba dei ruh ka project thungsiej bala bei tyngka da ka North East Cane and Bamboo Development Council) jong u snem 2021-22.
Shillong:Ka dorbar Raid Kongthong Sohra Syiem ship, hapoh ka jingialam jong u bah Teibor Lynrah, u sordar jong ka Raid, ka larai ban pynlong ia ka shad puja jong ka Raid.
Ha ka 28 tarik kan don ka Puja ka pukan jong ka Raid kaba dei ka lehniam leh rukom ban ai ka nguh ka dem ia u Blei Trai kynrad Nongbuh nongthaw, ka ban sdang haka por 4baje janmiet ha madan Ñiangpyrhai Kongthong, katba ha ka 29 tarik iaiong 2023, kan don ka shad Ksiar shad rupa jong ki Rangkynsai bad ki thei sotti nylla, ka ban long ha madan Dah ksang kongthong ka ban sdang, naduh ka por 11baje mynstep haduh ka por 5baje janmiet.
Kumta ka Raid kongthong ka khot ka wer sngewbha ia baroh ki paralok parajor ki kur ki kha na kylleng ka bri u Hynniewtrep, ba kin wan ban sakhi bad iashim bynta lang khnang ba ka shad ka kmen jong ka Raid kan long kaba phuh ba phieng, ong ka kyr woh na u Bah Stogent Lynrah, Secretary jong ka Raid Kongthong.
Shillong:Ka kynhun jong ka State Disater Response Force (SD RF), ha ka sngi u blei ka la iohsei noh ia ka met jong u wei pat u lanot ha ka jinghap jong ki lum ha Rynngaiñ kaba hap ha East Khasi Hills District.
Kane ka met ba la ithuh, kum ka jong u bah Krejunlang Khongjirem (bam kwai ha Dwar u Blei), ka la shah tap ha ki maw bad ka khyndew, hadien jong ka jingtwa khyndew ha ka janmiet jong ka sngi thohdieng.
Ka kynhun jong ki SRDF ka la wan ban shimti ia ka kam ban leit wad ia kitei ki lanot, hadien ba ki la ioh jingtip na ki bor pulit jong ka distrik halor katei ka jingjia twa khyndew ha rngaiñ.
Hadien ba ki la poi sha katei ka jaka kumba 9 ngut ki nong shong kali ha kawei ka kali kamai, ki la mynsaw malu mala bad la leit rah noh ia ki sha Pynursla public health center (PHC).
Hynrei,kawei pat ka kali kaba don ar ngut ki nongshong ka la shah rah ha katei ka jingtwa khyndew na ka surok ba ka iaid sha ka riat ba jylliew bha.
Ka kynhun jong ki SRDF, nyngkong ki la ioh shwa ia ka met jong u bah Seiborlang Jaktung (bam kwai ha Dwar u Blei) u ba dei u nongñiah jong katei ka kali, ha ka janmiet jong ka 15 tarik iaiong 2023,ha ryngkat ka jingiarap jong ki paidbah nong shong shnong ki la lah ban wanrah ia ka met ha ka por kum ba 9 baje mynmiet bad la aiti noh ia ka met sha ki bor pulit.
Ki ar kynhun jong ki pulit SRDF kiba la phah sha rngaiñ East khasi hills, ki dei na ka kynhun ba na ka ophis, kaba don ha Mawdiangdiang.
Kine ki pulit SRDF ki la trei shitom bad iatreilang bad ka kynhun jong ki nongshong shnong jong ka Ryngain ban ioh noh ia ka met jong ki briew kiba don ha ka kali kaba-ar.
Ka jingwad ia kitei ki lanot da ka kynhun ki SRDF, ka la kut noh hadien ba la ioh ia ka met jong u lanot ba ar ha ka sngi u blei.
Shillong:U President jong ka United Democratic Party (UDP), u bah Metbah Lyngdoh haba iakren bad ki lad-pathai khubor u la iathuh, ba u la dep ban iakren ia u Myntri Rangbah jong ka jylla,u Conrad Kong kal Sangma, ha ba iadei bad ka bhah thungkam thung jam lem bad ka roster system, ha kaba ka jing iakren ka long beit na bynta jong baroh.
“Naduh ba u Myntri Rangbah jong ka jylla u la shong ha ka ophis treikam jong u ha ka sien kaba nyngkong, nga la leit ban pynsngew shimet ia u haba iadei ia ka mat thungkam thung jam bad ka roster system", la iathuh, u bah Metbah.
U bah Metbah, u la iathuh ruh, ba ka sienjam ban shim ia ka rai ka dei ba long da ka lynti kaba jai jai bad ka jingsuk, namar ba kane ka mat ka dei kaba jyrwit jyrwat haduh katta katta bad donkam ruh ban iakren bniah, na bynta ka jingbha jong baroh ki jaitbynriew kiba don ha ka jylla.
U bah Metbah Lyngdoh, u la ong ba ka kane ka kam ka long kaba jyrwit jyrwat bha, ki don bun ki jingkwah bad ki jingpynsngew, hynrei ngi don hangne na bynta ka jingbha lang jong baroh, kumta ngi hap pyntikna ba ngin shim ia ka rai da ka lynti kaba dei.
U bah Metbah Lyngdoh,u la kyntait ruh ban kren eiei haba iadei bad ka jing dawa jong ka VPP ban peit bniah bad bishar biang ia ka bhah thungkam thungjam ha ka jylla, ha kaba u la ong ruh ba um da sngewkhia than ia katei ka mat ba la rah da kiwei ki parti, hynrei u sngewkhia bha ia ki mat ba la rah da ka parti lajong.
U president jong ka UDP, u la iathuh shuh ruh ba ka parti UDP ka la dep kren shai ba donkam ban peitbniah ne bishar thymmai ha ka kular elekshon ka jong ka, kumta yn hap wad ki lynti ban shong bishar thymmai bad ha ka lynti kaba dei.
U bah Lyngdoh u la ong ruh ba um don satia ka jingtip ba mano ba mano ba la wanrah, ba donkam ka dorbar ba kyrpang ban ia kren ai kane ka mat bad u la ong ruh ba kane ka mat hi don kam ban iatai iathir nyngkong ha ka jaka ba biang tam, ngin sa ia peit pat naduh nangtei.
Shillong:Hadien ka jingshit jong ka suiñbneng ki bor pyniaid jong ka district jong ka West Garo Hills District jong ka jylla ki la rai ban khang ia ki skul ha kine ki khyndiat sngi.
Ki skul kiba hap ha ki bynta jong ka west Garo Hills District ka jylla Meghalaya kin khang shwa naduh ka 19 tarik iaiong haduh ka 21 tarik iaiong.
Hadien ka jingkiew jong ka jingshit ka suiñbneng ha baroh ki bynta jong ka West garo hills District, baroh ki skul naduh ki primary haduh ki higher secondary skul, ki dei ban khang noh naduh ka 19 tarik iaiong 2023 haduh ka 21 tarik iaiong 2023, katkum ka jingbthah na u Deputy Commissioner jong ka west Garo Hills District.
Dang ha ki khyndiat sngi ba la dep ka sorkar jylla jong ka Tripura, ka la rai ban khang shwa ia baroh ki skul sorkar naduh u bnai iaiong 18 tarik haduh ka 23 tarik iaiong 2023, namar ka jing shit palat jong ka suiñbneng.
Ka sorkar jylla jong ka Tripura ka la bthah ruh ba ki majistor ha ki phra tylli ki district jong ka ba kin shim khia ban ai jingiada ia ka jing shit kyrang kaba lah ban wanrah ia ka jing shah thang sngi ki sniehdoh bad ka sun stroke, kiba dei ki jingpang ba la ñiew da ka sorkar.
Hangne hapoh East Khasi Hills ruh hap ban peit pyrman bha ha ki katto katne ki jaka ka jingshit tyrkhong Jong ka sngi ruh kala nang kiew nangkiew.
Dei tang ka jaitbynriew Khasi bad Garo kiba ai jait sha ka kynthei ha baroh kawei ka pyrthei.
Kane ka don ka jinglong kyrpang ha jaitbynriew Khasi bad Garo kiba don ha ka jylla Meghalaya.
Haba ïa dei bad kane ka phang ba nga la buh ba kaba ai jait sha ka Kynthei kam dei ka pop.
Nga buh ïa kane ka mat bad ïa kren hadien ba nga la ïohi ba la don bun kiba sngewthuh bakla bad pyrshang ban pynsngewthuh bakla ïa kiwei ruh da kaba kren bad bad pynshong nongrim na ka Bible.
Da kaba ki pynksan nia da kaba ong ba namar ha ka Bible ngi shem ba ki ai jait sha ki shynrang.
Ha kawei ka jingïa tyrko ba la pynlong da u bah P.S.Lyngdoh ïa ka online compitition ban ïatai (debate) halor kane ka phang nga la peit bad ïohi don kiba kyrshan ïa kaba ai jait kpa don ruh kiba pyrshah.
Ha kane ka jingïa tyrko nga ïohi ba kiba kyrshan ban ai jait kpa don kiba la kren thala da kaba pyndonkam thala wat ïa ka Jingthoh Bakhuid ka Bible da kaba sei ki nia na ka Bible ban pynksan jubor khlem da tih da bishar bniah ïa ka jingmut ba don ha ka.
Ka Bible kam shym la kren eiei shaphang ka jait kpa ne jait kmie.
Ngi lap ha ka Bible kaba ïathuh ba u shynrang u dei u nongpynroi ne u nongpynkha na kawei ka pateng bynriew Sha kawei hynrei kam mut ba lada la thoh kumta kan long pop lada ngi ai jait Sha ka Kynthei.
Don hi kito shynrang ba kwah jait kpa ki ong ba kaba ai jait kmie ka long pyrshah ïa ka Bible bad pyrshah ïa ka mon U Blei.
Hynrei kam long kumta ngim dei ban sngewthuh bakla bad ngim dei ban shah pynbieit ne shah ïalam bakla ha ki briew kiba batai thala ïa ka ktien U Blei.
Don uwei u Youtuber lei uba ong ba ka ïing ba long khlieh ka kynthei dei ka ïing ba shong u soitan.
Kum kine ki jingkren ki long ki jingkren ki bym don nongrim bad ki long pyrshah ruh na ki jingshisha.
U soitan um shong ne um trei tang ha ka kynthei.
Hynrei u rung ban pynshoi pynngop khamtam ïa ki shynrang.
Ki kam basniew babun ba la leh da u shynrang khamtam tam ha ka bam ka dih buaid kumta ngim dei ban kynnoh tang ïa ki kynthei.
Ka jaitbynriew Khasi haduh mynta ka dang burom ïa ki rangbah ki longkpa longkñi watla kim ïoh ïa ka jait sha ki hynrei naduh ha iing kur,ïing lok ne haduh ha shnong ha thaw ha ka imlang sahlang ki burom ïa ki shynrang kum ki rangbah.
Nga kyrshan bad ai khublei ïa ka KHADC ba ka la shim khia halor kane bad ka la pynmih hukum bad btah ïa ki Rangbah shnong ban ai Schedule tribe Certificate tang ïa kiba ai jait na ka kynthei kaba long katkum ka rukom ai jait u Khasi ban peit bha ban nym ai certificate ïa kiba pyrshah ïa kaei ba ki Khasi ki ai jait naduh mynshwa.
Kum ki Khasi ngi dei ban sngew sarong ba ngi ïoh ka burom hakhmat ka pyrthei ba ngi long ka jaitbynriew ba kyrpang ba ngi ai jait sha ka kynthei namar dei hi ka kynthei kaba pun ba kha ba kit jynjar ha kpoh kumta ka dei hok ban ai jait Sha ka kmie.
Wat ki ri jong ka pyrthei ruh ki ïaroh bha ïa ka jingleh jong ka jaitbynriew Khasi jong ngi ban ai jait Sha ka Kynthei namar da khlad ne da ïa pyllait San shyieng bad u lok ruh ki suk namar wat ki ri ka pyrthei kiba ai jait Sha u kpa da jia ba ïap noh u lok ki jynjar bha lane da ki ïa pyllait San shyieng ruh ki khun watda ki la leit ai jait makna Sha u Shynrang hynrei da poi ba ki ïa khlad tnga ïa ki khun hap kit hap sumar hi ka kmie ba kha.
Kata kei ka jing b as tai kaba  biang…Hynrei te u ps lyngdoh lei u ong.
ngi ki khasi ngi khlem ai jait shaka kynthei… Ngi ai jait kmie…Lada kumta te khlem pep ka jing long trai u khasi ban ai jait kynthei kan duh jait.
Namar lada ai jait kmie kan sa long kumneKa kynthei dkhar ba ioh lok shynrang khasi kan ai jait iaki khun sha u kpa  jong ki bad kin sa ioh jait khasi….
hangta kin sa roi bad kharoi ki jait khasi duplicate… Katba ka kpoh baki mih kadei na kpoh dkhar bad naka kmie dkhar…kumba ong maphi , ki khun kiba mih na u symbai  shynrang khasi bad ka kmie dkhar ki dei ki khasi duplicate ,Te kiba ioh kpa dkhar pat ki dei ki khasi original???Ka jingiohnong bad ka jingduhnong kaba ai jait kmie.
Peit ia kane ka videoNgam da pynksan ia ia jait kmie ne jait kpaPhi ruh phi dei ban wad bniah shwa ba phi pynmih paidbah.
Ki don bun ki Jaitbynriew ki ba ai jiat kmie nuksan kum ki Rabha, ki Nayar ki dang don sha south indian ruh.
Tangba kine ki Jaitbynriew ki la kylla noh sha ka ai jait kpa ha kine ki snem bala leit noh.
Phi ong ruh ba ka Jaitbynriew jong ngi ka long kaba kyrpang ha kano ka rukom ka long kyrpang? Ngim ju iohsngew ki Jaitbynriew ba ki pynkyrpang ialade wat ka Ri Isreal ruh kaba don ia ka history kim ju ong ba ka long ka Jaitbynriew kyrpang ( u Blei um Thaw kyrpang tang ia ka wei ka Jaitbynriew, kaba mut u Blei umdei u ba niew shiliang khmat)Sa ka wei Baroh ki Ri ka pyrthei ki iaroh ia ka Jaitbynriew khasi garo ba ai jait kmie.
Lada kumta balei kim bud ia kane ka nuksa ba kyrpang bad kin ia ai jait kmie baroh balei ki si tang ka jingiaroh( Ngi dang sah ha ka lyngngoh).
Ka jaitbynriew Khasi Jaintia kadei ka jaitbynriew kaba im rasong ha ka hok naduh ka mynnor bad ka dei ka jaitbynriew ka bala ioh sneng ioh khraw da ki longshwa pateng la pateng katkum ka rukom im ka rukom trei rukom ktah ryngkat bad ka burom ka akor bala seng shong sbai naduh lyngwiar dpei iing i Mei.
Ka dei ruh ka jait bynriew kaba la bna nam ha ka jingieid iala ka jong naduh na iing haduh ka shnong ha thaw ne ha ka ri ka muluk hi baroh kawei.
Khlem da klet ia ki khun dap shynrang dap kynthei, ki khun bha sngi jong ka jait bynriew kum u Woh Kiang Nangbah, U Kiri Doloi, U Tirot Sing Syiem, Ka Phan Nonglait bad kiwei kiwei de kiba im bad ban pha ia la ka jingim na ka bynta ban im ka hok, ka dustur ka riti, ka niam ka rukom, ka khyndew ka shyiap khamtam na ka bynta ka jingsuk jong ka pateng u Hynniewtrep.
Kumta ruh ka jaitbynriew ka nang iai kiew iai kiew arted ryngkat ka roi ka par, ka phuh ka phieng kat nang mih ki sngi haduh ki por ba mynta.
Phewse, ynda la wan shimti haka synshar ka khad-ar da ka rukom thymmai ka pyrthei (Democracy) naduh u snem 1972, ka jait bynriew kala shah iuh-roit hi tlim.
Ka Reservation Policy jong ka Sorkar ka dei ka bhah buh kyrpang ia ki kam ki jam na ka bynta ki lai ngut shipara kiba shong shnong hapoh ka jylla, kata ia u Garo bad ia u Khasi-Jaintia.
Dei ha ka por ba u Capt.
W.Sangma uba long ruh kum u Myntri Rangbah ba nyngkong ha ka jylla ba u la phiah ia ka rukom ioh bynta kyrpang ne kata ka Reservation policy.
Katkum ka rai ne ka Resolution bala shim da ka Sorkar lyngba ka Shiti number: No.PER.222/71/138 Tarik: 12th January 1972 bala shim ia ka rai ban phiah 40% ia u Garo bad 40% ia u Khasi- Jaintia daka ba shim jingkhein ia ka jingbun briew (Population) ha kita ki por.
Katba nang iaid ki sngi ki por, ka jingroi bad jingbunbriew jong u Khasi Jaintia kala long shaba palat bad kane ka rukom bhah kyrpang bala rai naduh u 1972 kala kylla long pynban u sohpdung ba pynsohsat ia ki samla samhoi jong ka jaitbynriew Khasi-Jaintia.
Ymlah ban len ba bun ki jingpule ba phah da ka sorkar lane ki kam sorkar, Ki samla jong ngi ki kham leh bha ban ia ki samla Garo tangba tang na ka daw jong ka 40%, kila kylla long pynban ki samla duh kam duh jam bad bunsien bunsien ka pynklumar ia ka pyrkhat pyrdain jong ki samla.
Lada shim jingkhein ia ka jingbun briew ha ki por ba mynta, khlem artatien u paid Khasi-Jaintia ula bun palat ban ia u Garo.
Hynrei tang na ka daw jong ka 40%, kala pynduh thiah pynduh dem ymtang ia ki samla hynrei wat ia ki rangbah rangsan ban pyrkhat ia ka lawei jong ki khun ki kti.
Mynta ka jing kylli ba hakhmat tam ia ka Sorkar: Ka shong nongrim hi ba ka rai bala 51 snem mynta naduh u snem 1972 kan ktah pat ia ki samla ha ka por ba mynta? Sa kawei ka Jingkylli ba hakhmat tam ia ki 36 ngut ki MLA jong Khasi-Jaintia kam lei lei la ki don ha ka Sorkar ne ka Liang pyrshah ka long: Haba phi la shah jied ban mihkhmat ia ngi ha ka kyrteng ka Jaitbynriew, kam dei pat ia phi ba phin ia tylli ngon ban iasait ia ka hok jong ka Jaitbynriew?? Balei ba ki 24 ngut kin jop beit ia phi ki 36 ngut? Phin duh jingmyntoi aiu lada phi iatrei lang da kawei ka sur ban pynkylla bad ban pynthymmai noh ia ka Reservation Policy? Lada dei shisha ba phi ia ieid jaitbynriew kumba phi iakop ha ka por kanbas election, kala dei eh ka por ia phi ba phin pyn I noh da ka kam lym kumta phi la shet kylla bad phi la shukor ia ngi ki Nongshong Shnong bad ia ka jaitbynriew hi baroh kawei.
Ki don bun ki nongialam kiba la pyrshang ban mih shakhmat na ka bynta ban dawa bad kumjuh ruh ban pynkylla ne ban pynthymmai noh ia ka Reservation Policy 1972 katkum ka jinglong jingman mynta, hynrei ka Sorkar ka dang bud beit ia ki kyndon kumba la rai 51 snem mynshwa.
Mynta ka shong ha phi ha nga kum ki khun ka jaitbynriew Khasi- Jaintia ha ka ban ieng rangbah rangsan ban ialeh tyngeh bad ban ia tylli mlon kawei tang ha kawei hi ka sur ban dawa bad ban ioh ia ka hok bad ka rukom bhah kyrpang kaba dei ban long ryngkat bad ka ba shonghok katkum ba dei ban ioh khnang ba ka lawei ki khun ki kti jong ngi kan suk kan sain bad roi bad par.
Kum u nongshong Shnong bad u khun ka jaitbynriew ba don ia ka jingkitkhlieh ia ka bha ka miat bad ka iap ka im jong ka jaitbynriew, nga da kyntu bad kyrsu lang ia phi baroh naduh ki tymmen ki san, ki rangbah rangsan bad ki samla samhoi baroh kum ki khun Hynniewtrep ban ia tylli bad ban ialeh haduh ban da jop ia kane ka jingeh kaba ngi mad bad kynduh mawsiang naduh u 1972 haduh mynta.
Nga da kyntu eh ruh ia ki MLA Khasi- Jaintia ba phin ia klet shwa ia ka Shuki bad ki jingmyntoi marwei ki jong phi, hynrei pat ban ia tylli bad ban ialeh ban wad lynti haduh ban da lah ban wanrah ia ka hok na ka bynta ka jait bynriew.
Kynmaw ba ki kam ba bha ba phi lap miet lap sngi ban leh na ka bynta ka jaitbynriew kin kylla long u mot sah nam ban sah pyrto ia ka kyrteng jong phi teng la pateng.
Ka dei sir kaba phi ong, nalor ka bhah thungkam tungjam ngi donkam ruh ka jingkhuid jingsuba ha ka rukom thungkam thungjam(transparency in recruitment).
Work opportunities in Fashion Industry for 10th, 12th pass and graduate office work- product management, promoting, brand sponsorship,deal with customer.
Location – ChandigarhPayment starting 17k-30k per monthContact 8730911449.
Shillong: Ka tnat peit mariang jong ka sorkar India, mynhynnin ka sngi, ka pyntip, ba ka lah ban don ka jinghap slap ha ki katto katne jaka, ha ka nongbah Shillong bad ki jaka ba marjan.
Ym tang katta, kan don ruh ka jingkhie eriong bad tied pyrthat ha ki katto katne ki bynta jong ka jylla.
Ka nongbah Shillong, te ka don ha ka jingtyrkhong raw, hynnin ka sngi, ha kaba ka jingsngem jong ka khyndew, ka long tang 45 percent ha ka por mynstep bad  ha ka por mynmiet, lei ka long tang 25 percent.
Shillong:U Myntri Rangbah jong ka jylla Meghalaya, u Conrad Kongkal Sangma ha ka sngi nyngkong, u la iathuh ba ka jingiashong jingialang ban ia kren ia ka jingpyntreikam ia ka roster system, kan sa long mynta ka taiew.
Ha kane hi ka taiew yn shong jingialang kum ka kynhun jong ka sorkar bad kan shim por ruh ia ngi ban peit bad bishar ia ki jingthoh,ki kot ki sla, ki hukum jong ka ïingbishar bad kiwei pat ki jingpeit bniah kiba donkam, la iathuh u Conrad.
U la iathuh ruh ba hadien ba la dep ban iatai ia thir na ka liang jong ka sorkar, kajuh hi ka lynti kin leit sha ka kynhun jong ki seng saiñ pyrthei bad kiwei kiwei pat kiba don bynta, hadien jong kane pat yn sa thaw dur ba kumno ngi dei ban iaid pat sha khmat, la iathuh u Sangma.
Haba iadei pat bad katei ka mat kaba lah ban wanrah ia ka jingthut, u myntri rangbah jong ka jylla, u la iathu ba ki hap ban peit na baroh ki liang, ki hap peit ruh ia ka hukum jong ka ïingbishar bad kiwei pat ki mat kiba don, tang shu lah ban peit ia baroh bad shisien ba la dep hi ban twad jingmut bad baroh kiba don bynta, hangtag, yn sa lah pat ban shim ia ka rai kaba biang tam.
Haba iadei bad ka jingdawa jong ka VPP ban peit biang ia ka reservation policy, u myntri rangbah u la iathuh ba baroh ki don la ka jong ka jong ka jingai jingmut.
“Ngim don eiei ban ong ia ka jingmut ka jong ki, namar ka dei ka ri synshar paidbah, kumta ka sur jong baroh lang ka donkam bha, lada ki seng saiñ pyrthei ki kren ia kane ka mat ka long kaba dei hok ba kin kren, hynrei ngi donkam lang pat ia baroh, khnang ba ngin lah ban shim ia ka rai ba biang tam, ba ngin lah ban shim ia ka rai kaba dei, ha kaba ngin iakren ruh ha shwa ba ngin iaid shakhmat" ong u myntri rangbah.
Ha jylla Karnataka ruh kiba kum kine ki juh ki jingeh ki ia kynduh haba iadei bad ka bhah thungkam thungjam ha ki por elekshon, ka dei kaba juh jia, ym dei kaba jia tang shisien ha kino kino ki bynta, hynrei ka jia ha kiba bun ki bynta, kumta ngi donkam ban wanlang baroh khnang ba yn lah ban pynwandur na bynta ka jingbha jong ka jylla bad ki paidbah, khnang ba yn lah ban iaid shakhmat.
Haba iadei pat bad ka jingdawa ban pynlong ia ka nongbah Tura kum ka nongbah jong ka jylla ha ki por tlang, u Conrad Sangma u la ong ba u ngeit skhem bad long shai kdar ha ka jingmut jingpyrkhat, ba baroh hi ki mat, ha ka imlang sahlang kiba ngi iohi ki don ka jingiadei ba jan bha bad ka ioh ka kot kumjuh ka roi ka par.
Ki don bun bha ki lad ki lynti, ban wanrah ia ka roi ka par bad ka ioh ka kot ki briew ki pyrkhat ha kito ki jaka ba da ka jingdon jong ka nongbah ha ka por tlang ka roi ka par bad ka ioh ka kot kan sa poi.
Kumta ka jingdawa ka la don, ka sorkar ruh ka la kren shai ha ki mat treikam ki jong ka, ha kaba la buh ruh ha khmat bha ia ka roi ka par ha kaba ngi la iatrei shitom ruh ban khynñiat ia kito ki nongkhaïi shimet ba kin ai lem ka jing iohnong, khnang ba yn lah ban kiew sha khmat ha baroh ki liang haba iadei bad ka roi ka par.
Shillong:U kyrtong jong ka parti United Democratic party ( UDP), na Sohiong constituency u bah Synsharlang Lyngdoh Thabah,ha ka sngi ba ar, u leit ban thep kyrteng ialade ha ophis treikam jong u Deputy Commissioner jong ka East Khasi hills District bad ha khmat jong u returning officer jong ka Sohiong constituency,ha Shillong.
Ka jingthep kyrteng jong u bah Synsharlang Lyngdoh Thabah, ka long ban mihpli ha ka jaka jong u kñi jong u bah HDR Lyngdoh u ba la khlad noh ha ki katto katne bnai kiba ladep.
Haba ai jingkren sha ki lad pathai khubor u bah Synsharlang Lyngdoh Thabah, u la iathu ba ka jingiakhun jong u ia kane ka elekshon kan dei beit halor ki nongrim kiba u maheh Don (bam kwai ha Dwar u Blei) u la prat lynti, kumta u don ka jingkyrmen bad ka jing ngeit kaba skhem ba ki paidbah jong ka Sohiong constituency kin ai pura ka jingkyrshan ia u ha kane ka elekshon ka ban wan bad ba un ioh ruh ia ka jing jop ba donburom.
Haba iadei pat bad ki kam ba u MLA ka Sohiong, u la leh ha ki san snem, u bah Synshar u la ong ba um kwah satia ban kren eiei haba iadei bad ki kam jong u MLA barim, hynrei un buddien pat ia ki kam kiba dang sahteng kiba u maheh Don (bam kwai ha Dwar u Blei) u sdang.
U la pynpaw ruh ba u don ka jingkyrmen kaba skhem ba ki paidbah jong ka Sohiong constituency, hi kin ai ia u ka jing-jop ha kane ka elekshon ka ban wan bad ki paidbah ruh ki tip ba u briew ba kin phah shapoh ïing dorbar thawaiñ jong ka jylla u dei u ban iasaid ia ki mat ki jura kiba ktah ia ki paidbah bad ka jylla hi baroh kawei.
Na ka Liang jong u bah Synsharlang Lyngdoh u la pynpaw ruh ba un trei shitom bad buddien ia ki kam kiba wanrah jing myntoi ia ka constituency bad ka jylla ruh kumjuh.
Ha kane ka sngi u bah Synsharlang Lyngdoh Thabah, u la leit thep kyrteng ialade kum u kyrtong jong ka parti United Democratic party (UDP),ha kaba la synranlang ruh ia u da u president jong ka parti UDP,u bah Metbah Lyngdoh, General Secretary jong ka parti, Dr Jemino Mawthoh,Bah Allantry F Dkhar,Bah Beyondstar Kurbah MLA ka Mawphlang constituency,bah Renikton Tongkhar MLA ka Mawkyrwat lem bad u bah Paul Lyngdoh Myntri jong ka sorkar jylla, ha ryngkat bad ki paidbah ba bun kiba la wan ban pynshngain bad synran.
Ka elekshon ha Sohiong constituency ka la shah pynsahngeh noh shi taiew shwa jong ka sngi thep vote hadien ba u bah HDR Lyngdoh kyrtong ka UDP na katei ka constituency u la khlad noh ha ka 20 tarik Rymphang 2023.
Kumta ka elekshon commission jong ka ri india ki la rai ban buh biang noh ia ka elekshon ban jied ia MLA ba thymmai jong ka Sohiong constituency ha ka 10 tarik jymmang 2023 bad ka sngi ban ñiew ia ki vote pat kan dei ha ka 13 tarik jymmang 2023.
Shillong:Mynhynnin ka sngi, la on thang ia ki arngut ki rangbah, kiba hap kali ha ka sngi thohdieng ha Riat Rngain bad kitei ki kynthup ia U bah Seiborlang Jaktung bad U Bah Krejunlang Khongjirem, ha kaba la on thang ia ki, ha Wahlyngkhat, kaba dei ka shnong ba ki shong ki sah.
Kitei ki arngut, ki shong lang ha kajuh hi ka kali ML 05 T 7892 bad ka jingjia, ka dei, ha ka por, ba ki dang leit phai sha la shnong, ha ka por 7 duna eiei jong katei ka miet ba sniewbok, ha kaba ka la don ka jingtwa khyndew ha Riat Rngain bad ka jingjubor jong ka jingtwa khyndew, ka la khynniat ia ka kali ba ki shong shapoh riat.
La ioh sei ia ki met iap jongki, ha ka janmiet jong ka sngi saitjain, hadien ka jingwad jong ki nongshong shnong, lem bad ki pulit SDRF.Shillong:Ka seng Voice of the people party (VPP) ha ka lah sngi u blei ka 17 tarik iaiong 2023, ka la sdang ia ka jingialang na madan heh Mawlai, ban pyn sngewthuh sha ki paidbah ia ka jing donkam ban pynkylla noh bad ban pyn khlaiñ ia ka reservation policy bad ban pynsahngeh shwa ia ka roster system.
Haba ai jing kren ha katei ka jing ialang u President jong ka seng VPP, u bah Ardent Miller Basaiaw moit u la iathuh ba ka jing sdang ia ki jing ialang ban pynsngewthuh ia ki paidbah ia ki artylli ki mat na madan heh Mawlai, kaba dei ruh ka juh ka madan kaba la sdang ban ialum ialang bad pynkhreh ia ka jingiakhih ban dawa ia ka jylla lajong, ha ki snem kiba mynshwa.
U president jong ka parti VPP, u la ong ruh ba ha ka dorbar mang tyngka ba dang shu dep na ka liang ki saw ngut ki MLA jong ka VPP, kim shem la ioh satia ban iakren ia katei ka mat hapoh ïingdorbar thawaiñ namar ka jinglyngkot palat jong ka por.
“Ngim shem la ioh lad ban kren ia ki mat, namar la ai por tang kumba shiphew minit ngin kren aiu?" u la iathuh.
U nongthawaiñ jong ka Nongkrem constituency, u la ong ruh ba lada ka sorkar kam shim ia ka sienjam ban pynsahngeh noh ia ka roster system bad peit bniah biang ia ka reservation policy, na ka liang ka jong ki kin leit sha u paidbah bad kane ka dei ka sngi ba ki la sdang.
Na ka liang jong u president ba rangbah jong ka VPP, u la kyntu ia ka sorkar jylla ba kan thaw noh da ka komiti ba kyrpang, ka ban peit bniah bad bishar bniah ha ryngkat ki riew shemphang na ki ar kynhun ki jaitbynriew ban iatai iathir ia ka jingdkoh jong ka ka reservation policy bad ka roster system.
Haba batai shaphang ka jingduna jong ka reservation policy, u la ong ba kane ka reservation policy,ka jingdkoh namar ka bhah na bynta kito kiba duna ha ki dkhot met bad kito ki briew na kiwei pat kiba sahdien, kim shem la ioh satia ia ka bhah.
U Nongthawaiñ jong ka Nongkrem constituency, u la ong “Lada ngi peit ia ka reservation policy ka long kaba sngewsih haduh katta katta bad dei ruh ban sangeh noh shwa ia ka jing thep kam bad pynrung kam thymmai katba ym pat lah ban pynbeit ia ka ia ka reservation policy".
Ban pynbeit bad pynbiang ia ka reservation policy bad ka roster system ka shong ha ka sorkar ba kan leh bad pynbeit.
U la pynshai ruh ia ki jingkynthoh jong ki ar tylli ki kynhun jong ki paralok na rilum Garo ba u don ka jingthmu ban pynshit jaitbynriew,kam dei kumta, hynrei u la ong ba kito ki kynhun ki la dei ban wan kynduh shwa ia ki nongialam jong ka VPP, ha shwa ba kin kynthoh bad pynkulmar jingmut ia ki paidbah kiba bun balang.
U la ong ruh ba ka VPP hi ka khlem kdew satia, ba ka bhah ia u Garo bad khasi kan dei katta, hynrei ka kwah beit ba dei ban peit bniah lyngba ka komiti kaba kyrpang, ha kaba ka sorkar kan thung haba iadei bad kane ka mat hadien ba la dep ban peitbniah ia ka reservation policy.
Kane kam dei ka jingialeh pyrshah jaitbynriew, hynrei ka jingialeh pyrshah ia ka sorkar ba kan thung ia ka komiti kaba kyrpang ban pynbeit bad pynbit pynbiang ia ka reservation policy ba kan long kaba janai bad biang na bynta ka ioh kam ioh jam jong ki khun samla bad ka ba khlem noh shiliang sha kano kano ka kynhun.
Nalor u president jong ka parti VPP, u bah Ardent Miller Basaiawmoit,la iadon lang ruh ha kane ka sngi da u bah Adelbert Nongrum MLA ka North shillong constituency, bah Brightstarwell Marbañiang MLA ka Mawlai constituency, bah Heavingson kharpran MLA ka Mawryngkneng constituency nalor kiwei pat ki nongialam jong ka parti na ka sengkmie bad Circle ruh kumjuh, ha ryngkat ki paidbah ba bun kiba la wan ban pynshngain ha katei ka sngi.
Shillong:Ki nongialam jong ka KSU West Jaintia hills, ki la hiar sha Muthade, ban ia pynbeit halor ka jingkam trai jong ki jaitbynriew Karbi, ia kiba bun ki jaka, ba la long trai da ki Pnar.
La ialam ia katei ka jingleit, da u samla Leningrad Tariang, General Secretary ka KSU West Jaintia hills, ha ka jingdon lang jong ki Waheh Shnong lem bad ki nongshong shnong ka Moojem, kaba hap ha u pud ka Assam Meghalaya.
Haba iakren bad u samla Lenin grad, u iathuh ba katei ka Muthade, ka dei ka shnong jong ki Karbi, hynrei, ki don bun pat ki jaka rep, ba la long trai da ki Pnar bad ba la ai sngewbha, da ki trai shnong Pnar, kiba don ha ka shnong kaba marjan ha Moojem.
“Hynrei kham hadien, ki sdang ban kam trai ia kitei ki jaka rep bad ki tam pud, sha kiwei pat ki jaka ba marjan" ong u samla Leningrad.
Ka jinghiar jong ka KSU, mynta ka sngi, ka dei, hadien ba la wan ba phone sha ki nongialam shnong Moojem, ba kin wan hap ban wan mih mynta ka sngi, lane ba ki bor pulit, kin kem ia kitei ki nongshong shnong bad ka dei na katei ka daw, ba ki sa hiar ki nongialam KSU bad ha katei ka jingleit, la iohi, ba ki nongshong shnong ka Moojem, ki don lut ia ki kot ki sla, kiba iadei bad ka jingai jaka ia ki Karbi, ha katei ka shnong ba marjan, ka Muthade.
Lyngba katei ka jingiakynduh mynta ka sngi, la ia mynjur, ba u Waheh shnong ka Moojem, un iakren bad pynbeit bad u Waheh shnong ka Muthade, na bynta katei ka jing iaknieh jaka jong ki jaitbynriew Karbi.
Shillong: Ki lad khubor, ki iathuh ba mynta ka sngi, la lah ban pyllait kali malu mala ha ka jaka ba twa ha Riat Rngain, tangba la iathuh, ba la pyllait shwa tang ki kali rit, ha ka por 2baje nohsngi.
Wat la ka jingpynpait ia ki mawbah, ka dang iaid shakhmat, hynrei, la iathuh, ba la pyllait shwa, tang katto katne tylli ki kali, ba kan sdang ka leit ka wan sha katei ka surok bah, kaba pyniasoh ia ka Shillong bad ka Dawki.
Shillong: Ka kong Meshelta Lyngkhoi, kaba shong ba sah ha Sohparu, Lawse West Khasi hills, kaba dei ka nongpeit ia u Copperson Lyngdoh Nonglait (19), ka pyntip, ba utei u briew, ula jah rngai, naduh ka 10tarik Iaiong 2023.
Ka State Reservation Policy (SRP),ba la pynbna da ka sorkar Meghalaya, Personnel Department (N0.
PER.222/71/138, Dated Shillong, the 12th January, 1972) bad kaRoster System ba la pynbna lyngba ka Office Memorandum, dated 10th May 2022 (OM)ba la pynshong nongrim na ka rai jong ka Meghalaya High Court (Case no.
WP(C) No.394 of 2021; Date of order: 05.04.2022 in Zanera R.Marak&Ors.
vs.
State of Meghalaya &Ors.
)ka dei ka thma ktien kaba jwat ha kine ki khyndiat sngi ba la dep bad la khmih lynti ba kan nang jur ruh.
Katba ka High Court badonburom ka la leh ïa kaba dei da kaba bthah ban bud ïa ka Roster System katkum ka bhah thungkam ha ki kyrdan bapherbapher kumba ka la don lypa ha ka Sorkar Pdeng bad kiwei pat ki jylla, kam shym labuhtarik patnaduh mynno ba yn lah ban pyntreikam ïaka.
Kumba ka paw, mynshem snem, ka Sorkar Jylla ka la pyrshang ban pyntreikam buit-tuh ïaka Roster Systemda kaba ïaid shadien khlem da peit bha ïa ka Clause 2 jong ka State Reservation Policy kaba ong shai ba“Lada jia ba duna ki nongthep ïa ka kam ba la mang kyrpang na ka bynta ki nongthepkam jong ka jyllabad haba kim long kiba bit ne kiba pass na kata ka kyrdan bad u snem, ïa kane ka kam ym lajh ban rah sha kawei pat ka snem.
Hadien ba ym lah ban thung hapoh ar snem, lah ban shim ïa kine ki reservation kum kiba la ïap".
Shuh shuh,ha ka juh ka clause ka ong ruh“Hynreiïa ka jingduna ki nongthep kam na ki Scheduled Tribe bad Scheduled Casteyn rahshakhmat ha kawei pat ka snemthepkam bandang wan bad ynïaleh katba lah ha ka ban thep kam ha uta u snem,tangba yn ym lah pat rah shakhmat ïa kata ka jingduna ha ki snem kiba hadien palat ïa ka shi snem.
Hadien ba la kut jong kata ka ar snem, yn ñiew ïakine ki reservation ki bym treikam shuh".
Ka OM dated 10th May 2022 ba la pynmih da ka Gazette of Meghalaya ha u May 26, 2022 ka ong haka ‘Clause D-1- Khnang ban pynkhreh ia ka Reservation Roster,ka kyrteng jong ki nongthepkam kiba bat ïa ka kamhaduh ka tarik ba la pyntip ïa kane ka O.M.yn sdang shwa da ki nongthep ba nyngkong,naduh ka por ba pyntreikam ïa ka Reservation Policy, katkum ka jingdon ki jingtip,lah ban pyndap ha ka Reservation Rosterkatkum ka Roster’.
Nangta shuh shuh,ka‘Clause B-6’ jong ka OM ka ong ba ‘Hadienjong man la ka por thep kam, dei ban buh jingkheiñ hapoh ka Reservation Rosterda kaba kdew shai ba ki dei jong ki Khasi bad Jaintia, Garo, kiwei de ki Schedule Tribe badSchedule Caste bad kumjuh ruh ban buh ka jingkheiñ kaba bniah halor ki kam ki bym pat shym la lah ban pyndap, khnang ban rah sha khmat ha ka ban thep kam ha ki snem ban wan’.
Kane kaOMka pynpaw shai ba la shna kyrpang da ka jingthmu ban ai jingmyntoi beit tang ïa ka jaitbynriew Garo ban kheiñ ïa ka bhah kam da kaba ñiew na ki snem kiba la dep,khlem da peit bniah ïa ki provision jong ka Clause 2 ka Reservation Policyba la kdew haneng ha ka por ba shna ïa ka Roster System kaba lah ban pynduh nongïa ki nongwad kam jong ka jaitbynriew U Hynniewtrep (ki Khasi bad Jaintia katkum ka State Reservation Policy).
Ngam lah ban sngewthuh ba ki nongmihkhmat jong ngi na Khasi, Jaintia bad Ri-Bhoi district ki leh aïu ha ka por ba pynmih ïa kane kaOM mynshem snem.
Kato ka dei ka por kaba biang eh ban kdew ïa ka jingbakla bad ruh ban dawaba dei ban khmih bniah biang sa shisien ïa ka State Reservation Policy thik kumba ka longha shwa ban tyrwa ïa ka jingpyntreikam ia ka Roster System kaba long pyrshah ïa baroh ka ka rukom treikam.
Ka High Court jong ka Meghalaya kabthah tang ïa ka sorkar jylla tang ban pynkhreh ïa kaRoster System khnang ban ithuh ïa ki kam kiba lait katkum ka kynhun ba la bhah khnang ban lait na kino kino ki jingbakla ha kaba pyndap ïa ki post ba thyllibad kumjih ruhki post ki ban sa lait hadien habud.
Ha ka jingshisha,High Court badonburom jong ka Meghalaya ka la pynshai bha ha ka rai jong ka kaba la mih ha ka 03.04.2023 ha kaba ka la kyntait ïa ka PIL jong u Greneth M.Sangma pyrshah ïa ka jylla jong ka Meghalaya badkiwei.
Ha kaba ïadei bad ka snem ba pyntreikam ïa ka Roster System khlem da peit ia kamerit jong kacase bad ban ieh tang ha ka legislature bad ka executive, khamtam ha ka Assembly ba thymmai ban ïatai sani halor kane.
Don shibun kiei kiei kiba donkam kren ïa ka jingpynbeit kaba kham kloi.
Nyngkong eh, ka OM kaba 10th May 2022ka donkam ïa ka jingkhmih biangba kyrkieh da ka sorkar jylla.
Lym da pynkylla ïa ka Clause 2 jong ka State Reservation Policy da ka State Assembly,kumno yn lah ban pynkhreh ïa ka roster namar baroh ar ki ïapyrshah kawei ïa kawei pat.
Haba ka State Reservation Policy (SRP)ka ailad ban thep ïa ki kam ba lait da kiwei pat ki kynhun jaitbynriew lada jia ba ymdon ki nongthep kiba biang na kino kino reserved classes ha uno uno u snem bad ïa kata kaba duna yn rah shakhmat tangba tang hapoh shisnem,kaRosterSystem pat ka ailad ban rah shakhmat ïa kita kiba ym shym la lah ban pyndap khlem da buh pud.
Ka jingkylli ka long ba hato ka OM dated 10th May 2022 ka lah mo ban long kham halor ban ïa ki nongrim tynrai jong ka SRP-ïa kaba la kdew ha ka Clause 2? Da lei lei ruh kamlah ban long.
Kum kajingbynrap shuh shuh (addendum)ïa ka SRP, ka OM No.PER272/72/5, dtd.18th Dec.
, 1972 Clause 2.2 ka ailad ban ‘pynkhleh ïa ka reservation ïa kipost da kaba buh lang ïa ki Garo bad Khasi-Jaintia haduh 80% ha ka jaka ka reservation kaba kyrpangkata 40% ïa ki Garos bad 40% ïa ki Khasi-Jaintia,ha kaDistrict level.
Balei ym lah ban leh kumjuh ha ka State level ruh?Khlem pep, ïa kaRoster Systemyn sa donkamruh ha man ki District.
Ka OM dated 10th May 2022 ‘Clause F’ ka la shu wanrah biang ï aka provision jong ka OM No.PER 272/72/5, dtd.18th Dec.
, 1972, Clause 2.1 & 2-2 ban pynbiang ïa kine ki jingeh.
Nangta shuh shuh, sa kawei pat ka bynrap (addendum)ïa kaSRP-OM No.PER.222/72/163, dtd.28th May, 1974 ka ailad ban pynbiang ïa kareservation ba 40% jong ki Garo wat da ki nongthep kam kiba nabar ka jylla Meghalaya.
Kumno ka RosterSystem kan pynbeitïa kine ki jingeh?Kumba ka paw mynta, ki don bun ki jingbakla ha ka State Reservation Policy bad kumjuh ruh ha ki OM kiba bud hadienbad kaba kham paw shai ka dei ha ka Roster System kata ka OM dated 10th May 2022 kaba thmu ban pyntreikam na ka por bahashuwa.
Ka jingbunbriew ha ki distrik jong ka rilum Khasi, Jaintia bad ka them Ri-Bhoi ka long kumba 14 lakh (2011 census) ha kaba katkum ka jingheh ka jaka ka don haduh7 tylli kidistrict bad 36 tylli ki Assembly constituency.
Katba,ha rilum Garo pat, ka jingbun briew ka don tang hapoh ka 10 lakh (2011 census), ka jaka ruh ka bym da ïar ha kaba ka kynthup5 tylli ki district bad 24 tylli ki Assembly constituency.
Hynrei, ka SRP pat ka ai bhah 40% reservation ki kam ba lait n aka bynta ki Garo bad 40% reservation pat kyllum lang ïa ki Khasi-Jaintia.
Hato kane ka jingleh ka don nongrim?Wat ha u snem 1971,ka jingbun jong ki Khasi-Jaintia ka long kumba 45% bad ki Garokumba 32%, hynrei wat la katta ruh la pyntreikam ïa ka jingthewtarajur kaba noh shilliang tangba la pyntreikam ïaka tang khyndiat por da ka jingdon jong ka Clause 2 jong ka SRP.Tang U Blei hi ba tip ïa ka jingbym banse jong kita kiba hashuwa jong ngi ban kin pdiang ïa kane kaState Reservation Policy ka bym biang, nalor ka jingbym ïoh Myntri Rangbah bad ka jingïoh ïa ka jylla khlem da don u pud u sam ba thiknaha ki khappud bad ka jylla Assam kaba dang ktah ïa ka jylla haduh mynta.
Kaba biang sbiak ban kynthoh ka long ka jingbym ïohi jngai jong kiba hashuwa jong ngi.
Hynrei balei te ba kane ka jingbymïohi jngai jong kiba hashuwajong ngi kan ktah ïa ka jingim ka jaitbynriew Hynniewtrep jong ka spah snem ba 21?To ngin pyrshang da lade ban ym leh biang ïa kajuh ka jingbakla kaba kiba hashuwa jong ngi ki la leh da kaba kbum jar jarhalor ka SRP bad kaRoster System.
Ki samla mynta bad ki samla lashai kin tim pap ïa ngi lada ngi ruh ngi kbum jar mynta.
Ngi dei ban nud ban kren ïa ka jingshisha.
Ka jinglong bapyrshah kawei ïa kawei pat hapdeng ka State Reservation Policy bad kaRoster System kaba la pyntreikam mynta ka donkam ïa ka jingpynbeit.
Khatduh, lada ka donkam shisha ban phiah ïa ka reservation katkum ki jaitbynriew ha ka jylla, da kaba buh jingmut ïa ki samla Meghalaya jong ka spah snem ba 21bad ki lad ïohkam ha ka sorkar jylla, te to ngin ïaleh ban phiah nohïa ka 80% katkum ka jingbun bad ban pynkhreh ïa ka rosterkumba ka dei ban long.
Hooid, kane kam sngew don nongrim banthew da ka 40:40 ratio.
Ym ju don ki jylla ha India ha kaba ïa ka reservation la phiah katkum ka jingdon ki jaitbynriew, la ka long 3 lane 33 ki jaitbynriew riewlum ba la ithuh.
Ka Nagaland, Arunachal Pradesh badMizorambaroh ki don ïa ka reservation kaba kynthup langïa ki Schedule Tribe baroh lait noh ïa ki jaitbynriew barit paid.
Wat ka Manipur ka don 31% ka reservation kaba kynthuplangïa ki ST baroh.
Nga tharai baroh ki nongmihkhmat ba la shah jied na Jaintia Hill, Ri-Bhoi bad Khasi Hill khlem da peit ha kano ka party ki don, ki hap ban dawamardor ban pynkylla ïa ka OM dated 10th May 2022 bad ban khmih bniah biang ïa ka SRP.Kumjuh ruh,baroh ki seng jong ki samla pule, ki seng bhalang, ka imlang sahlang,ki riew pawkhmat bad ki paitbah hi baroh ki dei ban klet shuwa ïaki jingïapher bad kin ïasnoh lang kawei ban dawalang halor katei ka mat da kawei ka sur namar kane ka ktah ïa ka ïohkam ïoh ki khun ka jaitbynriew u Hynñiewtrep.
Ka elekshon ka lah kut bad baroh ngi lah shim ïa kaei ba la tyrwa ha ngi.
Ka por ka la dei ba ngin ïamir jingmut lang; khamtam halor ka State Reservation Policy kaba don jingïadei ruh bad ka Roster System khnang ka jingsam bhah ha kaba ïadei bad ki kam sorkar ha ka jylla kan long ka bym noh shilliang bad ruh ban ïada ïa ka lawei jong ki khun samla kari Khasi-Jaintia jong ngi.
Ngi dei ban long kiba la khreh ban mih madan na ka bynta ban ïakhih da kaba tyngeh hynrei kaba jai jai khnang ban pynbor ïa kane ka sorkar bamynta ba kan khmih bniah biang ïa ki rai jong ka bad ban pynkhreh lypa ïa kaei ka ban sa bud hadien.
Da kawei ka sur , ngi dei ban dawa ban pynlong ïa ka assembly ba kyrpang kumba lah dawa ruh ka party VPP ban ïatai tang halor ka State Reservation Policy bad ka Roster System.
Kampher lada ki pyndonkam da kano kano la lad,tangba kano kano ka ReservationPolicy bad kaRoster Systemkam lah ban treikam da kaba phai shadien (retrospective).
Kamdei ba nga long pyrshah ïa ki hynmen bad para Garo.
Ma ki bad ki nongïalam jong ki ki ïaleh kumno ban ïada ïa ka jingmyntoi jong ki bad nga kwah ba ki briew jong ngi bad ki nongïalam jong ngi ruh kin ïada kumjuh ïa ka jingmyntoi jong ka jaitbynriewKhasi-Jaintia jong ngi ha kajuh ka rukom.
Baroh ki policy kiba ka jylla jong ngi ka la pyntreikam kam dei ban long shilliang tang ïa kawei ka jaitbynriew pyrshah ïa kiwei pat bad hynrei ka dei ban long ka bym leh shilliang ïa baroh ki paid Khasi-Jaintia jong ka jylla Meghalaya kumjuh.
(U nongthoh u dei uba hikai ha NEHU, Shillong).
Ka jing bymiohi jngai jong ki longshuwa kam dei tang ha ka roster system hynrei ha baroh ki liang ,to ngin ia klet ne buh noh shadien ia ki jing tlot ki jongki ,ngin nym buhkhoh ia ki namar lehse ki dang dei kiba dang biej bad duna ka bor pyrkhat pyrdain ki bym pat don jingnang jingstad pura, hynrei ka ba sngewsih bad pynjahburom pat ia ngi u khun u hynniew trep ka long ba haduh kat kine ki snem haba la bun uba nang la stad bad lehse lada dei niuma uba dang duna ka pule puthi ruh u lah dei ban shemphang , hynrei ki nongialam ba rangbah jongngi kumba long kita ki rangbah nongialam ka mynnor ki dang shah tap ki khmat jongki, Kim iohi bad kim pied ki khmat na ka bynta ka lawei ka jaitbynriew bad ki mynthi bad khohnioh pynban lada don pat ba mut ban pynbeit ne btin lynti lem ia ki.
Ki syier pynban ioh ki duh ia ka khet ba ki shong.
ki dei ban tip pat ba dei ka jaitbynriew ka bri u hynniew trep hynniew skum ka ba ai ha ki ka iktiar ban shong ha ki khet kiba ki don mynta ban ri ban sumar ia ngi u paid ka ri ym ban bam iala u jait u kynja kum u thlen.
U lum, uba lah ban khyllem ha kano kano ka minit bad utei u don hasyndah jong u lum, uba dang shu dep twa ha ka Sngi Thohdieng.
Ka jinghap khyndew bad ki phew tylli ki mawbah, kiba heh kat ki trok ha Riat Rngain, ha ka janmiet sngi thohdieng, ka la wan rah ia ka phieng ka ngiew sha ka thain Riwar Mihngi hi baroh kawei, kaba la wan rah ruh ia ka jingduh noh ar ki mynsiem briew, uwei uba na Wahlyngkhat bad uwei uba na Wahkhen.
Une u nongthoh, ula leit ju rip, ha ka sngi saitjain, sha katei ka jaka bad shwa ban poi ha katei ka jaka, la iohi, ia ki heh pulit, ba ki da smat tasam, ban bthah ia ki paidbah, ba kim dei ban leit tur shajan bad ki da khang ban iaid da ki kali ruh, ba ka pynkhapngiah ia katei ka jaka bad katei ka jingbthah, ka la pynlong ia une u nongthoh, ba un hap iaid da ka kjat, kumba 10 minit antad.
Mar ia poi tok, ha katei ka jaka, la iohi, ia ka bos pulit, kaba ieng ha syndah jong ka jaka ba twa khyndew bad ka dei katei ka kali, kaba kit ia ki pulit jong ka State Disaster Response Force (SDRF) bad la iohi, ba nalor ka khyndew, ki don sa ki mawbah, kiba da ki phew tylli, kiba la ban ia katei ka surok bah, ha ka bynta kaba khim bha, hajan ka jaka tih maw bad nangta sa ka riat kaba jrong bah, kaba dei ka jaka, ba ka leit hap ka kali, ba u shong U Rangbah Shnong, ka Wahlyngkhat bad lait nangta, sa ki riew paidbah, kiba ieng lyngngoh ha baroh ar liang ka riat, namar ba ki shah khang lynti bad ba ka thnem ka jingpyrkhat jongki, halor katei ka jingjia kaba sngewtriem shibun.
Ha ka jinglap jong une u nongthoh, la iohi, ba ka daw jong ka jingtwa, ka dei na ka jingtih khlem akor, ia ka sharing jong katei ka surok, kaba don da ki maw bah bad na ka jingpynkhih ba man ka sngi, da ki mashin JCB bad kiwei, kaba la pynsynjor ia katei ka jaka bad kumta ha ka janmiet sngi thohdieng, ka la hap lut hi jrain.
Kam dei tang kata, la iohi ba u don sa uwei u lum, uba don ha syndah jong kane ka jaka, kaba twa mynta bad u ban sa hap noh shen, lada jia ba ka wan ka jinghap slap lane lada ym don ba pyntwa noh mardor.
Ka jingiathuh, da ki paidbah, kiba la sahkut lynti, ka long ba ka jingtwa jong ka surok, ka dei namar ba ka NHIDCL, ka kompeni, kaba peit ia ka jingtrei ia ka surok, ka ailad ia ki briew shimet, ba kin tih maw ban khaii sha Bangladesh, na katei ka jaka bad ka jingtih, kam dei satia, kaba tih surok, hynrei, ka dei, ba kin ioh tih maw bad kumta, ka jingtwa, ka dei namar ba la ktah da ki briew ki bym biang ki tiar ki tar bad ki bym shemphang eiei ruh em ia katei ka kam.
Ki paidbah, kiba don ha katei ka jaka, ki iathuh ruh, ba katei ka kompeni, ka la aiti ia katei ka kam khlong maw, ha ki ar, lai ngut ki nongialam sengbhalang.
Une u nongthoh, uba la poi, ha katei ka jaka, naduh ka por 10 baje mynstep bad mih haduh ha ka por 12.30 nohsngi, ula pyrshang ban wad ia ki Engineer jong ka NHIDCL, ban iakren halor katei ka jingjia, hynrei, la iathuh, ba kim don satia ha katei ka jaka bad katei ka pyni, ba kim salia satia, wat tang ban jngoh ia ka surok, kaba ki la pynjot, wat haba arngut ki mynsiem briew, ki la duh ei.
Katei ka kam khaii maw, da ki kompeni, kam dei satia ha ka sien nyngkong, hynrei ha ka lyiur ba ladep ruh, kham harum jong katei ka jaka, kaba twa mynta, la iohi, ba ka la don ka jingshah ban jong ki ar, lai tylli ki kali, namar ba ka tuid ka khyndew ha ka por lyiur bad ka daw, ka dei namar ba ki kontraktor lane ki trai jaka, ki sei tang ia u maw ban ioh die sha Bangladesh bad kim shym la pynkhuid thikna satia, kumba dei ban tih surok.
Sngew iahap shi rukom, haba U bah Prestone Tynsong, myntri kam poh iing, ula bthah ia ki bor pyniaid ka Civil Sub Division, ba kin ai ejahar halor katei ka jingjia, hynrei, ka jingkitkhlieh, kam leit tang sha ka NHIDCL bad ka leit lang ruh sha ka tnat PWD, ba ka la ailad than, ia katei ka kompeni jong ka sorkar India ba kan leh trai katba mon, bad na katei ka daw, ba na ka kam tih surok, ka leit poi pynban sha ka kam khaii maw.
Haba shu peit, la i dei ruh, ba ki dei ban don ar tylli ki ejahar, kawei na ki trai iing, halor ka jingduh noh ia ki arngut ki mynsiem briew bad sa kawei na ka tnat Civil Sub Division, ban ioh ban tohkit, halor ka jingtrei thurmur ia ka surok.
Ka lyiur, kan sa poi noh shen artad bad kaba ngi duwai Blei, ka long, ba kan lait kano kano ka jingjia kaba sniew sha katei ka thain, hynrei, haba shu peit da ki khmat jong ki riew paidbah, la iohi, ba kin don bun ki lum ki ban hap bad ki surok, ki ban kylla pung um.
Kam dei tang kata, kane ka dei ka jaka, kaba jubor bha, ka jingdum lyoh, hynrei kam don satia tang u lain lieh, ban iarap ia ki nongniah kali bad khyndiat taiew mynshwa, une u nongthoh, ula jan jaw ummat, hapoh kali, haba ka jingdum, ka la jubor haduh katta katta, ha kaba ym ithuh shuh ban tyllun shakhmat ia ka kali.
Ka jingpynkut ka long, ba ka jingtrei ia katei ka surok, ka long kaba da trei torti palat liam bad katei ka kompeni, ka la pheil, ia ka por jongka, ba ka dei ban pyndep ha U Nohprah 2022.
Kam dei tang katta, ia ka jingtrei baroh kawei, ym don uwei ruh u trai shnong, lada dei u Engineer, u kontraktor, ne u nongbylla, kiba donkti ban peit bniah ia ka jingiaid beit jong ka kam bad kumta, ka pisa jong u paidbah lane ka ram na ka kompeni na Japan, la shu bret ei sha riat Rngain.
Phi lah thoh ia ka report ka ba da dei shisha bad nga kyrmen ki nongtrei sorkar ki ba bat ia ka tnat PWD kin trei hok ban wan shakhmat ban iathuh ia ka jingshisha namar Kane ka lah buh ia ki ba bun ha ka jingma ki ba iaid na ka ne ka surok.
Mano kita ki ba pynjulor bad ki pulit ki dei ban leh ia ka ba donkam mar mar.
Ki trai jong ka jaka jong Kane ka lum, ki dei ban file FIR shi syndon.
Kumno ki ioh ban khlong katto khlem da tip ki trai.
Kaba lyngngoh kumno ka company ka ioh ban leh trai ia ka jaka jong ki.
Ka lah bam kat ia ka mynsiem ar ngut.
Kren beit da kaba shai seh mano kita ki Sengbhalang, balei ban dang buh rieh.
Haba la sngew ba ki don kren haba shit haba shai, lym kumta phim pat dei u Journalist ba lah ban shaniah.
ai beit kyrteng jong kita ki nongialam sengbhalang kiba khlong maw.
ki paidbah ki donkam ban tip.
lada phim nud ne phim lah , ka pyni ba phi dei u nongthoh khubor ba shu pynshit bad pyndom  ia ki paidbah ki bym tip ia ka jingshisha.
kumne kein ha Ri jongngi wat ki media ruh ki tieng ban sei ia ki jingshisha lada ka long ha kane ka rukom ki jingjia ba sngewsih kin iai jia man ka porBalei ka shimpor than tang ban pyllait ia ka surok.
i mat bynnud ban Bret ia u maw mo kwah ban shalan she sha BangladeshIathuh shai ia ka kyrteng Jong kita ki nongialam sengbhalang,bad ka sengbhalang aiu ba ki bat Kum u nongialam? Namr ba bun ki sengbhalang nangne ha ri khasi jaintia….
New Delhi:U Atiq Ahmed, uwei na ki runar ba triem tam jong ka Uttar Pradesh, uba don ia 100 tylli ki kam pyniap briew kiba u donkti lem bad u para jongu, U Ashraf Ahmed, ki la shah siat iap, hynnin ka janmiet, katba ki dang leit ban shah eksamin ha ki doctor bad ba la synran da ki pulit, ha Prayagraj jong ka Uttar Pradesh.
U Atiq Ahmed, u dei u runar ba triem tam bad uba dei ruh uwei na ki riewsain pyrthei, ula shah siat iap, najan bha bad ula kam ruh, ha ki pulit, ba u dei uwei na kiba don bynta bad ka tnat Inter-Services Intelligence jong ka Pakistan bad kumjuh bad ka seng lehnoh, ka Lashkar-e-Taiba.
Ka jingshah pyniap jong U Atiq Ahmed bad u para jongu, ka dei ruh ha khmat jong ki nongring dur telebishon bad ki pulit kiba synran, ha khmat jong ka hospital.
U Ahmed, u dei U MLA na ka bynta san sien kynthih bad ula long ruh u dkhot barim sha Lok Sabbha, na ka seng Samajwadi Party.
U Atiq, u don mynta 62 snem ka rta bad ka kam pyniap briew, kaba u leh nyngkong eh, ka dei ha ka por, ba u don 44 snem ka rta, ha u snem 1979.
U Atiq, ula jop kum U MLA na Allahabad West Constituency ha u snem 1989, kum u dkhot marwei bad hadien kata, u la jop ruh na ka seng SP bad Apna Dal bad ula jop ia ka elekshon Lok Sabbha, na Phulpur, ha u snem 2004.
Ha u snem 2005, U Atiq, ula shah kynnoh, ba u donkti ban pyniap ia Raju Pal, MLA jong ka seng BSP, uba dei u nongialeh pyrshah jongu.
Ha u snem 2006, u shah kynnoh ba u rahbor ia U Umesh Pal, uba dei u sakhi, ba ha khmat, halor ka jingshah pyniap U Raju Pal.
Ha u snem 2008, U Atiq, ula pyndep ialade ha ki pulit bad ula shah beh na ka seng Samajwadi Party.
Ha ka por, ba u ioh jamin, ula iakhun ia ka elekshon Lok Sabbha ha u snem 2014 bad 2019, hynrei, ula shah rem.
La iathuh ba ka jingdon spah jong U Atiq, ka poi sha ka T.11,000 klur.
Shillong:U bah Prestone Tynsong, symbud myntri rangbah ka Jylla, uba bat ia ka tnat PWD, u la ther tyngeh, hynnin ka sngi saitjain, ia ki enjiniar jong ka NHIDCL, halor ka jingleh torti jongki, ha kaba pyntrei ia ka surok ha Riat Rngain.
Haba leit peit ia katei ka jaka, kaba twa khyndew, ula pyni, ia u lum, uba lah ban twa noh ha kano kano ka por, U bah Tynsong, u ong “Phim iohi, ba lada phi trei ia une u lum, kumta ka bynta kaba na jrong, kan sa shu hap hi" bad ka dei ruh ha katei hi ka por, ba u kylli, ia kitei ki engineer ka NHIDCL, kiba don ha katei ka jaka “Phi ia don jabieng ne em?" bad nangta, ula u la bthah ruh ba ki dei ban phah hiar mardor ia ki riew shemphang sha katei ka jaka, na ka IIT Guwahati.
Shillong:Ki paid nongkyrshan ba kwah ban ioh ïa ka Garoland State, kila dawa ïa ka Sorkar Jylla bad ki MLA ba kin wanrah bad mynjur noh da ka Resolution ha Ïing dorbar Thaw Aiñ ka Jylla na ka bynta ban phiah noh ïa ka Jylla Meghalaya.
Kane ka jingdawa kala mih rally ba heh bha jong ka Garoland State Movement Committee (GSMC) kaba long ha Williamnagar, Headquarter ka East Garo Hills District.
Ïa kane ka rally la ïalam da u Nikman Ch Marak, nongïalam ba hakhlieh duh ka GSMC.Kane ka rally ka la dawa ïa ki MLA ka Jylla ba kin ïamynjur lang noh da ka Resolution ha Ïingdorbar ban phiah ïa ka Jylla sha ka Khasi Jaiñtia State bad ka Garoland State.
U Nikman ula ong ba ka jingkyrshan ïa ka jingdawa Garoland na kylleng ki jaka ka Ri-lum Garo bad ka jingwan ïashimbynta jong ki Nokma, Nongïalam Shnong, ki Laskar bad ki Sengbhalang ka dei ka dak ïa ka jingkyrshan ban phiah noh ïa ka Jylla.
Kane ka rally ka kynthup ïa ka jingïaid paidbah ha kylleng ki jaka ka sor Williamnagar ha kaba ki nongiashimbynta ki la iapyrta slogan ban mynjur noh ïa ka Garoland.
Ai noh kloi kloi ia ka Garo State.
Kham kylluid ka jabieng jong ngi ki Khasi.
Nongpoh:Shi bynta ban pynkhreh ïa ka jingkynduhlang ki nongmihkhmat na ki 20 tylli ki ri ka pyrthei bad kaba la tip kum ka G-20 meet, ka ban sa long ha ka 17 bad 18 tarik mynta u bnai, kumta ki nongïalam ka Nongpoh Town Committee (NTC) ha ryngkat ka jingiatrei lang bad ka National Highway Authority of India, ki la pynlong ka jingpynkhuid ïa ki jaboh jabaiñ bad ki plastic kiba la satah harud surokbah NH-6 bad kaba hap ha Nongpoh Town.
Lyngba jong katei ka jingpynkhuid ia ka surok bah, la shim bynta shitrhem da ki Dorbar Shnong jong ki shnong ba hap ha ka Nongpoh Town naka bynta ban shim kabu ban pyni sha ka pyrthei halor ka jingkhuid jingsuba jong ki shnong bad ki lynti ki syngkien haba ki briew ba na kylleng ki ri ka pyrthei kin ban iuhkjat ha kane ka jylla.
Haba iadei bad katei ka jingpynkhuid ia katei ka surokbah, u Bah Rayonald Kharkamni kum u Secretary ka Nongpoh Town u la pynpaw ka jingsngewkmen halor ka jingïatreilang bad ka jingshim bynta lang jong ki Dorbar Shnong, NHAI bad ka Nongpoh Town Committee ban wanrah ïaka khuid ka suba kaba ym dei tang ka jingpynkhreh ïaka G20 Meet hynrei ki paidbah ki dei ban sngewthuh shai ba kim dei ban bret pathar ïaki jaboh jabaiñ hynrei ban pynmlien ïalade ban long ki nongrah khubor ban wanrah ïaka khuid ka suba naka bynta ka jingitynnad bad ka jingkoit jingkhiah.
ka dei ka ba sngew tynnad shisha.
ngi dei ban ri bad sumar khuid ia baroh  ki surok, ki lynti syngkien, ki ing ki sem bad kumta ter ter.
khublei.
Ka Umroi ka la kyntait ia u bah George Lyngdoh, u nongmih khmat u nongialam ba tbit bad u nongiasaid dorbar ka jylla.
Ha ki san snem ba la dep, wat la u la pyni shisha ia ka jing tbit jong u, kum u nongmih khmat u nongialam u ba shem phang bad uba ju ieng ban iasaid hapoh assembly na ka bynta ki jing eh bad jing donkam jong ki paidbah ka umroi constituency, ka them ri bhoi bad ka jylla hi baroh kawei.
Hynrei ki paidbah ka Umroi constituency kim shym la burom ia ka jing tbit jong u kum u nongialam, ki paidbah ka umroi constituency ki la shah pyn thame bad shah ialam bakla ha ki wei ki wei ki rukom leh ki bym shong hok ha ka por election.
Ha kane ka rukom ka iap noh ka sur jong ki paidbah ka synshar khadar paidbah ( democracy).
Hangne ka paw ba ki paidbah ka umroi constituency ki kham lah bad kham burom ia u briew uba lah ban ai bad iarap ha ka por election ban ia u briew uba ju ieng ban iasaid bad kren na ka bynta ki jing eh bad jing donkam jong ki paidbah hapoh assembly.
Ha ki san snem ba la dep, ka sur jong u bah bah George Lyngdoh ka sawa jam bad ka umroi constituency ka paw bha hapoh assembly da ka jing don jong u kum u nongmih khmat u nongialam ka thain, u dei u wei na ki nongmih khmat ba paw bha hapoh ka jylla uba ju ieng ban iasaid bad kren ia ki jing eh bad jing donkam jong ki paidbah halor ki mat ki ( ki issue’s ) bapher bapher.
U bah George Lyngdoh, u dei u na ki nong ialam ba tbit uba lah ban ialam ia ka jylla kum u myntri rangbah jong ka sorkar jylla ha ka wei ka sngi, lada ki paidbah ka umroi constituency kin dang ailad bad jied ia u kum u nongmih khmat, ba u dei u briew u ba tbit , uba shemphang, uba shlur bad uba nud ban kren ia ki jing shisha.
Ka nuksa ba la jia ha umroi constituency ha ka election ba dang shu dep, bad ha ki wei ki wei ki constituency ruh kumjuh.
Ka jing pynthame bad ka jing pyndonkam palat lyngba ka pisa, lyngba ki jing pyn dih buaid bad ki wei ki wei ki rukom leh ki bym shong hok tang ban jop election.
Ka pynduh mynsiem bad pyn duh jingkyrmen khamtam ia ki khun samla kiba don ka jing thmu ba bha na ka bynta ka lawei ka imlang ka sahlang ha ka ri bad ka jaitbynriew, ban shakri ia ki paidbah, ban long ki nong synshar ha ka imlang ka sahlang lyngba ka jinglong nongmih khmat MLA, baroh kin sa rieh lut namar wat la ki don makna ki kyrdan pule kiba biang tang namar ba ym don pisa ban ialeh election.
Sngew bitar ka jing biej sat jongkiDei na ka party ba ki paitbah kim mon, ym dei ba ki kyntait ia u briew, u briew lei uba biang palat.
U bah George u shah rem namar ba u kyntait ia ka arty ba u ka jong u,u la ju don.
Ki paitbah kim tip ia ka party West Bengal…Ha Assembly te ka dei kn hynrei ki paitbah ki kwah ruh ia u briew uba trei na ka bynta jong ki.
Ha ka election baroh ki candidates ki hap ban pdiang ia ka rai u paitbah ym ban shu bein bieit ne rhah pisa ia kiwei.
Kaba kongsan hi katkum ka jingiohi jong nga ba lada u dei uba la stad um dei ban bein ia kiwei hynrei ban pyni iala ki mat ki jura hakhmat u paitbah.
Namar ka ktien ka ong sdang shuwa na la ing u bit bha ban kren ha Assembly hynrei u duna ban kren ne pynsngewthuh ia la ki briew ka Constituency.
to kham lah ma phi uba la bsa khun na ka npp bah Dap.
namar da u trei u bah George ruh phim kwah iohi bad kwah peit.
Shillong: Hynnin ka sngi, la ioh sei ia baroh ar tylli ki met iap, jong U bah Seibor Jaktung, Rangbah Shnong Wahlyngkhat bad nangta sa U bah June Khongjirem, na riat Rngain, hadien, ba ka kali, ba ki shong, ka la shah rong shapoh riat, na ka jinghap khyndew, kaba jur bha ka miet jong ka sngi thohdieng.
La lamkhmat, ia ka jingleit wad da ki pulit SDRF ha ryngkat bad ki nongshong shnong ka Wahlyngkhat, lem bad kiwei de ki nongshong shnong ba marjan, ha kaba la antad, ba ki don kumba 50ngut antad, ki briew kiba hiar ia katei ka riat, ban leit wad ia kitei ki arngut kiba hap shapoh riat.
kyrpad ia ka sorkar NPP ban Khang ia ka jingtih par maw ha rngain.
Nongpoh: Ha ka jingjia pluhiing kaba la jia mynhynnin ka sngi ha shnong Nongsangu ha Ri Bhoi, kawei ka dukan ka la kemding kynsan bad baroh ki jingdon jingem kiba don hapoh katei ka dukan ki la ingkhong bad kylla dpei.
Katei ka jingjia ka la jia mynta ka janmiet ha ka por 4 baje ei ei janmiet, ha kaba katei ka dukan jong u Bah Mutdur Nongkseh bad ka Liona Mawphniang bad na ka jingïathuh jong kitei ki trai dukan, la ong ba lyngba katei ka jingpluh, ka la wanrah ïa ka jingduhnoh kaba khraw eh ïa ki trai jong katei ka dukan.
Haba batai halor katei ka jingkem ding ka dei namar ka jingbakla bad kata ka dei namar ba ki trai dukan ki la kum thep da ka Petrol ha jaka jong ka Diesel hapoh ka Stove ban shet jingshet.
Na kaei kaba la ïoh jingtip, la ong ba kitei ki trai dukan, ki la phah thied da ka Diesel, hynrei haba utei u nongthied u la wanrah da ka Petrol bad haba kitei ki trai dukan ki la thep hapoh katei ka Stove bad kiba la pyrshang ban pynmeh, hynrei ha kaba kum katei hi ka por, katei ka dukan ka la kemding kynsan bad kaba la wanrah ïa ka jingduhnong kaba khraw eh ïa ki trai jong katei ka dukan.
Halor katei ka jingjia, la don uwei u riew rangbah uba la mynsaw malu mala bad kata ka dei namar ba u la thmu ban leit pynlip ia katei ka ding, kaba la pluh kynsan hapoh katei ka dukan.
Shillong: Ki lad khubor, ki iathuh ba mynta ka sngi, la ioh sei ia kawei ka met iap, kaba hap bad ka kali shapoh riat Rngain, tangba haduh mynta, ym pat tip satia ia ka kyrteng jong katei ka met, kaba la ioh sei na shapoh riat.
Katei ka dei hadien ka jingjia, kaba hynnin ka janmiet, ha ka por 7 duna eiei, ha kaba kawei ka kali Datsun, ka la hap shapoh riat, ha ka jingshah ban ha ka khyndew bad ki mawbah, kiba hap ha katei ka twa, kaba don ha ka jaka, kaba ki ju tih maw ha Riat Rngain.
Shillong: Ka Khasi Students’ Union (KSU) Huroi Unit lyngba kane ka kyrwoh,  ka dawa na ka sorkar bad na ki bor ba dei peit District ba kin pynkynriah noh mardor ia ki Border Security Force (B.S.F) kiba shong beaiñ ha ka jingkieng Sonapyrdi ha lad jong ka surok ban leit sha ki shnong khappud Lejri, Lahaleiñ,Huroi bad Hingaria namar ka jingleh donbor jong ki kaba sha palat ia ki paitbah nongleit nongwan ka thaiñ jong ngi.
Kum ban shu pynkynmaw ba ha u snem ba la leit noh, kata ha u snem 2020, kine ki shipai ba shong beaiñ ha kane ka jaka ki la shoh pynmynsaw ia uwei u Rangbah na ka shnong Huroi u ba la tip kyrteng u ma Dibus ksiar, da kaba ki kyrdem na ka krung jong u bad ki lehdon bor ia u haduh katta katta bad kumjuh ruh kine ki juh ki shipai (BSF) kiba shong ap pahara ha kane ka juh jaka; ki la leh bonbor shaduh ba palat ha kine ki khyndiat sngi, ha kaba ki la pynher syrngiew lut ia ki paitbah kiba shong kali bad ia ki  nongñiah kali kane ka thaiñ, kiba iaid ha kane ka surok, khamtam ia ki ‘riew kynthei briew.
Kumta, ka KSU Huroi unit ka la dawa mardor ba ka sorkar bad ki bor ba dei peit district ba kin pynkynriah noh, namar ka seng kam lah ban shu peit sah ia kaei kaba kine ki briew jong ka sorkar ki la leh riewkhlaw na ka por sha ka por.
Lah ban pynkynmaw ruh ba dang ha kine ki khyndiat snem ka shnong Sonapyrdi lem bad ka KSU Sonapyrdi unit, ki la pyrshang shim shisien ia kane ka juh ka mat ban pynkynriah ia kitei ki BSF, hynrei ym lah ban tip na kaei ka daw ba ka sorkar kam lah ban leh.
Ka seng ka la maham tyngeh ruh ba lada ki bor ba dei peit, kim lah leh eiei halor kane ka jingleh donbor kine ki shipai,ka seng kam banse ban shim da kiwei pat ki lad ban ia pyni bor bad kine ki briew kiba pynthut ia ka leit ka wan ki paradoh parasnam jong ngi kiba iaid ha kane ka lynti.
Halor kane ka jingjia ka KSU huroi unit lem bad ki dkhot jong ka seng ki la pynrem jur halor kane ka jingleh bonbor bad leh riewkhlaw kine ki shipai kaba long na ka por sha ka por.
Dang ha kine ki khyndiat sngi uwei u khynnah skul na ka shnong Huroi uba leit skul sha Nongtalang West Jaiñtia u la shah ktah kti ha kine ki juh ki BSF.Na ka liang jong u nongialam ka KSU huroi unit u Samla Wallam Lamin Gadew u la buh jingkylli,  ia ki bor ba buh ia kane ka ktem shipai ha kato ka jaka,"Ba balei donkam ban buh ktem B.S.F ha ki jaka bym dei khappud (Border) bad balei ym buh sha ki thaiñ khappud ia kine ki shipai".
U la sangah tyngeh ruh ia ki bor ba dei peit ia kine ki shipai, ba ki dei ban pynkynriah noh mardor ia kitei ki briew kiba shong beaiñ ha katei ka jaka bad u la maham ruh ba lada ka sorkar bad ki bor ba halor kim shimkhia halor kane ka kam, ka seng kam banse wat da ka bor met ban ia pyni bor bad kine ki shipai jong ka sorkar ha kitei ki jaka khnang ba ki paradoh parasnam, kin shngaiñ ha la ka jong ka khyndew.
Balei ba ki Khasi ki ai jait Sha ka Kynthei ne ka kmie? Ngan wan rah katto katne ki bynta katkum ka jingtip jong nga lyngba ki khana pateng ba nga la ïoh lum jingtip.
La ong ba ki Khasi ruh hyndai ki ai jait hi Sha u Shynrang ne u kpa kumba long lem kiwei pat ki jaitbynriew ka pyrthei.
Ha lynti jingïaid jong u Khasi naduh ba ki la wan kiew ha kine ki lum Khasi u Khasi u im da kaba ïaleh thma bad kiwei pat ki jaitbynriew kiba mar jan bad wat para Khasi ruh kawei ka hima ka ïaleh thma bad kawei pat ka hima.
Kumba ju long hi ha ka thma don kiba ïap noh ha ka thma bad don ruh kiba dang lait im na ka thma.
Kumta haba ki shynrang Khasi ki la ïap ha ka thma bad haba ym don shuh u lok ki kynthei Khasi kim treh ban peit ban sumar ïa ki khun namar ba Kim dei ka jait jong ki.
Bun ki khun khynnah la shu ih makia bym don nong sumar ïa ki.
bad don ruh kiba la leit bret noh ïa ki khyllung ba dangrit.
Kumta ki longkpa kiba dang im ki la sngew synei ïa kane ka jingjia bad ki la pyrkhat ba dei ban pynkylla noh ïa ka rukom ai jait Sha ka kmie khnang ba ki kynthei ki longkmie kin sngew trai ïa la ki khun ban peit ban khmieh ynda la ïap noh ki shynrang ne u kpa jong ki.
Kumta ki la khot ka Dorbar bah jong ki Khasi naduh u Khynriam,u pnar,u bhoi, u war u maram,u lyngngam.
Baroh ki la ïa poi ha kata ka Dorbar bah bad la mih ka jingaijingmut ba dei ban pynkylla noh ïa ka rukom ai jait Sha ka Kynthei ne ki long kmie khnang ba ki kynthei kin sngew trai bad kin khmieh kin sumar bha ïa ki khun wat ha bym don shuh ki shynrang ruh.
Ha kata ka Dorbar baroh ki la mynjur ban pynkylla noh ïa ka jait na u shynrang Sha ka Kynthei bad ki la btah ïa kita kiba wan Sha ka Dorbar ba kin wan rah Khubor ha ki shnong jong ki ba naduh kata ka por ba yn pynkylla noh ïa ka jait Sha ka Kynthei kumba la ïa rai ha ka Dorbar.
Bad ka khana ka ïathuh ba naduh kata hi ka por la pynkylla noh ïa ka jait na u shynrang Sha ka Kynthei ne Ki don ruh kiba ïathuh ba ka jingaijait sha ka Kynthei bad ailud ïa ki jingdon jingem Sha ka Kynthei ka dei katkum ka jingïateh hapdeng ki shynrang bad ki kynthei ba don kawei ka thma ba ki ïaleh bad kim don shuh ki sai siej ban teh ïa ki ryntih jong ki.
Ki la pan da u sniuh jong ki kynthei ban shim katto katne na man ki kynthei.
Kumta ki kynthei ruh ki la dawa ba lada ki kloi ban ai lut ïa ki jingdon jingem bad ka kur ka jait sha ki,ki ruh ki kloi ban ai ïa u sniuh jong ki ban leh sai ryntih.
Ki shynrang ruh ki la mynjur ïa kata bad ki la ai noh ha ki kynthei ba kin peit kin sumar ïa ki jingdon jingem baroh bad ka jait ka khong kan leit noh Sha ki kynthei.
Kata ka mut ki kynthei Kim ler kein, ki shu kwah tang ka jingsuk, ioh lehheh.
Ia ki khun la Jong ruh Kim sngewtrai te balei pat ki kwah bad kha khun.
Ha kiwei kiwei ki state ne ki ri ruh don ki jingialeh thma (war) hapdeng ki ri bad ki ri, ki state bad state, hapoh ki state lajong para ma ki ruh.
Hynrei ym ju don kata ka jingbym sngewtrai is la ki khun haduh ban ai pateng noh syndon is ki jait bad ki kingdom jingem ha ki kynthei.
Kane ka shu pyni tang ba ba ki khasi kynthei ki kwah rhah, kwah spah, kwah leh heh, kwah control ia ki shynrang kein.
Khublei shibun.
ka dei bro100%sngewbha Lada phi kwah tip khambniah ban ai ia ka jingpynshai phone ha une number 87310 36580, nga da thrang dik dik ban ai Jing pynshai ia kane ka Phang.
Ka jingiohnong bad jingduhnong kaba ai jait sha ka kmie.
Peitia kane ka video@   kata lei ka khana ngi lah tip lehse don bun ki riewpaidbah u luk u lak ki tip" Ba u Khasi hyndai u ai jait sha U kpa/ Shynrang"kata ka ba mut ba u khasi hyndai u ai jait sha ka kynthei Da ka Jing bym banse namar ba roh ki jingdon Jing em la ioh bat ka kynthei “Tang namar ha ka Thma ba ki la IAP ha ka jaka ban ai Nam ha u kpa hynrei la knieh noh syndon ia ka iktiar u Rangbah ba kata ka daw kylla tlot ka jait bynriew khasi ha ki Liang baroh wat kat ha duh kine ki sngi ia ka ba sha khmat lei lei ngim lah shuh ban batai “khamtam na ka Jing jur ka Jing ia khleh jait bynriew ha ka ri jong ngi bad ka shong kha khleh"Hato ka kynthei ka lah seh mo ban ia da/ ban ia leh ia kane ka Thma ka ba la wan tur bad la sdang ha ka bri u hynniew trep“Silence WaR"ka Thma ba u khasi u ia leh mynshuwa ka dei ka bada u Rai bad u plan kumno ban iada bad ialeh…!ka Thma ba u khasi ba u ia kynduh myntaka dei ka bym lah mutdur bym lah plan bad bym lah Rai ka don ha ka Jing artatienLada ha ki Liang baroh, khamtam wat la ha ka rukom ai jait  da ki bun pateng la ioh i pat   mynta ba don ka Jing sdang khih win bad i synjor.
tip ka ei ka daw ba la pynlongTip dei na ka daw ka kynthei shibor“Hato ki wei pat ki jait bynriew ai jait kpa sha ki wei pat ki state ne ki Ri ka pyrthei ki don ne em ka Jing khih win ne artatien kum ma ngi ki khasi".
Nongpoh:Ki nongïalam ka FKJGP ha Ri Bhoi, mynhynnin ka sngi ki la ïoh ban pynlait ïa kawei ka kali kit nongpang (Ambulance), na ka bynta ban ai jingsha kri ïa ki paidbah ka them Ri Bhoi ha kaba ïadei bad ka pang ka shitom.
Ïa katei ka Ambulance la wan ban pynlait paidbah da u Bah Eldie Newton Lyngdoh General Secretary ka FKJGP seng kmie, ha ka jingdon lang u Bah Elton Cliff Warjri Vice Presi dent ka sengkmie, u Bah Luistar Lyngdoh President ka North Khasi Hills District, Bah Lumlang Mawnai Senior Vice President, Bah Shanlang Diengdoh Secretary lem bad kiwei kiwei.
Haba ïadei bad katei ka Ambulance, ki nongïalam ka FKJGP, ki la ong ba ki la ïaleh shitom ban, ka long ban ai ka shakri ha ka dong ka thain Ri Bhoi dei hadien ka jingud jingnam jong kiba bun ki paidbah khamtam ki longiing ba duk ba rangli namar ka jingjynjar bad duna ki Ambulance ban kit ïa ki nongpang, bad dei haka jingïalam u Bah Luistar Lyngdoh kum u President bad ka jingkyrshan lang ki dkhot la lah ban sei ïa katei ka Ambulance bad kum ka seng ka dang don ruh ka jingangnud ban sei sa kawei ka Kali kit met ïap.
Shillong:Ka seng Achik Concious Holistically Integrated Krima (ACHIK), ka la pyn mih paidbah ia kawei ka shithi kaba la maham jur ba ka lah ban tied jingkhang sha ka ïingbishar Supreme court jong ka ri lada ka snem ot kyrteng ban pyntreikam ia ka roster system kam dei satia naduh u snem 1972, kumba la buh da ka ïingbishar Meghalaya high court.
Ka roster sys tem ka dei kaba lah ban wanrah ia ka jingia ryngkatlang ia ka tarajur ka bala noh shiliang, khamtam ia ki paid Achik kiba la mad ia kane ka slem bha.
Ki paid Garo hi, ki iengskhem triang ba u snem 1972, un dei u snem ot kyrteng na bynta ban pyntreikam ia ka roster system na bynta ka bhah thungkam thungjam ha ka jylla Meghalaya.
Ka kynhun Achik, ka dawa ba ka petition kan kynthup ia ka jingiakren ha ka jingialang jong ka kynhun myntri ban wan lane ka jingialang jong baroh ki seng saiñ pyrthei lane kino kino ki jing ia pynbeit.
Katei ka seng ka la maham ruh ba lada ka don ka jingleh shiliang khmat ia ki paid Achik, ka kynhun Achik kan pynlong ia ka jingiaid paidbah bad ka jingshong kyllaiñ myngngor.
Ka achik, ka la buh ruh ka jing dawa ban pynlong ia ka nongbah Tura kum ka nongbah ba ar jong ka jylla Meghalaya lane ka nongbah ha ka por tlang, na kiba bun ki daw kum ka jingduna ka ioh ka kot, ka jing ia sngewpher bad ka saiñhima sima hapdeng ki paid garo.
Ka kynhun Achik ka la phah ruh da ka jingthoh sha u symbud myntri rangbah jong ka jylla Meghalaya, u bah Prestone Tynsong haba iadei bad ka jing shah leh shiliang jong ki paid Garo, naduh ba la ioh ia ka jylla lajong.
Shillong:Haduh kumba 4000 tylli ki kam ba thylli ha ka tnat pulit jong ka jylla Megha laya, yn sa thungkam pura noh mynta ka snem, la iathuh u symbud myntri rangbah jong ka sorkar jylla,u bah Prestone Tynsong ha ka sngi thohdieng.
Ka jingthung kam ha kitei ki jaka ba lait ha ka tnat pulit, kan sa iarap shibun ia ka tnat pulit jong ka Jylla Meghalaya.
Ka jingpyn rung kam ha ki 1000 tylli ki kam ba lait ha ki bynta ba pher bapher ka la iaid shakhmat, la iathuh u bah Prestone Tynsong u symbud myntri rangbah jong ka jylla Meghalaya.
Tang shu lah ban pyndap ia ki jaka ba thylli, ka tnat treikam jong ki pulit ka jylla kan sa lah ban pynbiang ia ka jingduna jong ki pulit, ha ka tnat treikam ka jong ki.
Kumba long mynta ka tnat pulit jong ka jylla Meghalaya ka don kumba 16,000 ki pulit.
“Ngi donkam ruh ban pynbun shuh ia ka jingdon jong ki pulit" la iathuh u bah PrestoneNa ka liang jong u Director General of police (DGP) ka jylla pat u LR Bishnoi, u la iathuh, ba ka long ka man jong ka jylla, haba iadei bad ki aiñ ki kanun ki long kiba biang.
Ki kynhun lehnoh kim don shuh kumba long mynta bad ki katto katne ki kynhun, ki don ha ka lynti jong ka jingiakren iasuk, la iathuh u DGP jong ka jylla.
U heh pulit jong ka jylla, u la iathuh ruh ba ka tnat pulit hi ka la pynkhlaiñ ia ka tnat ban peit ia ki jingpynkheiñ ain.
“Ngi la pyrshang katba lah ban khanglad ia ka jingkhaïi tuh ia u dewiong hapoh ka jylla Meghalaya baroh kawei" ong u heh pulit ka jylla.
just like a juke.
Shillong:Uwei u rangbah, ia u ba la tip kyrteng u bah Aibor Dewkhaid, u la sahkut noh ha shiteng jong ka riat bah ka ba jrong kumba 500 metre tam eiei hadien ba u la leit ban noh iap ialade na jrong jong katei ka riat.
Haduh mynta na ka liang ki bor shnong kim shem pat lah ban leit sei ia katei ka met namar ka jingriat palat.
Kane ka jingsah kut ka metïap ha shi teng jong ka riat, ka dei namar ba ki don ki dieng kiba mih hap deng ki mawsiang bad ki ba la woh ia u ha ka por ba u la noh sha riat.
U ne u rang bah u ba la don kumba 45 snem karta bad u dei na ka shnong Kynbah Malai, kaba hap hapoh ka Maw synram Konstitwensi.
Ha ka jing ia kren bad u Rupang, na ka liang u Rangbah shnong ka Kynbah u bah SK Dewsait u la iathuh ba u tei u rangbah u ba la noh sha riat ka dei ha ka por kumba 8 baje janmiet ha ka 10 tarik u ïaiong 2023, hadien ba u la phet na iing ha ka por mynstep bad ka met ka la sahkut ka lah iaid, mynta la saw sngi lynter.
U ne u rangbah u la leit ban shong ha jrong jong katei ka riat naduh ka por 8:30 mynstep.
Hadien ba la don ki briew kiba leit khlaw bad iohi ia utei u rangbah uba leit shong ha jrong ka riat na ka liang jong ka shnong baroh ki la ia hiar ban leit kren pynsngewthuh bad ban iarap, hynrei kaba sngew lyngngoh ba u ne u rangbah um shem la ngeit bad u byrngem pynban ia ki para shnong ba lada kin wan iarap, un tan lang ia ki shapoh riat bad ha ka por kumba 8 baje tam ei ei mynmiet u la leit noh hi shapoh jong katei ka riat, la iathuh u rangbah shnong.
Shuh shuh u rangbah shnong u la ong kaba pynlong ia ki paitbah ban tieng ban leit iarap, namar u ne u rangbah u bat da ka wait ha kti bad u dieng bad ha ryngkat bad ka byrngem.
Une u rangbah, u la iathuh lypa ha ka por ba u dang shong ha jrong ka riat ban ong ia ki para shnong ba kin ia leit noh sha shnong, namar ba utei u kam, ba ula dep iap lypa.
Na ka liang ka shnong ki la ia trei shitom ban ioh iarap ia u tei u rangbah, hynrei u la byrngem ruh ba lada ki wan ialam ia ki briew ki ba phylla, ki bym dei na ka shnong un leit noh beit sha riat.
Kumta na ka liang u bah SK Dewkhait u ba dei u Rangbah Shnong jong ka shnong Kynbah Malai, u la ong ba sa tang ka jingiarap jong ka sorkar ban leit shim ia ka met iap jong une u rangbah napoh riat.
Shillong:Ka Khasi Hills Atonomous District Council (KHADC) ha ka jingialam u Chief Executive Member, u Bah Titostarwell Chyne ha ka sngi ba ar, ka 8 tarik u Naiwieng 2022, ka la plie paitbah ia ka jaka jngoh kai bad ka jaka bam ha ka shnong Wah U Tim Mawlong Sirdarship.
Ia kane ka jaka jngoh kai bad ka jaka bam ba kynthup lang ia ka jingshna lynti iaid kjat, ka jaka ieng kali bad ki jingker ba la shna pynitynnad ba la pynbit pynbiang bha ha kaba la mang 2 klur tyngka na ka 15th Finance Commission ka sorkar India, lyngba ka council.
Ha kane ka sngi, nalor u MDC ka Sohra u Bah Titoster well Chyne, la ia don ryngkat da u MLA ka Shella u Bah Balajiedkupar Synrem, u bah Teibor Pathaw ba dei peit ia ka tnad Building, ka kong Grace Mary Kharpuri Executive member ba dei peit ia ka tnad Market, u Bah Teinwell Dkhar MDC na Shella, u Bah Lamphrang Blah chairman ka Council lem bad u bah Stephan Laloo, Sirdar ka Hima Mawlong nalor kiwei pat kiba lah shah khot sngewbha.
U Bah Titos haba kren ha kane ka jingplie ia kane ka jaka jngoh kai ha Wah U Tim, ula ong kane shong ha ka jingpyniaid jong ka Sirdarship kumno kin kyntiew ia ka Tourism, namar kane ka long ka lad ai kam ai jam ia ki samla ka thain, ba ym tang kane ka jaka jngoh kai kaba la plie, hynrei kum ki nongialam, ki da kwah ban nang kyntiew shuh shuh ia ka kam jngoh kai ha kane ka shnong bad ula pynbna lyngba ka Council ba ka project mynta ba dang sah ha ka jingkieng kalong, bad ka project ha Mawphlang kaba la sdang naduh u snem 2010, kaba khot ka Khasi Heritage Village kaba shu sah iing jah bad mynta ka dang iaid ka jingiakren ka Council bad ka Hima Mawphlang ban pyniaid noh shaphrang bad kawei ka jaka jngoh kai ha Mawlai Nongkwar.
Nalor katei ka jaka jngoh kai, kaba dang plie mynta; shen ka Council kan sa plie pyrda noh ha ka sngi saitjain ia ka Tourist Spot ha Riat Nohkhlieh hapoh Maraikaphon, kaba don hadien jong ka kharkhana dewbilat bad ula ong shuh, ba kum ka council ki dang bun ki jaka jngoh kai kiba dang pyrshah kumno ban iaid shakhmat ia kine ki kam, ym tang ban kyntiew ia ki jaka jngoh kai, hynrei ka council ka la pyrshah ban phai khmat sha ki iew ki hat ha kylleng ki dong bad ki thain.
Kumban kdew ka KHADC hapoh ka EC ha ka jingialam u CEM lem bad ki wei ki para member kiba don ha ka liang synshar kaba sngew tynnad ha kine ki lai snem duna, kaba la lah ban pass ia ki bill kiba ha khmat jong ka jingdonkam ka jaitbynriew ba ha ka EC ruh ka la ioh ka jing mynjur na u Lat ka jylla ia ka bill kaba khot land Bill kaba dei ka rukom haba ia dei ka bat khyndew bat shyiap jong u khun khasi khara.
Ka KHADC na kapor sha ka por ka la ju shim khia ban pynkhlain ia ka ka bor jong U Rangbah shnong, ki dorbar shnong ban pynkhlain bad ia ka jingiarap ban wanrah da ka Direct Funding bad ruh ka Council ka la pyrshah ban ai bor ia ki longkmie ban ia don bynta ha ki dorbar, namar kumba long ki riti ki dustur kum ka council kam lah ban ong ba ki long kmie kin don bynta ha ki dorbar shong ba kan don ka bhah jong ki longkmie ban ia tuklar lem ia ka im lang ka shah lang.
Nalor kine ki bill, ka Council kaba la don ka jingiakren ban pyrkhat ia ka khuid ka suba kaba la khot ka solid waste Management Bill kaba la ai bor ha ka District council ban kyntu ia ki dorbar shong ki Hima ki hap ban shim jingkit khlieh lang ba na ka liang ka Council kan phah ia ki kot ki sla ban phiah ia kata ka Health and sanitation committee na ka bynta kumno ban leh khuid leh suba.
Na ka bynta jong ka snem 2021-22 ka District Council kan sa pyllait noh shen ïa ka 1 klur shiteng na ka bynta ban tei ïa ka jaka jngoh kai ha kane ka Wah U Tim.
Ka Supreme Court ha u 7-11-2022 ka la Pynksan ia ka 103 amendment ban ai reservations ia ki EWS lane Economically Weaker Section ha ri India jongngi.
Bad kham sngewma ba na bynta ki ST bad SC kan nym trei kam.
Bad shuh shuh ki EWS ki dei kiba ioh tulop jingmih duna ia ka 8 lakh tyngka shi snem.
Parari 8 lakh tyngka 12 bnai mut shibnai te 67,000T.De ha Meghalaya te 90 %la ioh phi.
Hynrei ngi ki ST SC te la duh ei phi.
Ha liang education ruh ngi ngin duh nong shibun.
Hu snem 2021 por jur Covid ki doktor bym donkam EWS ba iarap ia Nongpang ki la protest ba ki para doktor EWS kim lah te ban iarap hana ba hap pynjanai.
Ka ktah bha ha liang Doktor ba dei bad ki kam sumar Nongpang.
Peit ha ka result NEET Dang shen ki Khasi Jaintia ba ioh last u ioh 366 percentile.
U ioh ha RIMS Manipur.
Ki Garo pat last tang 284.
Bad ym tang katta, bun ki shim palat 6 ne 7 snem ban pass.
Don ba drop ruh.
Sa ine i roster bad backlogging ngi Khasi Jaintia la kut ki lad.
Uba burom iaphi,.
Shillong:Ki nongialam jong ka Hynniewtrep Youth council(HYC) ha ka sngi nyngkong ki la hap ban leit hajir ha Sardar Police Station, haba iadei bad ka jing leit tur ba kyndit jong ki sha Secretariat, haba iadei bad ka jing buh teng ban pyntrei ia ka ILP haka jylla ha u snem 2021.
Ki katto katne ki nongialam ba la shah khot hajir ki kynthup ia U Vice president jong ka HYC, Bah Donboklang Kharlyngdoh, Assistant General Secretary Issac Basaiawmoit bad U President jong ka HYC Shillong City bah John Lyngdoh, ki la wan mih hakhmat jong u investigation officer (io) jong ka Sardar police station, haba iadei bad ka case pyrshah ia ki.
Haba iakren bad ki nongthoh khubor, hadien ba ki la mih na Sardar police station, kine ki nongialam ki la iathuh ba ka jing shah khot hajir ka jong ki, ka dei ha ka jingjia jong u snem 2021, ba ka HYC ryngkat lem bad kiwei pat ki kynhun sengbhalang ha ka shatri jong ka Confederation of Meghalaya Social organisation (COMSO), ki la pynlong ia ka jingiaid paidbah sha Secretariat haba ia dei bad ki mat jong ka ILP.Ki pulit ki la iathuh ba don ka case ba iadei bad ka jingleit tur sha Secretariat, nalor kiba bun kiwei pat ki jingkylli halor kane ka jingjia, katba na ka liang ki nongialam ki la ong lada ngim tur sha Secretariat, ban pynsngew ia ka sur, ka jingdawa ka jong ki ha khmat Secratariat, shaei pat kin leit, la ong u ne u nongialam.
U la ong “Phi la dei ban kynmaw ba ki sengbhalang ki la iaid paidbah sha Secretariat, namar bym don kano kano ka jing shimkhia na ka liang jong ki bor sorkar, wat hadien ba la dep mynjur ban pynlong aiñ ia ka ILP ha u 2019".
Ki ong ruh ba kim hun ban iohi ba ka ILP ka shu kut tang ha ka jing mynjur khlem kano kano ka jing pyntreikam.
“Ka jylla Manipur ka la ioh ia ka ILP ban pyrkhing ia ka jing rung jing mih jong ki briew ba nabar, ngi ruh ngi kwah ka juh ka jing iada, kumta ngi tur sha secratariat ban pynkynmaw ia ka sorkar MDA ba ngi donkam ia ka ILP bad buh jingkylli ia ka sorkar ia ki lad ki lynti ba ki la shim, khnang ba ka Sorkar pdeng, kan pynkloi ia ka rai ba ki la shim haba iadei bad ka ILP" ong U bah Donbok Kharlyngdoh, nongialam ka HYC.Haba kylli, la ki sengbhalang kin pynjur ka jingiakhih na bynta ka ILP, khnang ba yn sa lah ban pyntreikam ha Meghalaya, U bah Kharlyngdoh, ula ong “Kum u Nongialam ngam tieng wat la shah kem, lane shah set patok katba ka jaitbynriew ka shngain bad ioh ka jing iada ba ki donkam, kane ka dei ka khubor sha kito ki para dkhot, ki kynhun sengbhalang, namar kam dei ka pop ban dawa ILP".
U la ong shuh ba ki 60ngut ki MLA ki la ngat ha ka pop, namar ki la pheil ban bud dien ia ka ILP ba ki la ia mynjur ha ïingdorbar.
Kumta u bah Kharlyngdoh u la kyrpad ia ki paidbah jong ka jylla ba kin ai jingkyrshan iaka jingiakhih ban dawa ia ki aiñ ki ba lah ban iada ia ki rit paid bad ki jaka ki puta ki jong ki.
Shillong:Ka jingshad tynrai ba la rim bha, ka shad Nongkrem, ka la kut noh ha ka nong bah jong ka hima khy rim ha Smit, ha pdeng ka kmen ka sngewbha bad iphuh iphieng bha.
Haba ai jing kren kum u kongsan, u Conrad u la ong, “Kane ka jing leh kmen bad ka Kolshor, ki dei kiba ai ia ngi ia ka jing ithuh, na kata ka daw ngi dei ban pynneh-pynsah, iada bad kyntiew".
U la ong ruh ba u sngew kmen ban iohi ba kim pat jah ki kolshor bad u ai mynsiem lem ia ki ba ym dei tang ka shad Nongkrem, hynrei ki jingshad jong ki riewlum ba pher ba pher ki dei ban pynneh pynsah, kum ka dak jong ka jingithuh ka jongngi".
U Myntri Rangbah jong ka jylla, u la iathuh ba ka sorkar jylla kala mang 2klur tyngka ha ka bynta ba nyngkong ban pyntrei ia ka jaka shad, jaka shong ki nong peitkai ha ka jaka ba ki pynlong ia ka shad Nongkrem.
“U la ong shuh ba ka jing kyrshan na ka Sorkar jylla kan sa don beit ha ki snem ban wan ban pyntikna ba kum kine ki jait jing leh kmen ki dei kiba donkam, khnang ba kiwei kin iohi kin hun bad kmen lang".
Kum ba juh long lem, ha baroh ki niam tynrai ha ka jylla,ki sdang ia ka nguh ka dem haka blei synshar ban biang ka kamai kajih ka rep ka riang jong ki paidbah paidlang ka shnong ka thaw.
U syiem jong ka hima khyrim, ryngkat lang bad kiba khraw batri jong ka hima, ki la pynlong iaka jing pomblang, shi bynta ka nguh ka dem sha u “Lei shyllong, u blei u lum shillong bad sha ki jait ki khong ki Thymmei jong ki jait synshar ia ka ït ka hima naduh Nyngkong.
Ka jingleh niam la iohi ba ki thei sotti ryngkat ki riam tynrai ki hiar ha madan shad, ryngkat lem ki rang samla ki ia shad ha khmat ïingsad, ryngkat ka waitlam bad u rymphui lieh ha ka kti, ha ki sur ki bom ki nakra ryngkat ki sur kynduh ba thiang ka tangmuri.
Shillong:Ki 19ngut ki samla mynhynnin ka sngi, ki la wan ban iakyn duh kyrpang ia ki nongthohkhubor, haba ia dei ka bad ka jingshah kynnoh jong ki, ba ki la pynthut ia ka jingsam khaw reshon ha katei ka shno ng ha u Rangbah shnong jong katei ka shnong, u bah Mudon sing Khong thaw.
Kitei ki 19ngut, ha ka jingialam jong u samla Dawanbor Diengdoh bad u bah Henry Khongbuh, uba dei ruh u Sordar barim jong ka raid Shabong hima khyrim syiem ship, ki la iathuh ruh ba ha ka 4tarik mynta u bnai ki la shah khot ha ka Sub-divisional Officer jong ka Pynursla Civil Subdivision haba iadei bad ka jingkynnoh ba ki pynthut ban sam ia u khaw rashon ha katei ka shnong, hynrei na ka liang jong ki, ki la kyntait ia kane ka jingkynnoh, da kaba ong ba kumno kin lah ban khang ia u khaw rashon, ba la bynta da ka Sorkar shabu duk u suk bad sha ki nongshong shnong, hynrei ki la kyntu ia ka SDO jong ka Pynursla, ba kan thung da u wei pat u dealer ne nong samkhaw bad na ka liang jong ka SDO, ka la kubur ban shimkhia halor kane ka bynta, khnang ba ki paidbah ba duk ba suk kin ioh lem ia u khaw ba la mang da ka Sorkar.
Kine ki samla ki la lyngngoh ruh ban tip ba u Rangbah shnong jong ka Pynursla Pyllun, u Bah Mudonsing khongthaw u dei u briew u bym pat ioh satia ia ka sanad ne ka jingithuh la ka dei na u sordar jong ka Raid Shabong ne na ka hima Khyrim syiemship ruh kumjuh, namar, katkum ka RTI ba la pan da ka kong Badariti Sohkhlet, kaba dei kawei na ki longkmie ba iakhun mukotduma ruh bad u bah Mudonsing Khongthaw.
Katkum ka shithi RTI ba la ioh na ka ophis jong u syiem ka hima khyrim, ka iathuh ba ka hima khyrim kam pat juh ai jingithuh ia u Mudonsing Khongthaw, kum u Rangbah shnong ka pynursla.
Kaba ar ka jubab, ka long ba ym pat juh ai sanad ia u Mudonsing Khongthaw bad ka balai ka long ym don kino kino ruh ki kot ba iadei bad u Mudonsing khongthaw haba iadei bad ka jingai sanad.
Kine ki 19ngut, ki la kyntait ruh ban pdiang ia u bah Mudonsing Khongthaw, kum u Rangbah shnong nangne sha khmat, namar u dei u briew u ba khlem ka sanad ne ka jing ithuh na ka hima khyrim.
kumno hi un long RANGBAH SHNONG haba u dei u khun shipiah ….
ne ioh kpa khyllah jait… la dei ban jied da u Wei pat ….
u khun shipiah ….
kyndang beit … jied da kiwei pat ….
U XI Jinping, ula hukum ia katei ka Ri, ba kan pynkhreh noh, na ka bynta ban ialeh da ka thma nangne shakhmat.
U Xi, ula kren shai, ba ka jing pynkhreh ia ki shipai ki swar bad ki duraka jong katei ka Ri, ka la nang skhem shibun bad katei ka dei namar ba ka China, ka don ha ka jingshah pynthut kaba jur bha, kaba lah ban ktah ia ka shongsuk shongshngain jongka, ha ki sngi, ki ban sa wan.
Ki lad jingtip, ki iathuh ba ka China, ka lah ban hiar thma kynsan ia ka Taiwan, namar ba U Xi, u don ia ka jingthmu ban pyn iasnoh kawei ia ka Taiwan bad ka China.
Ha u bnai ba ladep, ka Communist Party jong ka China, ka kren shai, ba kan khanglad ia kano kano ka jinglong laitluid jong ka Taiwan, hynrei, kan iaid beit shakhmat, ban pynlong kawei ia katei ka Ri bad ka China.
Nongpoh:Ki dkhot ka Hynniewtrep Youth Council (HYC), mynhynnin ka sngi ki la leit ban khang khyrdep ia ki katto katne tylli ki Bank kiba don ha Nongpoh, kata hadien ba ki la lap ba kitei ki Bank kim shym la burom ia ka shuti ‘Shad Nongkrem’, kaba baroh ki tnat trei kam hapoh ka Ri lum Khasi ki sangeh trei namar ka jing pynban shuti da ka sorkar.
Haba kren sha ki lad pathaikhubor, ki nongialam bad ki dkhot jong ka HYC, ki la ong ba ka nongrim kaba la pynlong ia ki ba kin leit khang ia kitei ki Bank, ka dei hadien ba ki la iohi bad lap ba kitei ki Bank, ki plie beit bad ki pyniaid beit ia ka jingtreikam bad ba ki khlem burom satia ia ka ‘Shad Nong krem’.
Hadien katei ka jingleit khang khyrdep ia kitei ki Bank, na ka liang ka HYC, ki la kyntu ia ki nongpeit jong kitei ki Bank, ba kim dei ban treikam ha ka sngi ‘Shad Nong krem’ bad ba ki dei ban ai shuti.
Na ka liang ki nongialam ka HYC, ki la kyntu ia ka sorkar jylla, ba nangne sha khmat ba ka dei ban ai shuti ia ki Bank, kaba long kum ka dak ban burom kaba mar kyl liang ia ka ‘Shad Nongkrem’.
ka shuti Shad Nongkrem dei tang ha East Khasi Hills ba ju ioh man ka snem.
b.
Shillong:Ka jylla Assam bad Meghalaya ki la mynjur lang ban pynlong ia ka pung umiam kum kawei na ki jaka lehkai sport, la ka dei ban jngi, kieng lieng ne bad kiwei kiwei pat.
Ia kane la pynbna da u myntri Rangbah jong ka jylla Assam,u Himanta Biswa Sharma, haba ai jing kren iaka jing pynhap pyrda ia ka rising sun festival ha ka 5tarik u Naiwieng, ha pung umiam kaba don ha Meghalaya.
Baroh ar tylli ki jylla kin iatreilang ryngkat bad ka kynhun shipai jong ka ri, ban kyntiew ia ka jingialehkai um ha ka thaiñ shatei lam-mihngi.
U la ong shuh ba ka jylla Assam bad Meghalaya ki dei ban peit bniah bad thaw ki lad ki lynti ba bha, na bynta ka lawei ban kyntiew ia ka jingialehkai um ha pung umiam, ha ki por ban sa wan.
Ka sien ba nyngkong ba kum kine ki jingialehkai, kin long ha ka jylla, ba la tip kum ka rising sun water fest 2022, ba lai sngi, ha Meghalaya ka la wanrah ia ka jing jingmyntoi ba thymmai haba iadei bad kine ki jingialehkai.
Kane ka prokram ka la ai jingmyntoi, ia ki klob bapher bapher, kumjuh ruh ia ki riew ieid, ha kine ki jingialehkai ba kin pyni lem ia la ki sap ki phong ki jong ki.
Ka sorkar Meghalaya katba Ong ka sorkar Assam katta ki ngeit ha Assam tharai ym don pung ban ia jngi lehkai sport ki briew jongka Assam wan pynjaboh shane ha ri jongngiTang ban ioh rung khlieh ka BJP ha jylla jong ngi  ,jingleh kai ba bun jait bun rukomkhamtam jinglehkai brain wash ka dei ka jingthmu ba nyngkong eh ,husiar paidbah husiarShi ka jingjem rngiew ka sorkar jong ngi teee ym don pyrthei shuh shu ngeit beit ïaka ei ba u Sarma U ong,hato hapoh Assam ym don um ne wah heh bn pynialehkai mo,imat kane ka sorkar kan silam sa ïa ka pung Umiam ruhBalei ka BJP kam pat rung se haduh mynta??? U Bah Hek ,Bah Sanbor naei kito, sa u Bah shangpliang…Sa peit tang hadien katto katne snem ka lah kam trai syndon ka assam ia ka dam.
Khlem bakla ia kane te lah tikna beit.
Shillong:Ka tnat elekshon jong ka Ri India,ka la bthah ia ki lai tylli ki jylla jong ka ri, ki ban pynlong ia ka elekshon ban jied thymmai ia ki dkhot jong ka ïingdorbar thawain, ha ka jylla Meghalaya, Nagaland bad Tripura ba kin pynbiang noh ia ki jingtip kiba biang halor ka jing kynriah bad thung kam ia ki ophisar ha shwa ka 15 tarik jong u bnai Nohprah.
Katkum ka shithi ba la pynmih na ka tnat elekshon jong ka ri, lyngba U Principal Secretary jong ka tnat, u Narendra N Butolia, u la iathuh ba na ka liang jong ka tnat, ki la bthah ia ka jing pynkynriah kam bad thungkam ia ki ophisar, ka dei ban kynthup, katkum ki jingbthah, ban sa ai jingtip da u chief Secretary jong ka jylla bad u DGP, ryngkat ka jingtip ba bniah na ki tnat ba ki ophisar kin shah pynkynriah bad sha thungkam.
Ka komishon ka la bthah ba kito ki ophisar kiba la trei slem ha kito ki jaka ne ki shnong jong ki dei ban pynkynriah kam noh ia ki sha kiwei pat ki jaka.
La iathuh shuh ba ki katto katne ki jylla barit bad kiba don tang khyndiat tylli ki distrik, ki shem jingeh ban bud bniah ia ki jingbthah jong ka tnat, ki lah ban phah ia ka jingthoh sha ka tnat lyngba u Chief executive officer (CEO) jong ki jylla ba pher ba pher.
Ki ophisar ha ki distrik kim dei ban long tang kito kiba la thung tang na bynta ka elekshon, Kum ki DEO, Dy DEOs, RO,AROs,ERO,AERO,lane ki nodal ophisar jong ki distrik, hynrei ki ophisar ba dei peit ia ki distrik ruh ki dei ban don bynta lang kum ki ADMs,SDMs,Dy collector/joint Collector, Tehsildar,BDOs,bad kiwei ki ophisar ba ryngkat kyrdan dei ban phah lem kum ka kamram ka jong ki.
Katba ki pulit ophisar,pat Kum ki Range IGs,DIGs, commandant of state armed forces,SSps,SPs,add SPs, subdivision head of Police,SHOs, Inspector,sub inspector,bad kiwei na ia ryngkat kyrdan ki dei ban don ka jingkitkhlieh na bynta ban pahara ha ki por elekshon ha ki distrik.
“Ki kyntien ki lah ban khor hynrei ia me ki don ka dor" ong u kpa bad u ieng ban leit thetHadien shi bnai tam ka jingsdang kamai u Hiram bad kaba dei hi ruh kum ka kam jong u ka la sdang wan ka jingsngewtynnad hapdeng jong u bad la ki kmie ki kpa.
Kane ka la pynsngewtynnad bad pynkmen ia u Hiram.
Hynrei kawei ka lynti kaba eh tam kaba ap hakhmat jong u ka dei ka kam shongkha shongman.
Wat lada um pat pynpaw ei ei ha khmat la ki kmie ki kpa ba u don paralok hynrei ki la ithuh hi malu mala lyngba ka rukom phun buhrieh jong u.
“Kpa, ale ngin ia shongkai ha kamra shongkai" ong ka kmie hadien ba ka la dep lum dep lang ia ka kamra shet.
“To wanrah uto u shangkwai" ong u menkpa bad u mih shabar shiphang ban pynmih tdem“Huh u kwai kpa" ong ka menkmie haba u kpa u dang shu rung ha kamra.
“Ka dei hi ban iashongkai teng teng ha kamra shongkai ban sngewtynnad bad jahthait" ong u menkpa bad u peit sawdong ia ka kamra kaba don da ki shuki sofa remdor“Phi don ei ei ban ong?" kylli u kpa ia la ka menkmie“Ba ka don kein nga khot hangne ban ia pyrkhat lypa" ong ka menkmie“Phi pyrkhat kumno ia ka kongieit?" ong ka menkmie.
“Ka tang shu lait na ka jingpule nos ka bha ban ailad ba kan shongkha noh la dei ban iathioh ruh to mat iaid kumta hynrei lada ka shu iakynduh kumto ka bha hi" ong ka kmie“Haba shu ong te kaba suk shisha bad sngew kumba ka shu biang beit" pynpaw u kpa ha ka dur khmat kaba i khia“Balei kmie phi lah da pyrkhat noh kumta?" buh jingkylli u kpa.
“Nga pyrkhat kumta namar mynta ka la palat ia ka 27 snem.
Ki kynthei kiba la biang bha bad la kumno kumno ruh hapoh ka 30 snem" phla ka kmie ia ka jingmut kaba la don ha ka“Haba kumta ngin ia pyrkhat ia ka snem jong ka khun ne ia ka jinglong jong u briew ne?" ong u menkpa“Tip shuh kein hynrei kane kan shu long ka jingpynkyndit bynriew ia nga bad ia phi" ong ka menkmie ba ka sngew jnang ban jubab ia ka jingong u menkpa“Phi i kmie wat ia ki ain ba lah thaw bad pyrkhat janai ruh dang ia tyngkhuh hynrei ia kane lei lei haduh katno ko kan thain jar" ong u menkpa bad ka wiat rymmuin.
“Shim ka phun mei ka la pah naduh mynne" ong u Hiram bad wan ai ha la ka kmie“To lah biang shuwa ngin sa ia peit pat hadien" ong u menkpa bad u rung noh sha kamra pdeng“Phi dang leh aiu?" kylli kata ka briew kaba dei ka para nongtrei ka Sandra“Ngi dang shu iadep bam shiphang bad ngi dang shong pynjahthait" ka la jubab“Balei pham wan trei mynne?" kylli ka Sandra“Namar ba ka thlia ka kpoh" jubab kata ka briew“Phi donkam ei ei ban ong?" kylli ka Sandra bad ka jingkwah tip eh kaei ka jingkylli / jingiathuh ba kan ioh“Em, ka shu long kumne, uto u khun jong phi u kyrteng uei kumto?" kylli kata ka briew“U Hiram" ka iathuh pynstet bad ka lam kyiuh ioh don kaei kaei“Balei phi donkam ne phah kylli mano mano?" kylli kwah tip ka Sandra“Shu don ba phah kylli ia nga, nga ruh ba ngam da kynmaw nga hap kylli na phi ka kmie" ong kata ka kong Lumlang.
“Ni! ka kam aiu kata ne tip u khun jong nga u lah leh bakla ei ei" ong ka Sandra ha ka sur kaba sngewkhia.
Tikrikilla:U Nongialam jong ka Seng TMC, ha ka jylla, u Dr Mukul Sangma, uba long ruh u nongialam jong ka liang pyrshah ha ïng dorbar thawain jong ka jylla, ula plie ia ka ophis treikam bad pynskhem ia ki nong kitkam ha Tikrilla, ba la tuid da ki hajar ngut ki paidbah.
U Dr Mukul u la kren shaphang ka integrated Basin development and livelihood promotion pro grame (IBDLPP), u la kren da ka jing sngew khia jingmut bad lung mynsiem,"Nga sngewthuh ia ka jingdonkam jong ka IBDLP, nga dei u khun ba shah hikai, nga shem shitom shibun ha ka por ba nga dang rit, tang ka jing kamai jong i pa, nga sngewthuh ia ka jing jynjar haba kha ha ka jingduk" ha kaba u jaw ummat artad, katba u dang kren halor kane ka mat.
Haba kynnoh ia ka jing pyn donkam bakla jong ka sorkar ba mynta ia ka pisa, u la ong lyngba ka IBDLP, u la pyrshang ia ka jing ai jing ioh nong ha ki lai tylli ki bynta lyngba ka IBDLP; katba na ka liang ka Sorkar India, kim lah ban ai jingiarap; “Kumta nga la wad ki lad ki lynti kumno ban ioh ia ki tynrai ban bei pisa ha kane ka bynta,na ki katto katne ki nongbei pisa kum ka Asian Development bank, World bank, JAICA bad kiwei kiwei.
U la ban shuh ba u la pynmih haduh 117tylli ki jaka pule puthi ha ki bynta bapher bapher Jong ka jylla, lyngba ka jingbei tyngka na ka Asian development Bank, katba ka sorkar MDA ka khlem ai utilisation certificate ia kane ka bank kaba dei kawei na ki jingduh ba khraw bha ha ka liang ka jing kyrshan pisa ia ka jylla.
Haba kren sha ki paidbah u la ong ba yin synshar da ka lynti ka jingsuk, jingkmen “Ngi lah ban dei na kiwei pat ki Seng saiñ pyrthei, hynrei ngi dei na jylla Meghalaya, ka TMC ka thrang ban buh iaka ri hakhmat, da kaba pynkhlain ia ka parti, ngin pynskhem ia ka ri hi baroh kawei, ka roi ka par jong ki paidbah ka dei ka kamram jongngi".
Kiwei pat ki nongialam kiba ia don lang ki kynthup ia ka Dikkanchi D Shira,MLA ka Mahendraganj,Lazarus M sangma MLA ka chokpot, Cherak R momin MDC na Kharkutta ryngkat bad kiwei pat ki nongialam jong ka TMC na ka jylla.
Shillong:U Bah Gabriel K Iangrai, u heh pulit ba lah shah kem noh,u ba bat ruh kum u commandant jong ka kynhun Pulit SF-10 jong ka Meghalaya police, u la ioh ban kren sha ki nongthoh khu bor, hadien ba u la dep ban leh ia ka medical test ka jong u ha Civil hospital shillong.
U Bah Iangrai u la ong,"Nga don ka jing shaniah ba skhem ha ka jingiaid lynti ba hok bad ba shisha, kat kum ki aiñ ki kanun bad nga kyrpad ia phi, wat pat rai pynrem ia nga katba ka jing bishar kam pat kut".
La ka jingshisha ka dei ne em ba u ne u heh Pulit ba la shah weng kam noh u don kti ne em ha kata ka jing kynnoh ba u pyndon kam bakla ia ki pisa pilaiñ.
U la iathuh shuh shuh ba u long shngain dei na ka jingkyrkhu u Blei, na ki katto katne ki jingma pyrshah ia u.
Kum ban shu pyn kynmaw u bah Gabriel K Iangrai, u la shah kem noh ha ki pulit jong ka tnat CID ha ka 2tarik mynta u bnai halor ki ejahar ba la ujor ha sardar police station, halor ka jing pyndonkam bakla ia ka pisa ba la mang ban tei ia ka NERS PSAPS facility ha sardar police complex.
Na ka liang jong u myntri ki tnat kam pohïing jong ka jylla, u bah Lahkmen Rymbui, u iathuh ba la weng kam noh ia u bah Iangrai halor ka jing shah kem jong u.
Haba iathuh shuh u myntri, u la ong ka case lah dep ban buh, u briew u ba shah kem u hap ban iaid katkum ki kyndon jong ka aiñ.
Katkum ka jing pyllait khubor na U IGP jong ka tnat CID Meghalaya, u bah O Passi, u la iathuh ba ia ka case la phah ha ka 28tarik Risaw, namar ka jing pyndonkam bakla ia ka pisa pilaiñ haba iadei bad ka jingtei ia ka Ners complex.
Katkum ki jingtohkit ha ka 2/11/2022, ka tnat pulit ka la leit talasi sha ki katto katne ki jaka ba la dei trai da u iangrai, katkum ka jingai jingbit jong ka ïingbishar ba don burom jong ka special court (Pc act).
Ki jaka ba la leit khynra ki long, ka ïingsah ha Lumshyiap, ha Upper Golflink 1,ka jaka sah ki ophisar pulit ha Golflink, ka ïing ri jing ri ha Rtiang umsning Ribhoi.
Ha ka jing khynra la ioh kurup bun bah ki kot ki sla,ka pisa bad ki tiar ki tar na ki jaka ba la long trai da u ne u pulit ba la shah kem.
Ka jingtohkit ka dang iaid shakhmat ban lap iaki jingshisha haba iadei bad kane ka bynta.
Ka dei ha u snem 2019, ba ka sorkar Meghalaya ka la pyntreikam ia ka buit thymmai ban buddien ia ka koit ka khiah bad ka rukom sumar ia ki longkmie ba armet khnang ban pyntikna ba kin kha suk ia ki khun jong ki, ha kylleng ki bynta jong ka jylla.
Katei ka MOTHER App, kaba dei ka kynja buit treikam kaba lum jingtip shaphang ki longkmie armet ka la lah ban pynkohnguh bun bha ki longkmie ba kin leit ban kha ha ki jaka sumar bad kane ka la iarap haduh katta katta ban pynduna ia ka jingdon ki longkmie baiap por kha khun ne kata ka Maternal Mortality Rate (MMR).
Ka jinglah jong kane ka app ban treikam kadei da ka jingai jingtip kaba biang bad kaba tikna na ki nongtrei ka tnad ka Koit ka Khiah lyngba ki ANM sha kiDoktor bad sha ki heh ka koit ka khiah ha ki distrik bad ruh ha ki bor ba peit ha ka jylla kiba ka kam jong ki ka long pat ban buddien ia kito ki longkmie armet na ka por sha ka por namar ka paw hi bad kdew hi ha katei ka Mother App.
“Mynshwa, ka jingbuddien ia ka koit ka khiah jong ki longkmie armet kadei kaba shitom bad jynjar bha namar ka jingbym don ia ki jingtip kiba biang bad teng teng kaba ngi don ruh kadei ka bym da biang namar la shu lum bad thoh ha ki kot lane register,"ong u Ramkumar S, IAS, Additional Secretary ka tnad ka Koit ka Khiah ka sorkar jylla.
Ha kaba sdang, ia katei ka projek la pyntreikam nyngkong eh ha South West Garo Hills bad lyngba katei ka app la lap ba ka la kyntiew na ka 44persen sha ka 76 persen ki longkmie ba armet kiba leit bankha khun ha ki jaka sumar kata ruh tang ha ki 6 bnai.
Bad dei na ka jingseisoh ka rukom treikam ba hadien la pyntreiakmha baroh kawei ka jylla.
Da kaba pyndonkam ia ka Mother App ha ki phone jong ki, ki ANM ki lah ban lum lut ia ki jingtip shaphang ki longkmie armet kynthup naduh ka rta, ka jingma kaba ki lah ban don, ka Tarik ba ki lah ban kha, ka jingleit ai tika bad ruh mynno ki leit ban checkup nangta ruh ka jaka sah bad kiwei kiwei ki jingtip.
Ia kitei ki jingtip la buh ruh ha ka dashboard jong katei ka app khnang ba ki medical officer bad ki nongtrei ka koit ka khiah ruh ki lah ban buddien lang khamtam ia kito ki longkmie ba don jingma bad kiba lajan kha.
U Dr.Tyngshain Sutnga, Medical Officer jong ka Bhoirymbong CHC, u ju peit man ka po ria ka dashboard jong ka MOTHER ha ka shisngi ban buddien ia ka jingdon ki longkmie armet.
Da kaba leh kumtei u lah ban tip pat katno ngut ki longkmie armet kiba don jingma ha ka jaka ba u dei peit khnang ba un lah pat ban pynkynmaw ia ki ba kin wan tista ban checkup ba kin lah pat ban kha suk ia ki khun jong ki.
U ong ruh ba ka MOTHER App dangshen ka la pyllait im ia kawei ka longkmie kaba la don jingma kaba la kyntait ban leit kha ha jaka sumar ia I khun.
La ong ba ia katei ka jingjia lashim lypa ba kadei ka high-risk pregnancy lane ka jingpun khun kaba don jingma hadien ba laioh ia ki jingtip ba la ai da ki ANMLa iathuh ba mardor ka la kren bad pynsngewthuh ia katei ka longkmie ba don jingma lai sngi shwa ba kadei ban kha ia I khunlung bad phah ruh ia ka ASHA banleit kynduh ia ka.
Katei ka longkmie ka la kha shisngi hadien ka por ba la buh bad ka jaboh ka la sahkut shapoh.
Hynrei ki bahaing khlem pynslem ki la pyntip sha ka ASHA kaba leit ban peit mardor ia ka bad pyntip ruh sha ka CHC bad mardor la phah ia ka ambulance ban leit shaw na iingsah bad pynkit pat sha Hospital ha ka por kaba biang bad kumta ka la lait im.
Kane kadei tang ka nuksa ba kumno kane ka app ka lah ban iada bad pyllait ia ka jingim jong ki longkmie, ong u Dr.Sutnga.
Ki jingtip kiba lum lyngba ka MOTHER App, kadei kaba lah ruh ban peit paidbah ha ka dashboard lyngba ka website www.
meghealth.
in.
Kane ka data ka iarap ruh ban peit bad buddien wat ia ka koit ka khiah jong ki longkmie armet kaba dei ka dawbah kaba ka jylla mynta ka la duna ki longkmie ba iap por kha khun.
Kane MOTHER App ka pyni shai kdar sha ka pyrthei ba ka long shisha ka jingkyrkhu ia ka jylla Meghalaya.
Da kane ka sienjam ka sorkar ka la lah ruh ban wanrah bun ki polisi bad pyntreikam ruh ia ki kum ka Chief Minister Safe Motherhood Scheme kaba dei da ka thong ban pynduna ia ka jingiap ki longkmie armet (Maternal Mortality Rate) ha ka jylla.
Ia mynta hi, kane ka app ka iarap borbah ia ka sorkar Meghalaya ban pyntreikam ia katei ka projek kaba kongsantam ka Measurable Outcomes in Transforming Health Sector through a Holistic Approach focusing on Women EmpoweRment (MOTHER).
Shillong:Ka United Democratic Party (UDP) Sohra Circle ha ka 05 tarik u Naiwieng, 2022, ka la pynthikna ban sei ia u kyrtong sha ka elekshon jied nongmihkhmat sha ka ïing Dorbar Tha wain ka Jylla na Sohra Constituency, ïa u Bah Titossterwell Chyne uba dei u MDC ka Soh ra uba long kumjuh u CEM ka KHADC ban ïa khun ïa ka elekson ka ban wan.
La pynthikna ia ka kyrteng u Bah Titos da u Dr Jemino Mawthoh, Secretary ka UDP ha ka jingiadonlang u Bah Allantry F Dkhar, Working President, ki riewrangbah ba kynthup ia u Bah Droistar Khongsti, uba la ïakhun ia ka elekshon MLA na Sohra na ka seng HSPDP ha u snem 2018, u Bah S Micheal S Jyrwa, ki nongialam shnong na kylleng ki shnong ka Constituency kiba la ai jingkyrshan lang ia ka UDP ia kiba la pdiang burom da u Dr Jemino Mawthoh ha ka jingiadonlang ruh da u Bah Ryngkat Lyndem, MDC ka Laitkroh- Langkyrdem Constituency uba la pyniaid ia ka jingialang.
Haba kren ha kane ka jingialang ka UDP Sohra Circle U Bah Titos kum u MDC ka Sohra Constituency bad Chief Executive Member ka Khasi Hills Autonomous District Council u ong ka jingsngewkhia halor ka jingshah ialam bakla ki paidbah ka Sohra ha ka bor pisa ha ki khyndiat sngi tang na ka bynta ba kin leit ia don lang ha ki jingialang jong kiwei ki seng saiñ-hima, da kaba pynbieij da ki kot 5 hajar shi khlieh.
U Bah Titos ula iathuh bad sngew diaw mynsiem da kaba don ki nongmihkhmat kiba pynher khubor ha ki khyndiat bnai bad kiba ong “U Bah Titos u pang u shitom bad um lah ialeh elekshon shuh, hynrei kine ki khubor kiba mut ban pyntroiñ, hynrei ki nang pynskhem ia nga da kaba kitbok ia baroh ki paitbah ka sohra kin ia koit ia khiah bha".
Halor ki daw jong ka jingialeh biang ia ka elekshon MLA ban wan, u Bah Titos u la ong ba ka jubab na u ka long wat la ki paidbah ki la ai ka jingshaniah pynban u la hap ban shong sha ka liang pyrshah.
Haba phai ïa ka ka jingpaw nam ka shong Sohra ha kylleng ka jylla sngew kumba kala bit la biang na dong shadong pynban, u la ong ba ka Sohra Constituency ka wan shadien ha ka liang ka roi ka par bad kam don wat tang kawei ka Community Health Centre bad ym iohi dak ban kyntiew kyrdan ia ki PHC, ba wat la u MLA ba mynta u don ha ka Sorkar bad u sngap jar jar kumba la biang lut.
Halor ka pule puthi, u la ong ba ka Sohra Constituency kam don wat tang kawei ka College ruh ka ban ai jingnang jingstad ka thain Sohra bad ula ong ba ka ioh ka kot ka la hiar bha bad ktah ia ki paidbah khamtam hadien ka khlam COVID-19 kaba ban bha ïa ki nongbylla tih maw tih shyiap kiba bylla mynsngi bam da miet.
“Da kaba pynpaw ba ka jingkhlain jong nga kam shong ha nga shimet bad ka jingstad jong nga kam shong tang ha nga, hynrei ka jingstad ka shong ha ki paidbah ka Constituency kiba la ai buit ai bor ban long u nongialam u la ong ba da ka jingiatreilang yn lah ban pynurlong ia ki jingangnud ki paidbah ka Sohra Constituency"Kum u nong?alam u la ong u long u MDC ka Sohra bad u pyrshang, kat la i bor i ba rit ban trei ryngkat ki paitbah bad kumjuh ka jingialam naduh ba u long u CEM ka KHADC, la lah pat ban wanrah ia ka Land Act, ka Village Development Council kaba pynkhlain ha ka jingiarap ia ki shnong ki thaw bad ka Clan Bill bad ula ong ruh, ba wat lada ban pyrshah ïa ka sorkar ruh, u kloi ban ieng ryngkat ki dkhot hapoh KHADC.U Bah Titos W Chyne, u la mih khmat ia ka Sohra kum u MLA naduh u snem 2013 haduh u snem 2018 ha kaba u la shah rem noh ha u Bah Gavin Miguel Mylliem, MLA ba mynta ka Sohra na ka seng People’s Democratic Front (PDF).
Nongpoh:Ha ka sngi kaba u Bah Donkupar Sumer ha ryngkat bad ki nongkyrshan jong u, ki la mih noh na ka Party UDP, ki la pynpaw ba ka nongrim kaba la pynlong ia ki, ba kin mih noh na ka Party, ka dei hadien ba ki la shah lehbein palat ha ki heh nongialam ka UDP, kata ka long naduh ki nongialam hapoh ka Distrik bad ha ka jylla ruh kumjuh.
Lah ruh ban kdew hangne, ba u Bah Donkupar Sumer, u dei MDC barim ka Umsning Constituency bad kumba u long mynta, ka long ba u dei ruh u President ka UDP ha Umsning bad kum u Working President ka UDP ha Ri Bhoi.
U Bah Donkupar Sumer, haba kren bad ai jingpynshai sha ki paidbah ia ki nongrim kaba la pynlong ia u ban mih noh na ka Party, ka dei hadien ba u la lap ba shem, ba u la shah lehbein bad shah lehpalat ha ki heh nongialam ka Party bad kiba la shu thmu beit tang ba kumno ban pynsniew ia u bad khamtam eh haba iadei bad ka tiket na Umsning Constituency.
Ha katei ka jingialang, u Bah Donkupar Sumer, wat la u la mih noh na ka UDP, hynrei um pat pynbna satia ba shano un leit pyniasoh, ha kaba un sa pynbna shen ba un sa leit ban pyniasoh noh sha kano kano ka party kaba u sngewmon.
Nongpoh:Mynhynnin ka janmiet ha ka por 5 baje ei ei janmiet, ki nongialam bad ki dkhot jong ki kynhun seng, kiba kynthup ia ka HANM, HYC, UHM, ki la ioh ban bat haduh 25 ngut ki bar jylla, kiba la wan na Assam bad kiba thmu ban leit trei bylla sha Nongstoiñ.
La ong ba kitei ki bar jylla, kiba la wan sha ka jylla bad thmu leit sha Nongtoin, ki la wan da kawei ka kali Traveller, kaba don ia u number AS-25-BC-6247 bad ka jingthmu jongki ban leit sha Nongstoin, ka long na ka bynta ban leit shna ia ka pandal na ka bynta ka prokram jong u Myntri Rangbah ka jylla Meghalaya.
Haba iadei bad katei ka jingioh bat ia kitei ki bar jylla, Bah Pateng Myrsing, President ka HANM, u la ong ba ki la ioh jingtip na ka jingpyntip na ki para dkhot ka seng, ha kaba ki la ong ba la don ka jingwan rung beain ki bar jylla bad kumta haba kitei ki seng ki la pynap shrip ha Umran Dairy bad khynra ia ki kot ki sla, ki la lap ba kim don ia kino kino ki kot ki sla kiba biang bad la ong ba ia kitei ki bar jylla, la wan ialam da uwei u briew uba la tip kum u Halim Sheikh u ba na Dhubri Assam.
Kumta haba la lap ba kim don ia kino kino ki kot ki sla kiba biang, la leit ban aiti noh sha ki Umsning Police Outpost, na ka bynta ban pynlong jingtohkit bad ruh ban phah pynphai biang noh ia kitei ki bar jylla sha ka jaka kaba ki wan.
Nongpoh:U Myntri ka Sorkar Pdeng, uba dei peit ia ka tnad Jal Shakri, U Gajendra Singh Shekhawat, ha ka sngi saitjain, u la leit ban iuh kjat ha Ribhoi na ka bynta ban ia kynduh ia ki Ophisar Sorkar ban wad jingtip halor ki kam pynroi bala pyntrei kam ha kane ka District kum kawei na ka ‘Aspira tional District’ kaba la nang kyrpang ia ki kam pynroi, ban kyntiew ia ka roi ka par jong kane ka District lyngba ki song pynroi na ka Sorkar Kmie.
Haba wan ban iuh kjat ha Ri Bhoi, u Gajendra Singh Shekhawat, u la leit ban jurip ia ka Aganwadi Center ha Umdihar, bad ban ia kynduh kyrpang ia ki khynnah, hadien kata ula pynlong ia ka jingiakynduh lang bad ki Ophisar Sorkar ha Conference Hall ka Ophis u Deputy Commissioner ka Ribhoi ban wad jingtip halor ka jingpyntreikam ia ki song pynroi lyngba ka sorkar kmie ha kane ka District ba la tip kum ka Aspirational District.
Ha katei ka jingiakynduh lang la shim bynta ruh da ki Ophisar Sorkar naki tnad treikam bapher bapher ka Ribhoi bad kynthup ruh ia ki Ophisar kiba synran ia U Myntri ka Sorkar Pdeng, ha kaba ia kane ka jingiakynduh lang la pyniaid da u Deputy Commissioner ka Ribhoi, U Arpit Upadhay, u ba la ai ka jingpynshai halor shibun ki kam pynroi kiba ki la leh lyngba kita ki song pynroi kum ka Aspirational District.
Lyngba jong kane ka sngi ula leit ruh ban shim bynta ha ka program ha District Library Auditorium Hall, ha kaba la Sam ia ka song Pisa na ka bynta ki Village community Felicitator lyngba ka Meghalaya community Led Landscape Project, kiba dei ki kam kiba ki trei ban iada ia ka mariang ban pyneh ia ki umbam umdih bad ia ki khlaw ki btap.
Na ka liang jong u Myntri ka Sorkar Pdeng, U Gajendra Singh Shekhawat ula pynpaw ruh ba u sngewkmen ban ioh ban ia kynduh ia ki Ophisar bad ki Nongshong Shnong ka Ribhoi, ha kaba kum ka Aspirational District ki la trei ryngkat ban kyntiew ia kane ka District ha ka roi ka par bad ula pynpaw ruh ba ka Sorkar BJP ha ka jingialam u Narenda Modi u la leh shibun ki kam pynroi ban kyntiew ia ka Ri India hi baroh kawei.
Shillong: Kawei ka briew ba 24 snem ka rta na West Khasi Hills, Meghalaya ka la wan ha ka department Oral and Maxillofacial Surgery (OMFS) ha Supercare Hospital, Shillong ha ka 24 tarik u Risaw, 2022 ryngkat bad ki jingbatai ba ka don ka jingpang bajur ha ki Bilateral temporo-mandibular joints (TMJ) kiba dei ki joint ba khih kiba pynïasoh ïa ka bynta ba ha trai ka shyntur sha ka bynta ka khlieh.
Ka don jingeh ban bam bad ktha jingbam, ka jingjynjar ban plie bad khang ïa ka shyntur bad ka jingjynjar ban pyndait ïa ki bniat ba nalor bad na trai la shisnem bad ka jingshitom ban dait ïa ki jingbam.
Ka jingleh MRI ïa ka ka pyni ba ka dei ka jingpang bilateral degenerative TM joint.
Ka kynhun ki doctor ka Oral and Maxillofacial (kiba dei ki dkhot ka OncomaxNE association) ba la khlieh da i Dr.Bobby Linda Majaw na Shillong bad Dr.Ashutosh Vatsyayan na Guwahati kila puid ha ka sien ba nyngkong eh da ka CAD/CAM Alloplastic Bilateral Temporo-mandibular Joint replacement ha ka Supercare Hospital,Shillong.
Ïa kane ka jingbujli ïa kane ka bynta jong ka shyntur la shna ha ka TMJ CONSULTANCY SERVICES ha Bhopal hapoh ka jingkhmih u Dr.Darpan Bhargava.
Kane ka jingpuid kala neh 8 kynta.
U Dr.P S Chakraborty, uba dei u Co-director ka OncomaxNe bad uba dang leh mynta ïa ka MSc.
ha ka Clinical Oncology ha Birmingham, UK ula pynpaw ïa ka jingkmen halor ka jingjop kane ka kynhun ban leh ïa kane ka jingpuid da ka jingjop.
Hadien ka jingpuid, ine iba shah sumar im shym la don shuh ïa ka jingpang ha ka TMJ bad ila lah ban plie bad khang ïa ka shyntur ha ka rukom kaba dei.
Ïa kane ka jingpuid la kyrshan da ka scheme MHIS jong ka sorkar.
Ka kynhun kine ki doctor kiba leh ïa kane ki kynthup ïa u Dr.Debashish Borkotoky (OMFS) bad ki Anaesthetist, Dr.Sangeeta Kar bad Dr.Janardhan Bordoloi.
Nongpoh: Da ka jingthmu ban wanrah ia ka jingiatylli bad ban iatreilang bad ka Synjuk ki Rangbah Shnong Ri Bhoi District (SRSRBD), ki nongialam shnong kiba hap hapoh ka Raid Marwet bad kiba don ha khappud bad ka Assam, hynnin ka sngi Saitjain ha Umtyrnga, ki la thaw da kawei ka kynhun, kaba la tip kum ka Synjuk Rangbah Shnong Them Marwet.
Ia ki nongkitkam jong katei ka synjuk ba thymmai bad kaba long kum kawei na ki shnat treikam ka SRSRBD, la leit ban pynskhem da u Bah BB Makdoh, President ka SRSRBD, ha ryngkat ka jingdon u Bah PB Sylliang, Secretary lem bad kiwei de ki riew rangbah.
Ki nongkitkam jong katei ka Synjuk ki Rangbah Shnong Them Marwet, ki kynthup ia u Bah Bestarwell Shylla kum u Chairman, u Bah Elin Suting kum u Vice Chairman, u Bah Regular Pohshna kum u Vice co- Chairman, u Bah Boney Khongmalai kum u General Secretary lem bad kiwei.
Nongpoh: Kawei ka kali kamai kaba mih na ki thain Sohiong bad kaba la kit shibun eh ka Kyiad Pyrsi bad kaba la thmu ban pynpoi sha ka thain Umsohphria, Ri Bhoi, ka la shah bat noh ha ki samla ka shnong Umsohphria, kiba la bat ia katei ka kali ha ryngkat ka jingdon ki kynhun sengbhalang, kiba kynthup ia ka FKJGP, KSU bad RBYF.La ong ba katei ka jingioh ki samla bad seng ban bat ia katei ka kali kit Kyiad, ka la jia mynha ka miet sngi Thohdieng, ha kaba kitei ki samla bad sengbhalang, ki la ioh jingtip ba la don kawei ka kali, kaba la kit shibun ka Kyiad bad kaba la thmu ban pynpoi ha katei ka shnong.
Kumta haba shimmkhia ia katei ka jingtip, kitei ki samla bad seng, ki la ap ha Umsohphria ha katei ka jaka, ki la lap shibun ka Kyiad Pyrsi na katei ka kali na katei ka kali kamai kaba don ia u number ML-05-U- 4988.
Kumta hadien ba la lap ia katei ka Kyiad, kitei ki samla bad seng, ki la leit ban aiti noh sha ki Pulit ka Patharkhmah Police Outpost, khnang ba kin leh katkum ki kyndon Ain.
Shillong:Ka seng Hynniewtrep Integrated Territorial Organization (HITO) myn ha ka 4 tarik Naiwieng 2022, ha ka jingleit ia kynduh ia u bah Metbah Lyngdoh, u lamphang ka iing dorbar thawaiñ, ka dawa ba dei ban pynduh pyndam noh ia ka Casino ha ka jylla.
Ka Seng HITO lyngba u bah Donbok, ba dei ruh u President ha ka jingiakynduh ia u Lamphang, ki la dawa ban pynlong ka dorbar kaba kyrpang ban pynduh pyndam noh ia ka khalai Casino.
Haka jing iakren bad ki lad pa thai khubor, u bah Donbok ula ong ruh ba ka seng kan buh por haduh ka 24 tarik Naiwieng ban khot dorbar kyrpang, na ka bynta ka Casino bad lada u lamphang um shym la khot ia ka dorbar; ka seng HITO kan sa pynlong ka Drama Jakor ia ka jylla, tangban pynthud ia ka Tamasa Cherry Blossom.
Ka sorkar ka pynlong lut phut ia ki tamasa bym don jingmih wat haba ka la pynlut haduh 14 Klur tyngka.
Shuh shuh bad ka lum khajna na ki paitbah bad kumta ki la dei ban ai ne sam noh ka bai scholarship jongki samla pule bad kiwei kiwei ha jaka ban pynlut sha ki tamasa, ong u bah Donbok Dkhar.
long live HITO.Shillong:Sa katto katne bnai ka elekshon ban jied biang ia ki nongmihkhmat, sha ka ïingdorbar thawaiñ ka jylla megha laya, ha ki 60tylli ki konstitwensi ka ban long ha u snem 2023.
Katkum ki khubor la ioh jingtip ba u wei na ki riew iasaid aiñ ba la Rangbah bha,u bah VGK Kynta u la pyn bna lem ba un mih madan ha kane ka kynti ba mynta ban iakhun ia ka elekshon ban wan na Nongthymmai konstitwensi.
Katkum ka jingpyllait khubor jong u ne u Rangbah haka Facebook page jong u, da ki jingthoh kiba ong,"Ka lawei ki khun ki ksiew ka ri,ha ka kti ka jong phi, nga kyrmen kan wan ka jingsngewthuh, ngi iohi ba ngi duna bha, wat la ngi bun paid, namar ka jong ki ngin iatreilang ban pruid ki lad ki lynti ban skhem ka matti ki lawei, nga la rai ban mih shakhmat ha u 2023 na (21-Nongthymmai constituency)ha kane ka kynti ka sien ka ba nyngkong lada nga jop ka lyngkor ba khia tam,lada kam long kumta, ngan nym shah kynnoh bad kynthoh da leilei ruh" la pynkut ka kyrwoh na u ne u Rangbah ba pawkhmat bha bad u nong iasaidaiñ ba shemphang bha jong ka jylla Meghalaya.
kYRMEN BA PHIN JOP BEITMay God be with youall the best sir.
Shillong:Ki pulit na Mawlai mynhynnin ka sngi, ki la khot ban pynshai ia ka iing ka sem jong u bah Cheristerfield Thangkhiew, halor ka kaiphod shah pyniap ia u bah Cherish, ha ryngkat ka jingbud synranlang jong ka Sur ka bri u Hynniewtrep.
Halor kane ka jing shah pyniap u bah Cherish, ka sur ka bri u hynniewtrep ha ryngkat ka iing ka sem jong u bah Che, ki la leit ha ka 25 tarik ha Sadar police station ban buddien ha kaba iadei bad kane ka kam.
Ha ka jingiakren bad u bah Donbok, ula ong ba ka jingthmu jong ka sur ka bri u hynniewtrep, ki la thmu ban leit ia kynduh ia u Investigation Officer, u bah Jef Suting, hynrei na ka liang jong u Officer incharge ka Sadar Police Station, u ong ba ia kane ka case shah pyniap u bah Che, ki la dep ban aiti ha Mawlai Police station, namar une u Investigation Officer uba shim jingbah khlieh ia kane ka case jong u bah Che, u la shah kynriah kam noh sha South Sudan.
Kumta na ka liang Ka Sur Ka Bri u hynniewtrep, myn ha ka step jongka ka 4 tarik Naiwieng, ki la wan ban kynduh ia ka Officer Incharge jongka Mawlai Police Station, hynrei ka jingiakren, kam shym la pynhun ia ki, ong ubah Donbok.
Ka jingpoi jong ka Sur Ka Bri U Hynniewtrep, ha kane ka jaka ka long kum u Cock Badminton, namar napoh Sadar laphah sha Mawlai bad na Mawlai pat ki ong une u IO ba la shimti thymmai lane kum u IO ban buddien ia ka case u shong hapoh Reserve Police u Subir Sangma, ba dei ruh u DSP.U bah Donbok ula ong ruh ba ka jingleh jongki pulit ka dei beit ban pynslem kai bad ban pynjah klep khnang ba ki paitbah kin klet.
Kum ka kynhun, ki la ong ba kin nym shongthait bad kin ym sangeh, katba ym pat ioh ia ka jingbishar hok jong ka iing ka sem u bah Cheristerfield Thangkhiew.
Iakhih haduh da ioh ka hok.
Kane ka dei ka injustice iaka jaidbynriew.
Ka por Kan wan ba baroh kin sa thait and then it’s a Revolution baby.
Nongpoh:Ka long ka sngi sah jingkynmaw bad jing kyrkhu ia ki paitbah nongshong sh nong jong ka shnong Mawtari myrdon, hadien ba U MP ka Lok Sabha U Ma Vincent Pala, mynhynnin ka sngi u la wan plie paitbah ia ka ïing Dorbar ba paka ha ka shong Mawtari Myrdon kaba dei kawei na ki shnong ha Ribhoi kaba la sdang ban kiew sted bha ha ka liang ki kam pynroi.
Ia katei ka ïing dorbar la tei ha ka jinglut kumba 18.50 lakh kaba kynthup 3.50 lakh, lyngba ka skhim SRWP jong u snem 2016-17, bad 5 Lakh naka MP LADS jong u snem 2021-23.
La wan sakhi ha katei ka sngi da jing don lang jong u Dr C Lyngdoh MLA barim ka Umsning Constituency, Bah Adrian L Chyne President MPYC na Mylliem, Kong Rona Khymdeit MDC barim Ka Nongpoh, Raja Brahma BDO C&RD Block Umsning, Bah Bipul Thangkhiew President ka RBYF, Bah Rocky Marweiñ President ka UBCC, Bah BS Nongphlang Rangbah Shnong ka Mawtari Myrdon, bad kiwei kiwei ki riew Rangbah.
Shillong:Ka Seng Kur Warjri ka la sdang ban rakhe ia ka Lyngkhuh Snem Rupa, naduh ka 1tarik Naiwieng, 2022 da ka Pyninam Syn tiew bad kiwei kiwei ki mar rep ka ba la pynlong ha Forever Rosely Nursery, Pom lum ka ban kut ha ka sngi saitjaiñ 5tarik Naiwieng, 2022.
Ka jingrakhe kaba bud kan long da ka Dorbar Bah jong ka Kur Warjri ha Sohryngkham ha ka 11tarik, Naiwieng, 2022 naduh 10 baje mynstep.
Ia kane la pyntip da u Bah Sunshine Warjri, Saiñpyniar ka Seng Kur Warjri ha ka lympung pathai ha kaba u la kyrpad ia baroh ki parakur na kylleng ka Bri Hynñiewtrep ba kin ia poi ryntih ha katei ka sngi.
La iathuh lyngkot ruh ia ka jingthmu jong ka seng Kur Warjri bad ki kam ba la leh ha kine ki arphewsan snem ba la leit kata naduh ba la seng ha u snem 1998.
La pyntip ba naduh ba la seng, ki don tang kumba lai tylli ki shnat bad mynta pat ki la roi haduh kumba laiphew tylli ki shnat jong ka Seng Kur Warjri.
Ka jingrakhe ia ka lyngkhuh arphewsan snem kan kut ha u snem 2023 da ka Dorbar Bah ka ban long ha Mawphlang.
Ha ka ba iadei bad ki rong ki taw ban rakhe ia ka Lyngkhuh Snem Rupa, u Bah Kester Warjri, Shongknor ka Lympung Rakhe u la iathuh ba kin don ki lat ki ba khia thew kum ka thoh ka tar ha ki ba bun ki rukom naduh ka thoh khana, thoh phawar, nangta ka thohdur bad kiwei kiwei ki kam pynproh jabieng bad pynphuh pynphieng artat ia ka jingrakhe.
Nalor kata kin don ruh ki tamasa shad, rwai bad tem sur bad kiwei kiwei ki kam byrngia ki ba kynthup ruh kum ka jingthmu ban kyntiew ia ki sap jong ki samla ha ka Kur Warjri.
Ka Seng Kur Warjri ka la pyrto ruh ia u synñiang jong u Khliehduh ba mynshwa u Bah D L Warjri, u ba la khlad noh na ka pyrthei mynshem snem bad mynta la shimti ia ka kam khliehduh da u Bah George Warjri ha ryngkat bad la ka kynhun treikam.
Shillong:Ka kynhun jong ki nonghikai skul Primary ha ri India ba roh kawei, ki la pynlong ia ka jing iakynduh lang ka jong ki ha ka jingialang ba la long ha Polo.
Ka All India Primary Teacher Federation (AITF) ryngkat ka jingiatreilang bad ka kynhun ki nonghikai Primary na ka jylla, ha ka shatri jong ka All Meghalaya Primary School Tea cher Association (AMPSTA).
Ha ka jingialang ba i phuh i phieng bad ba shongkun shong shngain bha, la wan iashim bynta lem da palat 24tylli ki kynhuh jong ki nonghikai skul primary na kylleng ka ri India ruh kumjuh.
La iohi ruh ha kane ka sngi ia ki jingshad, jingrwai tynrai na ki kynhun nonghikai na jylla Meghalaya bad kiwei ruh ki jylla.
Da ki spah ngut ki nonghikai la iohi ba ki wan ban sakhi ha kane ka jingialang bah ka jong ki na kylleng ka jylla Meghalaya bad ki 24tylli ki kynhun ki don lang bad ka AIPTF ban pynlong ia kane ka sngi ka ban sah jingkynmaw bad kaba jop ia ka AMPSTA kaba la shim ban pynlong ia ka jingiakynduh lang ha jylla Meghalaya.
Ha kane ka sngi la don lang ki nongialam jong ka All India Primary Teacher federation (AIPTF) u Rampal Singh, ki nongialam ka All Meghalaya Primary School Teacher Association (AMPSTA) naduh u President, u Mrithunjoy ch Marak, treasurer jong ka AMPSTA, kong L Tiewsoh, General secretary jong ka AMPSTA, bah F C shullai bad kiwei pat ki heh sorkar na ka jylla Meghalaya, ha kaba U Bah D P Wahlang, Chief secretary jong ka jylla,u long u kongsan, u Ambrose ch Marak Secretary jong ka tnat pule puthi jong ka sorkar Meghalaya.
Haba ai jingkren ha kane ka sngi u bah FC Shullai, u la ong ba ka dei ka thong jong ka AMPSTA ban pynlong ia ka General council ha Meghalaya, wat la ki don shibun ki jingeh na ka liang ka Seng ki ia kynduh ha ka jingiaid lynti jong ka.
U bah FC Shullai, u la iathuh ruh khyndiat ia ki kam ba ka AMPSTA, ka la leh haba iadei bad ka Mid-day meal skhim, namar lada pyntrei ia kane ka skhim, ki nonghikai kim don por ban shet ja ia ki khynnah bad ki la ai jingmut ia ka sorkar ba kan buh noh ia ki nongshet ja sngi ia ki khynnah ha ki skul, kumta ka Sorkar ka la leh ia kane ka jing dawa jong ka AMPSTA.Haba ai jingkren ha kane ka sngi, u kongsan u la ai khublei ia ki nongialam jong ka AIPTF bad AMPSTA, kiba la trei shitom ban kyntiew ia ka pule puthi ha ka ri hi baroh kawei, ba kin nang treishitom shuh shuh.
U CS u la iathuh ruh ba ka tnat pule puthi hi ka dei kawei na ki tnat ka ba jynjar bha ha ki ba bun ki liang, la ka dei ha ka jingsiew tulop ne kiwei kiwei pat ki bynta ba ia dei bad ka pule dangle ha ka jylla bad ka ri kumjuh.
Shillong:Ka kynhun rwai ba pawnam bha na nongbah Shillong, ka Shillong Chamber Choir, sa shisien pat ka la pynshohbiej ia ki paidbah ha ka jingialang bah ba 90 jong ka Interpoll General Assembly, kaba la wan ban iashim bynta palat 120tylli ki ri na kylleng jong ka pyrthei.
Ka jingshim bynta ba lah ban ong noh kum kawei, na kaba heh tam, kaba ki la ioh ka lad ban shim bynta, ban ai ia ka jingrwai ka jong ki, ha kaba ki la rwai ruh palat 10tylli ki jait ktien, satlak ka pyrthei, ki rwai ha ka ktien Chinese, Arabic, French bad Italian nalor kiwei pat.
Ka kynhun ka la pynbeit pynbiang ruh da ki bnai, haba ia dei bad ki nong shad, ha ka jingrwai ba 75minit tam ka jong ki, ha kaba ki nongshad ki la shad haduh 60ngut bad 40ngut na ka kynhun rwai jong ka Shillong Chamber Choir.
Shillong: Ka Ephphatha Society (ka seng trei mon sngewbha kaba trei na ka bynta ki briew ba duna ha ki dkhot met/differently abled person), mynta ka sngi ka la pynlong ïa ka Awareness Program halor ka phang: “Ki jingeh ba ki ïa kynduh bad ki lad jingiarap na ka bynta ki briew ba kyrpang).
Ïa kane ka program la pynlong ha Community Hall Wapung Skur East Jaiñtia Hills, la wan ban shim bynta ha kane ka program da ki 39 ngut ki briew ba kyrpang bad kiba ha ïing ha sem jong ki kiba na ka shnong Tuber Sohshrieh, Tuber Kmai Shnong, Wapung Shnong, Wapung Skur, Pamra Kmai Shnong, Pamra Paithlu bad Mookhep.
Ia ka program la pyniaid da u Ma Meker Ksih, la ioh ïa ka jingkren pdiang na u Ma Posting Dkhar Asst.Waheh Shnong Wapung Skur bad ka jingkren khublei na u Babu Serious Dkhar.
Ïa ka program la pyn bynta ha ki ar bynta (session).
Ka bynta ba nyngkong halor ka phang: “Ki jingeh ba ki ïa kynduh ha ïing ha sem, ha ki Shnong ki thaw bad ha ka Imlang Sahlang “ ïa kane ka bynta la kren pynshai da I Ms.Heini Sumer Protection Officer (PO) Khliehriat bad ïa ka bynta kaba ar halor ka phang: “Ki lad jingiarap na ka bynta kiba duna dkhot met" ïa kaba la ai jingpynshai da ka kong Ripaia Passah District Social Welfare Officer (DSWO) Khliehriat.
Kiba duna dkhot met bad kiba ha ïing ha sem jong ki; ki la ai khublei ia ka Ephphatha Society kaba la pynlong ïa kane ka program kaba long ka lad ban kyntiew ïa ka longbriew manbriew ba kyrpang jong ki ha ka imlang sahlang bad ka jingtip ia ka hok long briew man briew ba kyrpang jong ki kum ki briew ba kyrpang.
Ka Ephphatha Society ka la ai khublei ïa ki Resource Person, ki Rangbah Shnong jong ki tei ki Shnong, ïa ki khynnah Skul ka K.B Memorial Secondary School Wapung, ki dkhot ka Ephphatha Society bad kumjuh ïa ka shnong Wapung Skur kaba la shah ban pynlong ïa kane ka program bad kaba la pynbiang ïa ki jingdonkam baroh bad kumjuh ia ka Tnad Social Welfare kaba la bei tyngka na ka bynta kane ka program.
New Delhi: Ka tnat pule puthi jong ka sorkar pdeng ka la pyllait ia ka kaiphod halor ka Unified District Information System for Education Plus (UDISE+) 2021-22 ha kaba iadei bad ka pule puthi ha ki skul ha India.
Ia ka UDISE+ kaba lum jngtip online na ki skul kadei kaba la shna da ka Department of School Education & Literacy ha u snem 2018-19 ban peit ia ki jingeh ba iadei bad ka rukom lum jingtip barim kaba shu thoh.
Ha ka UDISE+ system, la wanrah ia ki jingkylla khamtam ha ki bynta ba iadei bad ka jingioh jingtip, ka data mapping bad ka jingpynthikna ia ka jingtip.
Ha ka UDISE+ 2021-22, la lum ia kiwei kiwei ki jingtip halor ki mat ba kongsan kum ka digital library, peer learning, hard spot identification, ka jingdon jong ki kot ha library jong ki skul bad kiwei kiwei ha ka sien ba nyngkong ba iadei bad ki sienjam jong ka NEP 2020.
Ki khynnah pule bad ki nonghikai ha ki skul:Ha u 2021-22 ki khynnah kiba rung skul ha ki kyrdan pule primary haduh higher secondary kilong 25.57 klur haba ianujor bad 25.38 klur ka jingrung skul ha u 2020-21, kane ka pyni ka jingkiew kaba 19.36 lak ka jingdon ki khynnah kiba rung skul thymmai.
Ka jingdon ki khynnah pule Scheduled caste kiba rung skul ka la kiew sha ka 4.82 klur ha u 2021-22 haba ianujor bad 2.51 klur ha u 2021-22 na ka 2.49 klur ha u 2020-21.
Kumjuh ruh, ka jingdon ki Scheduled Tribe kiba rung skul ka la kiew sha ka 2.51 klur ha u 2021-22 na ka 2.49 klur ha u 2020-21.
Ka jingdon ki khynnah pule na ka thup other backward ruh ka la kiew sha ka 11.48 klur ha u 2021-22 na ka 11.35 klur ha u 2020-21.
Ka Gross Enrolment Ration (GER) kaba peit ia ka jingiashim bynta baroh ka la kiew ha u 2021-22 ha ki kyrdan pule primary, upper primary bad higher secondary ha ki skul, haba ianujor bad u 2020-21.
Kum ban shu kdew, ka GER ha kyrdan pule higher secondary ka la kiew bha na ka 53.8% ha u 2021-21 sha ka 57.6% ha u 2021-22.
Ka jingdon ki Children with Special Needs (CWSN) kiba rung skul ha u 2021-22 kalong 22.67 lak haba ianujor bad 21.91 lak ha u 2020-21 kaba pyni ka jingkiew kaba 3.45% ha u 2020-21.
Ha u 2021-22 palat 12.29 klur ki khynnah kynthei ki la rung skul ha ka kyrdan pule primary haduh higher secondary kaba pyni ka jingkiew kaba 8.19 lak haba ianujor bad ka jingrung skul ki khynnah kynthei ha u 2020-21.
Ka Gender Parity Index (GPI) jong ka GER ka pyni ka jingdon ki khynnah kynthei ha ki skul ka iadei bad ka jingdon ki khynnah kynthei ha ki rta bapher bapher ha ka imlang sahlang.
Ka GPI value ha baroh ki kyrdan ha ki skul ki pyni ia ka jingiashim bynta shuh shuh ki khynnah kynthei ha ki skul.
Ha u 2021-22, ka jingdon ki khynnah pule Scheduled Caste (SC) naduh ka kyrdan pule Primary haduh Higher Secondary ka la kiew sha ka 4.83 klur na ka 4.78 klur ha u 2020-21.
Kumjuh ruh, ka jingdon ki khynnah pule Scheduled Tribe (ST) ka la kiew na ka 2.49 klur sha ka 2.51 klur bad ki khynnah pule Other Backward Caste (OBC) na ka 11.35 klur sha ka 11.49 klur ha u 2020-21 bad 2021-22.
Ka jingdon ki skul ha u 2021-22 kalong 14.89 lak haba ianujor bad 15.09 lak ha u 2020-21.
Ka jinghiar ha ka jingdon ki skul kalong namar ka jingkhang ia ki skul shimet bad kiwei kiwei bad ka jingkyllum lang ia ki skul da ki bun ki jylla.
Ki jingdon jingem ha ki skul: Ka jingktah ka Skhim Samagra ShikshaKa jingdon ki jingdon jingem ha ki skul haduh u 2021-22 kilong kumne harum:• Ka bording elektrik: 89.3%• Ka Umdih: 98.2%• Ka painkhana na ka bynta ki kynthei: 97.5%• Ka painkhana na ka bynta ki CWSN: 27%• Ki jaka sait kti: 93.6%• Madan ialehkai: 77%• Ka rynsan ba don bad jingbat na ka bynta ki CWSN: 49.7%• Library/ kamra pule/jaka pule: 87.3%Ki sienjam ha ki kam ka mariang kiba iaineh na ka bynta ki skul• Kitchen Garden: 27.7%• Jaka pynlang umslap: 21%Na ka bynta ki jingtip ba bniah, peit ia ka link harum:.
New Delhi: Ka Department of School Education and Literacy, Tnat Pule puthi jong ka sorkar pdeng mynta ka sngi ka la pyllait ia ka Performance Grading Index (PGI) na ka bynta ki Jylla/UT jong u snem 2020-21, ka index kaba kyrpang na ka bynta ka jingpeit bniah ia ka jinglong ka pule puthi jong ki skul ha kylleng ki Jylla/UT.Ka pule puthi ha India ka long kawei na kiba heh tam ha ka pyrthei ha kaba ka don 14.9 lak ki skul, 95 lak ki nonghikai, bad jan 26.5 klur ki khynnah pule na ki jinglong jingman bapher bapher ha ka imlang sahlang bad ka ioh ka kot.
Ka DoSE&L ka la saindur ia ka PGI na ka bynta ki Jylla/UT ban sngewthuh ia ki kam kiba don nongrim ha ka data halor ka jinglah lehbha bad ki jingjop ha ka pule puthi jong ki skul ha baroh ki jylla/UT.Ka jing thmu ba kongsan jong ka PGI kalong ban kyntiew ia ka jingthaw polisi katkum ka jingshisha bad phaikhmat sha ka jingpynbeit ban pynthikna ka pule puthi kaba bha ia baroh.
Haduh mynta, ka DoSE&L ka la pyllait ia ka kaiphod PGI na ka bynta u snem 2017-18, 2018-19 bad 2019-20.
Ka kaiphod ba mynta kadei na ka bynta u snem 2020-21.
Ka thup PGI ka kynthup 1000 tylli ki mat ha 70 tylli ki dak ba la kynthup ha 2 tylli ki kyrdan kum ki jingjop, Governance Management (GM).
Ia kine ki thup la phiah ha ki 5 bynta, kum ki Learning Outcome (LO), Access (A), Infrastructure& Facilities (IF), Equity (E) & Governance Process (GP).
Kumba la leh ha ki snem ba la leit, ka PGI 2020-21 ka buh kyrdan ia ki Jylla/UT ha ki shiphew kyrdan kum ka highest achievable Grade kaba long ka Level 1, kaba dei na ka bynta ka Jylla/UT kiba ioh palat 950 point na ka 1000 points.
Ka kyrdan ba sha trai duh kadei ka Level 10 kaba dei ia kiba ioh hapoh ka 551.
Ka jingthmu jong ka PGI kalong ban kyntiew ia ki Jylla & UT sha ka jingsdang ia ki prokram bapher bapher ki ban wanrah ka pule puthi kaba donkam kaba kynthup baroh ki bynta.
La antad ba ka PGI kan iarap ia ki jylla bad ki UT ban phaikhmat sha ki jingduna bad ban peit shuwa ia ki kam kiba kongsan ban pynthikna ba ka jinglong ka pule puthi ha ki skul kalong kaba khlain ha man ka kyrdan.
Baroh ki don 7 tylli ki Jylla bad ki UT, kum ka Kerala, Punjab, Chandigarh, Maharashtra, Gujarat, Rajasthan, bad Andhra Pradesh kiba la kot sha ka Level II (ba ioh 901-950 ki point) ha u 2020-21 haba ianujor bad ka jingbym don kino kino ki jylla ba ioh ha u 2017-18 bad 4 tylli ha u 2019-20.
Ka Gujarat, Rajasthan bad Andhra Pradesh kidei kiba dang shu rung thymmai ha kane ka kyrdan kaba heh tam jong kano kano ka jylla haduh mynta.
Ka UT kaba dang shu thaw thymmai ka Ladakh ka la kiew bha ha ka PGI na ka Level 8 sha ka Level 4 ha u 2020-21 lane ka la kiew ha ka jingioh point jong ka da 299 point ha u 2020-21 haba ianujor bad u 2019-20 bad kane ka la long ka jingkiew kaba heh duh ha ka shi snem.
Ki jingioh point bad kyrdan PGI da ki jylla/UT ha u 2020-21 kadei ka dak jong ka jingiahap jong ka rukom treikam PGI.Ka jingioh point PGI katkum ka dak ka pyni ia ki bynta ha kaba ka jylla ka donkam ban leh bha.
Ka PGI ka pyni ia ka jinglah leh bha jong baroh ki Jylla/UT kaba ai mynsiem ia ki ban leh bha bad ban bud ia ki rukom kiba bha ba kiwei ki jylla ki bud.
