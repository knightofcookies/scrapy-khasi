Ka jing ia kynad mynta hapdeng ka Assam bad ka Mizoram, ka dei ha ki bynta jong ka  Cachar, Hailakandi  bad  ka Karimganj district jong ka Barak valley.
Shillong: Kiba ioh pang covid mynta ka sngi, ki don 425ngut, kiba jem na ka jingpang, ki don 421ngut bad kiba iap, ki don tang 2ngut.
Kiba dang don ha ka jingpang mynta ka sngi, ki long 4,365ngut bad kiba iap, ki la poi baroh sha ka 908ngut.
Ka East Khasi hills, ka don 159ngut kiba ioh pang thymmai bad ka Ribhoi ka don 88ngut kiba ioh pang.
Katno ka long kaba itynnad bad ba dap jingkyrmen ban iohi ba ka Seng Samla Mawlai Pyllun(SSMP), ka la mih shakhmat ban long ka atiar ba ai bor ia u paidbah khamtam eh ia kinongshong shnong Mawlai hi baroh kawei.
Bun na ki dong jong ka Mawlai ki la ngat ha kashitom ka shipa namar ka jingleh mutlop jong ka Sorkar halor ki mat ba iadei bad ka Martenbad ka jingpynkhein rul pynkhein ain jong ka Municipal Board khamtam eh ia ki kyndon jongka Bio-Medical Waste Management Rules, 2016.
Ka jingleh bymsuidniew ia katei ka jaka ka la long kaba palat liam namar ka Marten ka lashakri kumba 80 snem tam ia ka Sor Shillong bad khap sor bad shibun shah ruh ia ka jingkitba ka dei ban kit (capacity) kumba la saindur naduh mynnongkong.
Watla katta ruh ki Myntrikiba peit ia ki Tnad Pynroi Sor & Municipal kim shim satia ia ka jingkitkhia ban wad nohmardor ia kiwei pat ki jaka (alternate landfills) khnang ban kham duna noh khyndiat kajingbankhia ia ka Marten.
Ngi iohi ia ka jingkren jong u ma Sniawbhalang Dhar halor kane ka mat ba ka Sorkar ka laialeh ban ithuh (identify) ia kita ki jaka.
Hynrei tang ban shu identify kam pat long kaba biangkhamtam eh ia ka jingsdang ban theh ia ki Biomedical wastes ba la iaid shakhmat hangthie haMarten khlem da bud ia ki kyndon.
Katkum ka Revised Guidelines, ka Common Bio-MedicalWaste Treatment and Disposal Facility (CBWTF) ka dei ban jngai kumba 500 mitar (bufferzone) na ki jaka sah briew (notified residential and areas) lane dei ban sdang ia ki ha ki jaka baailad ban shna karkhana (notified industrial areas) khlem da donkam ia kita ki jingpynjngailane ki “buffer zone".
U Sniawbhalang Dhar u lah bat ia kine ki portfolios la bun snem mynta hynrei balei pat haduhba hap mih shakhmat da ki nongshong shnong ka shnong Mawlai ban pyni ia kitei ki kyndon?Kum u Myntri ba dei ban peit ia ka Municipal, kumno um lah ban pynbiang jaka theh niut iaki nong Jowai lane ban pynbeit kita ki kynrum kynram bad ka jaka bret niut ha Mynkjai? Ukhlem ai wat tang ia ka jingpynshai ba kumno bad balei ki trok kit niut na Jaintia Hills ki iohjingbit ban wan shaduh sha Marten ban bret ia ki jaboh ki jabain jong ki? Hato kane kam pyniia ka jingleh jubor ka jong u kum u Myntri ba u khlem salia shuh ban pyrkhat ia ka jinglongjingman jong ka Marten kaba la ktah shikatdei eh ia ka koit ka khiah ka jong ki Nong Mawlai?Ka SSMP ka la ai por 14 sngi ia ka Sorkar ban pynbha ia ka kor “treatment plant" bad ladakam leh eiei, kane ka Seng kam banse ban khang noh shwa shipor.
Nga ngeit skhem ba ha kaneka kynti, da ka jingmait lynti jong ka SSMP, ka Sorkar kan trei borbah kumba lah iathuh uSniawbhalang Dhar bad kan khein ia kane ka mat kum kaba kongsan tam ba la donkam mardorban shim ia ki sienjam kiba donkam.
Nga khmih lynti ba u Myntri ki Tnad Pynroi Sor & Municipal, u ma Sniawbhalang Dhar ba unkitkhia kum u nongmihkhmat na Jaintia Hills nyngkong eh ban pynbiang jaka bret niut ia la kibriew na katei ka thain, kumjuh ruh na ka bynta kiwei ki distrik kum ka Ri bhoi.
Ha kajuh kapor ban pynstet ia ki kam ha kaba iadei bad ka jingwad ia kiwei de ki jaka nalor ka Marten,Mawlai Mawiong bad ban pyllait por khnang ruh ban leit khmih leit jngoh ia ka jinglongjingman jong katei ka jaka bret niut kaba la shakri radbah la jan 90 snem ia ka Sor Shillong badia kiwei de ki jaka hajan bad shajngai jong ka Jylla Meghalaya, khnang ba un iohi lut da la kijong ki khmat ia ka jaboh ka jabain bad ki niut ki nier ba la shu khynniat lut sha Marten.
,,.
Ka jaidbynriew ba duna paid dei ka jaid bynriew jong ngi kaba la tip kyllum kum ka jaidbynriew khasi ba kynthup lang ia baroh – khynriam u pnar u bhoi u war: u dei u paid khasi baiar.
Halor kane ka bynta, ngam lah ban klet ia uwei u Rangbah u bymdon shuh hangne ha pyrthei kata I (late) H.S Shylla.
Une u rangbah u la long shisha uta uba ieit ia ka jaidbynriew khasi naduh kadohnud, dei ma I ba ju pynshlur ia ka jaidbynriew jongngi ba ka bha ban ioh shibun ki khun ki ksiew namar ba ka jaid bynriew ka long shisha kaba dang duna paid haba ia nujor (compare) bad kiwei pat ki jaidbynriew hapoh ka Ri India.
Te katkum ka jingheh sawdong jongka Ri Khasi Jaintia kaba 1500 sqkm tam na ka 22340 sqkm, ta kamut baka jaidbynriew khasi ka dang duna briew  bha ki ba shong ba sah mynta hapoh ka Ri, kata dang don tang 3 lak 82 hajar tam kaba mut tang u khun khasi.
Kaba pyni ba ngi long ka jaid bynriew kaba duna paid tam hapoh ka Ri India.
Ka jingdon briew hapoh ka Ri India pat ka long 139 klur 41 lak ngut tam hynrei lada peit ia ka jingbun briew ha kiwei pat ki State baheh ka Ri India kala dei shisha ia ka sorkar India ban pynmih ka ain pynduna khun ne ban kha tang 2 ne 3 ngut.
Hynrei ban ia kren ia kane ka juh ka ain pynduna khun ha ka Rilum khasi jongngi te kata ka dang long ka  bymlah long namar ka jaid bynriew jongngi kadang duna paidbah bha  bad  ki dang bun ki jaka ba lait ban pyndap briew ha  kylleng u pud u sam jong ka Ri khasi.
Lada peit ia ka jingbun briew ha pyrthei baroh te ka labun shisha ka jingdon briew kumba 787 klur 83 lak 85 hajar ngut ha ka pyrthei.
Hangne ngi iohi ba u Blei u la pyndep iaka ktien ba u la kren naduh ba sdang ba u la kyrkhu ia u briew da kaba ong –“To da nangkha, bad to da nangroi, bad to da pyndap ia ka khyndew, bad to da pyndem ngon ia ka.
" God bless them and God said unto them – Be fruitful, and multiply, and replenish the Earth, and subdue it".
Genesis 1:28       Shisha ka pyrthei ka la roi haduh katne kumba ka long mynta.
Hynrei haba peit ha ka jaidbynriew khasi jong  ngi, U Blei u dang donkam ban pynbun paid iaka.
Te ban pynduna da ka ain jong ka Ri India te ka la ktah shisha ia ka jaidbynriew khasi.
Namar haba u Blei u kren ban kha ban roi, u Blei u da tiplypa hi kumno ban bsa ban pyndap ia ki jingdonkam.
Lymkumta, suki suki yn pyndap ia kine ki Ri lum khasi da ki nongwei bad dei hangta ka jaidbynriew jong ngi kan sajah na sla pyrthei katba u Blei u dang pynsah ia kane ka Pyrthei.
Da kaba burom ngam klet ruh ia uwei u Rangbah Bah JTL Lamare uba don ia kane ka juh ka jingiohi jngai bad uba sngewkhia ia ka jaidbynriew halor ba ka danglong ka jaidbynriew kaba dei ban dang pynroi ne pynbun paid (population explosion), ha kaba une u rangbah u la bud dien halor ka jingbun ne jingduna u paid khasi khara.
Te halor kane ka bynta, kaba donkam eh mynta kalong ban duwai naka bynta ka jaidbynriew khasi baroh kawei ba u Blei un sumar ia ka ba kan ymjah na sla pyrthei, wat la ka long tang ka jaid bynriew kaba shitroh, ngi ngeit ha ka Ktien u Blei kaba ong – “TO DA NANGKHA, TO DA NANG ROI, PYNDAP IAKA KHYNDEW, TO DA PYNDEM NGON IAKA.Genesis 1:28.
New Delhi: Ka nongialam jong ka seng Vishwa Hindu Parishad (VHP), ka kynthoh hynnin ka sngi, halor ka jingkren jong u heh duh ka  Rashtriya Swayamsevak Sangh (RSS), U Mohan Bhagwat, da kaba u ong ba ki briew, ki don la ka jong ka niam, tangba baroh ki nong India, ki don ia kajuh ka DNA lane kajuh ka jinglong tynrai.
Ka Sadhvi Prachi, nongialam ka VHP, haba kren ha ka jingialang, ha Dausa jong ka Rajasthan, hynnin ka sngi, ka ong ba baroh ki nong India, ki don ia kajuh ka DNA, lait noh tang kito kiba bam doh masi te kim dei.
Ka Prachi, ka dawa na ka sorkar India, ba kan wan rah ia ka ain, ba kan khanglad ia ka jingbun briew ha India.
“Dei ban thaw ain ha Parliament ban khanglad ia ka jingkha khun bun bad ki lad jing iarap ka sorkar, kim dei ban poi sha kitei kiba don palat arngut ki khun bad wat ia ka hok ban thep vote ruh, kim dei ban ioh.
Kam pher, phi lah ban ri bun tnga, tangba phi dei ban pynmih khun tang arngut" ong katei ka nongialam VHP.Aizawl: Ka sorkar  Mizoram, ka kyntait ba ka don ka jing kawang da ki bom (grenade),  na ka liang jong ki riew paidbah na u pud ka Mizoram sha ki briew jong ka Assam, kiba don ha khappud jong ki ar tylli ki Jylla.
“Kam don kano kano ka jing kawang grenade, hynrei ka dei ka jingbthei jong ki shaka" ong U Vanlalfaka,  SP ka Kolasib district ka Mizoram.
Hynnin ka sngi saitjain, ka la don ka jing pynher khubor, ba ka don ka jingbthei jong u bom grenade, ha kaba la kawang sha ka jaka ba ki don ki pulit Assam, na ki bynta jong ka Mizoram, ha  Khulichara-Singoa.
Na ka liang ka Assam, ka kam ba ki don ki dkhot jong ka   YMA (Young Mizo Association), kiba  don bad shong beain ha ki bynta jong ka  Shanti Basti ha Singoa.
Ha kawei pat ka liang ka sorkar Mizoram, ka kynnoh ba ka sorkar Assam, ka la tei surok ha ki bynta jong ka  Khulichara-Singoa bad kaba dei ka jaka, ba ki Mizo, ki la ju rep da ki spah spah snem mynshwa.
La iathuh ba mynta ki pulit jong ka Mizoram bad ka Assam, ki la nang pynbun shuh ka jingdon jongki, ha katei ka jaka khappud bad U Harmeet Singh, uba dei U ADG ka Assam, ula leit hi dalade sha katei ka jaka ban peit ia ka jinglong jingman jong katei ka khappud.
Ki pulit ka Mizoram, ki ia lum bun bha mynta ha ka shnogn Dhalakhal, kaba dei ka jaka, kaba don mar pud bad ka Assm.
U Himanta Biswa Sarma, myntri rangbah ka Assam, u mynjur hynnin ka sngi, ba ka don ka jing ia kynad ha u pud ka Assam bad ka Nagaland bad kumjuh ha u pud ka Assam bad ka Mizoram bad u iathuh ba ka Assam, ka pahara skhem bha ia u pud u sam jongka bad u kren shai ruh ba ka Assam, ka pdiang ban iakren ia sngewthuh jingmut ban iakren, hynrei kam ailad pat, lada ka don ka jingtam pud.
Ha ka 23 tarik January 1999 la thang im ia u Graham Staines bad ia ki khun shynrang jong u ha Manoharpur, Odisha bad ha ka 8 tarik October 2020 la kem bad set along haduh ban da їap ia u Father Stan.
U Graham Staines u dei u Missionary jong ka Evangelical Missionary Society of Mayurbhanj bad u trei hapdeng kiba pang ῆiangthohlieh ha ki shnong ba kyndong bad ba jynjar tam jong ka Jylla Orissa.
U dei u missionary uba pynsngewthuh ia ki briew ba ka jingpang ῆaingthohlieh ka dei kaba lah ban sumar bad kam dei ka jingtim.
U trei minot bad u long ka pyrnon kaba pun hapdeng ki briew kiba pang ῆiangthohlieh, kiba la shah їehnoh beiῆ bad ka imlang sahlang.
Da ka jingieid u їalap bad pynsngewthuh ia ki parabriew ba kim dei ban ῆiewbeiῆ ia kiba pang ῆiangthohlieh, hynrei ban kdup, ban kynthup bad sumar ia ki da ka jingieid.
Ka long ka taїew kaba dum namar ba u Father Stan Swamy, u sohblei ka jingїasyllok ki Jesuit jong ka Balang Catholic, u briew uba im bad uba len lade na ka bynta ki Adivasi, ki Tribal bad ki rangli ki juki u la khlad noh na kane ka pyrthei ha ka 5 tarik ‘Naitung 2021.
Ka jingїap jong u Father Stan ka long ka mat ba ngi dei ban їakren bad їapyrkhat namar ba une u riewїakhun ba radbah um dei tang ba u їap, hynrei u shah pynїap ha ka jingrunar bad jingbymhok.
Ka long ruh kaba kthang ban pyrkhat ba u Father Stan Swamy u khlad ha ka sngi ba ka Їingbishar, ka Bombay High Court ka dang shim bishar halor ka jamin kaba u la kyrpad na ka їingbishar ba donburom.
La kha ia u Father Stan Swamy ha ka 26 April 1937 ha ka shnong Tiruchirappalli ha Tamil Nadu bad u la rung sha ka kam sharai Balang kum u sohblei hapoh ka jingїasyllok jong ki Jesuit.
U la jied ban shakri ia ki Adivasi haduh ka sngi jong ka jingїap.
Ka jingkhraw jong u Father Stan Swamy kam dei ka jinglong sohblei jong u, hynrei u dei u riewshlur uba radbah uba їeng bad їakhun na ka bynta ki hok jong ki trai ri, ki trai muluk lane ki Adivasi jong ka Jylla Jharkhand bad u їeng ruh ban їakhun na ka bynta ki rangli ki juki kiba shah ban beiῆ.
U long ka sur jong kito ki briew ki bym don sur bad long ka bor jong kiba tlot bor.
U briew uba ngeit ha ka jingsuk bad jingim ba dap kyrhai jong ki briew baroh.
U ngeit ha ka Gospel u Khrist bad ka Riti Synshar ka Ri.
U don ka jingtip kaba bniah ba ki Adivasi, kiba long ki trai ri, trai muluk, ki don ki hok tynrai kiba la pruid dak ha ka Riti Synshar ka Ri.
Kumta u їeng bad їakhun lang ryngkat bad ki katkum ki aiῆ bad ki kyndon jong ka Riti Synshar.
U ju sngewtynnad ban khot ieid ia ki paralok bad ki para ba їatreilang da ka kyntien “comrade", hynrei kane kam mut ba u dei u dkhot ne nongkyrshan jong ki seng kieng atiar ne lehnoh.
Ka kyntien “comrade" kam dei ka kyntien kaba sniew, ka dei ka kyntien kaba thew ia ka jingїalong shipara bad ki Adivasi ki dei ki para kynthei, ki para shynrang jong U bad u im, u shah shitom bad u їap namar jong ki.
U Father Stan um ngeit ha ka jingїaumsnam bad ha ka jingїakhun jong u um pat pynmong ne pynjaw snam iano iano ruh.
Pynban u ngeit ha ka jingїalong shipara, ka jingїalong mar ryngkat bad ka jingїabit їabiang lang ha ki bynta baroh jong ka jingim.
U dei u paralok ba jan tam jong ki rangli bad ki briew kiba shah ban beiῆ.
Lah ban ῆiewtang hangne katto katne ki jingїakhun ba radbah jong u bad kiba u la їadon bynta ryngkat bad ki Adivasi – Kumba long ma ngi ha kane ka Jylla, ki Adivasi ki long trai halor ka khyndew ka shyiap, ki khlaw, ki lum, ki wah bad baroh ka spah mariang ha ki Jylla kum ka Jharkhand bad shawei.
Ki Adivasi ha Jharkhand, ki don їa ki hok katkum ba la pruid dak ha ka Khyrnit ba San ne ka “Fifth Schedule" jong ka Constitution.
U Father Stan, khlem shongthait u їakhun na ka bynta ka jingpyntreikam ia ka “Fifth Schedule" bad ban thung ia ka Tribes Advisory Council ha kaba ki Adivasi hi kin long ki dkhot jong ka khnang ba kin lah ban їada, ban pynneh bad kyntiew ia ka jingim jong ki hapoh ka Jylla.
U la їeng bad їaleh pyrshah ruh ia ka “Land Bank Policy" lane ka jingkynshew kyrpang ia ka khyndew.
Ka “Land bank policy" bad kiwei de ki kam pynroi ki dei ki buit sianti ban pynthame ia ki Adivasi bad ha ka kyrteng jong ka roi ka par la kurup bad dakhol jubor ia ka khyndew, ia ki khlaw ki btap, ki marpoh khyndew bad la pynjot ia ka mariang bad ia ka jingim jong ki Adivasi.
U la їashim bynta bad ka Jharkhand Association Against Uranium Radiation, ka kynhun kaba kren bad pynpaw ia ki jingma jong ka lyer bih kaba mih na u mar poh khyndew Uranium bad ha Їingshari u la їakhun na ka bynta ki hajar ngut ki Adivasi kiba shah kem bad shah pharep ba ki dei ki riewkieng atiar ne ki lehnoh.
Lyngba ka PIL u la mudui bad kyrpad ia ka High Court ba kan pynlait ia baroh kito kiba la shah kem khlem nongrim, ban pynstet ia ka jingtian bishar bad ban thung ia ka Judicial Commission ka ban tohkit bniah halor jingpynsuki ia ka jingbishar ia ki koidi.
Ki hok jong ki nongtrei nongbylla sngi ruh ka dei ka mat їakhun kaba u la shim khia bad їakhun shi lynter ka jingim.
Ha ka jingїakhun ban їada bad pynneh ia ki hok jong ki Adivasi ha ka Jylla Jharkhand bad ban їada ia ki rangli ki juki kiba shah ban beiῆ, u Father Stan u la їatyngkhuh bad ki bor synshar, ki riewdon burom, ki riewrunar, ki “corporate" bad ki kynhun bapher jong ki nongkhaїi bad ki riewkhwan myntoi shimet kiba rhah bad kiba klun naphang lin ia ka spah mariang jong ki Adivasi.
Kine ki shun bad isih haduh katta katta ia u Father Stan Swamy bad ki kwah ban pynsngap jar ia u.
Pynban u Father Stan um shym la pyndem haduh ka sngi jong ka jingїap.
La pharep bad mudui lamler pyrshah ia U, la kem bad pyndukha mynsiem ia U haduh ba un da khlad syndon na kane ka pyrthei.
U Father Stan Swamy u la khlad kum u koidi ha їing byndi bad ym pat shym la bishar ia u.
Kita kiba donkti ha kaba pynjia long ia ka jingset byndi ia u bad kiba la kynnoh ne pharep khlem nongrim ia u, lehse ki la hun mynsiem namar kaei kaba ki kwah la lah ban pyndep.
U Father Stan Swamy u la їap bad um lah shuh ban ring ban pynhiar mynsiem bad um lah shuh ban ang ka shyntur ban kylli jingkylli, um lah shuh ban khih, ban ksaid sha ki jaka їakhih paidbah lymne ban їashim bynta ha ki jingїakhun bad um lah shuh ban leit sha Їingshari ban mudui bad ban ujor pyrshah ia ki bor synshar kiba leh donbor.
Katta ki la їakmen toh hoh bad ia tah-hah ba u Father Stan Swamy um don shuh.
Phra bnai mynshuwa hadien ba la kem ia u Father Stan Swamy ha ka 8 tarik Risaw 2020 la pynlong ia ka jingїalang paidbah ban pyrshah ia ka jingkem bad jingpharep ia u ha Don Bosco Square.
Ňiuma, ka long kaba sngewdiaw ba kum ka Jylla ne ka Tribal State ngim shym la lah ban їakhun bad їasaid na ka bynta ban pynlait ia u Father Stan na їing byndi.
Hoid, ka dei ruh ia ngi ban їeng bad їasaid na ka bynta kiwei pat ki riewїakhun kiba la shah kem bad shah set byndi ryngkat bad U ha Teloja Jail bad shawei de.
Ka jingkhlad jong u Father Stan Swamy ym tang ba ka pynsngewsih bad pyndiaw, hynrei ka pynbitar ia ka mynsiem jong ki nongshong shnong ka Ri.
La mih ki jingthoh bad jingїakren, “Mano ba pynїap ia u Father Stan? U Father Stan un їai im ha ka dohnud jong kiba shah ban beiῆ.
Phi khlem їap, hynrei phi dei u martyr".
Ym lah ban len ba u Father Stan u їap ha ka por ba u dang don hapoh ka jingbishar bad ka San Tarik u ‘Naitung 2021 kan sah kynmaw ba ka Їingbishar ba donburom, ka Bombay High Court, ka їoh pdiang ia ka khubor ba u Father Stan um don shuh ha pyrthei ha ka por ba ka dang bishar ia ka jamin jong U.Ka jingbishar kam pat sdang bad ka jingtohkit ruh kam pat shym la don thikna, lait noh tang ki jingkynnoh bad jingpharep ki bym shongnia bad bym shongaiῆ.
Hoid u Father Stan um don shuh, hynrei ngi rakhe burom ia ka jingim, ka jingshlur bad ka jinglen lade jong u na ka bynta ki Adivasi bad ki rangli ki juki.
Ban kynmaw ia u Father Stan ka dei ruh ia ngi ban pyrkhat khia bad dawa ban pyndam noh ia ki aiῆ Їak-jakor, kum ka UAPA, AFSPA, MPDA bad ka kyndon Sedition kaba don ha ka Indian Penal Code.
Ka Baibl ka kren shaphang ka Nongbah jong ka Jingjahthait bad u Trai Jisu u khot sha ka jingjah thait da kine ki kyntien- “To wan ha nga, phi baroh kiba thait naba kit ia ki jingkit ba khia bad ngan ai ha phi ka jingjahthait" (Mathїos 11:28).
Kane ka Nongbah kam thew tang ia kata ka jaka kaba don sha lyndet jong kane ka pyrthei.
U Father Stan, um shym la im bad shah shitom tang na ka bynta ban їoh shongthait ha ka Nongbah kaba sha lyndet kane ka pyrthei.
Pynban u la їakhun na ka bynta ban pynїoh ha ki Adivasi bad ki rangli juki ia ka Shnong bad ka Ri kaba shngaiῆ, kaba laitluid bad ba dap kyrhai.
U la їohi-paw bad їakhun ban pynurlong ia ka Bneng hangne ha khyndew.
Katkum u Father Stan, ka Nongbah jong ka Jingjahthait ka dei ka Nongbah kaba paw hangne ha pyrthei lane ka “socio-political reality" na ka bynta ki Adivasi bad ki rangli-juki.
Phewse haduh mynta ngim pat lah satia ban їoh ia kane ka Nongbah bad ngi dang im ha ka Hima kaba lute ia kiba hok, kaba їehnoh beiῆ ia kiba duk ba kyrduh, kaba pynjot ia ka mariang bad kaba pynkha ia ka kharai jong ka jinglah shilliang.
Bunsien ngi sngew kumba la ban khia bad ngi jem ki khnap, ngi duhbor, ngi lynga, ngi duh mynsiem bad shah tyllep ha ka jingsheptieng.
Hapdeng ka jingsheptieng u nongїathuhlypa u pyrta da kine ki kyntien, “Pyntngen ia ki briew jong nga, ong u Blei jong ngi pyntngen ia ki" (Isaiah 40:1).
Ka jingїap u Father Stan Swamy kam pat dei kaba kut.
U Father Stan u їap tang ha ka doh, hynrei ki kam jong u ki їai im, ki ai mynsiem bad pynshlur ia ki phew spah ngut kiwei pat kiba dang im bad kiba їakhun.
Kumta ka jingїakhun bad jingїaleh kan їai bteng.
Ym don ba lah ban pynkbum jubor ia ka sur jongno jongno ruh bad u Father Stan hi u ong, “ka sim kaba shah set kut hapoh ka ruh ka lah ban rwai".
Amen.
Shillong: Ka jingjia kaba kham pher, ka la jia ha kine ki sngi ha Raid Marwet, kaba don ha khappud Assam, kaba hap ha ka Hima Mylliem, jong ka Ribhoi District.
Kat kum ka khubor jong U Peitngor, kaba dei ka kotkhubor, kaba mih ka sngi na Shillong, la iathuh ba U Syiem ka Raid Marwet, U bah Ken Syiem, ula pynbna, ba ka Raid Marwet, kan ai khusnam mar T.1lak, ia ki samla kiba ia poi kha para khasi, lane para raid bad katei ka long ban pynshlur ia ki nongshong shnong jong katei ka thain khappud, ba kin ia poi kha para khasi lane para raid, namar ba katei ka Raid, ka la duna ia ki trai shnong ha katei ka thain bad ba kin kiar na ka jing ia shongkha bad ki mynder, kiba leit buhai shnong ha katei ka thain.
Rio De Janeiro: Ka  Argentina, ka la pynliem ia ka Brazil, da  1-0, ha ka jing ialehkai phainal jong ka  Copa America bad katei ka dei ka nam lahduh, ba la ioh da katei ka Ri, hadien 28 snem kynthih.
Ki nong ialehkai ka Argentina, ki la kmen palat ia katei ka jingjop bad ki la ia ka kynting ia U Messi sha jrong, mar ia kut ka jing ialehkai phainal.
Ka kol jingjop ia ka Argentina, ka dei ha ka minit kaba 22, ha kaba U Rodeigo de Paul, ula ai ia ka bol, kaba u shut na sha jngai sha U Angel di Maria bad katei ka la ailad ia U di Maria, ba un ioh pynrung jar ia ka kol.
Ka jing ialehkai phainal, ka dei ha Maracana Stadium kaba ha Rio de Janeiro.
Ha kane ka jing ialehkai phainal, ym shym la iohi eh, ia ka jingtbit jong U Messi lane U Neymar, ba kin lah ban pynurlong dalade, ban ioh thep kol.
Shillong: Kiba iap covid ha ka sngi Saitjain, ki long U bah  Phlas Khyriem, (77) na Saitsohpen, Sohra, East Khasi Hills, U  Doston Ropmay, (70) na Nongtrai, Mawsynram, East Khasi Hills,  U Barnabas Tado, (85) na Umden, Lumding, Ri Bhoi, ka  Bichitra Hajong, (50) na Bolsalgre, Baghmara, South Garo Hills.
Ka kong  Baniewkor Khongsei, (18) na Laitryngew, East Khasi Hills, ka  Maya Mirza, (60) na Bishnupur, Shillong, East Khasi Hills,  ka kong  Doris Lyngdoh, (78) na Umlyngkdait, Ri Bhoi.
Shillong: Na ki 485ngut kiba ioh pang mynta ka sngi, ki kynthup ia Ka East Garo Hills, ka don  20ngut kiba ioh pang mynta ka sngi.
Ka East Jaintia Hills 16.
Ka East Khasi Hills 161 ngut bad kitei ki kynthup ha  Bivar Road Cluster 3,Jaiaw Cluster 3,  Laban Cluster 9, Laitumkhrah Cluster 8, Langkyrding Cluster 3, Lawjynriew Cluster 4,Malki Cluster 3,  Mawlai Cluster 33, Mawngap Cluster 5, Mawnianglah Cluster 4,  Mawprem Cluster 4,Nongmynsong Cluster 5,  Pohkseh Cluster 3,  Pomlum Cluster 13,  Rynjah Cluster 6,  Thembasuk Cluster 7,Umpling Cluster 5.
Ka North Garo Hills, ka don  47ngut kiba pang.
Ha  Ri Bhoi, ki don 13ngut kiba ioh pang bad kitei ki kynthup ha Downgate Cluster 3.
Ha South Garo hills, ki don 10ngut, ha South West Garo Hills, ki don 5ngut.
Ha South West Khasi Hills, ki don  12ngut, ha West Garo hills 70ngut.
Ha West Jaintia Hills, ki don  96ngut, ha kaba ha  Khlachympa Cluster 4,  Mynso Cluster 7, Saphai Cluster 18, Screening Purpose 8, Sohkha Mission Cluster 10, Tpeppale Cluster 6, Ummulong Cluster 23.
Ha West Khasi hills ki don 35ngut, ha kaba ha Mairang Cluster 8, Mawlyndep Cluster 4, New Nongstoin Cluster 3,Screening Purpose 14, Tynhiang Cluster 3.
Shillong: Ka Deputy Commissioner, East Khasi hills District, ha ka hukum, kaba mynta ka sngi, ka pyntip, ba yn shah ia 20 percent ki kali kamai, ban pyniaid ha ka nongbah Shillong bad 50 percent ha ki jaka nongkyndong.
Lyngba katei ka hukum, la shah ia ki City bus, ki mini bus, ki taksi, ki rickshaw ba kin iaid kamai naduh ka 12tarik haduh ka 17tarik Naitung 2021, naduh ka por 6baje mynstep, haduh ka por 6baje janmiet; tangba yn nym pat shah ia ki bos saw lane ki SPTS, ki SSTS bad ki SSPTS, ba kin iaid kamai.
Ha ka 12th July, 2021(Monday), kin iaid ki kali kiba kut ha ki number 5 & 6Ha ka 13th July, 2021 (Tuesday), ki kali kiba kut ha ki number  7 & 8Ha ka 14th July, 2021 (Wednesday), ki kali kiba kut ha ki number  9 & 0Ha ka 15th July, 2021y (Thursday), ki kali kiba kut ha ki number  1 & 2Ha ka 16th July, 2021 (Friday), ki kali kit kut ha ki number  3 & 4Ha ka 17th July, 2021 (Saturday), ki kali kiba kut ha ki number  5 & 6Ha Sohra bad Pynursla, ki kali kin iaid 33 percent bad ha Mawryngkneng, Mawsynram, Mawkynrew, Sohiong, Mawphlang, yn shah ia ki kali, ba kin iaid 33 percent, tangba kin iaid ha ki sngi ba plie ia ki dukan die marbam lane ki sngi ba die ia ki tiar kiba donkam.
Ki kali kin iaid ha ka sngi nyngkong, da ki number kiba kut ha ki 4, 5 & 6, ha ka sngi ba ar, kiba kut ha ki number  7, 8 & 9, ha ka sngi ba lai kiba kut ha ki number  0, 1 & 2 bad ha ka sngi ba saw, kiba kut ha ki number  3, 4 & 5.
Nongpoh: Ka jingmaramot ia ka Jingkieng nar ha Dwarksuid kaba don ha Umroi, ka la pynlong ia ki bun spah tylli ki trok ba kin ieng bun sngi ha surok Umsning By-pass bad ka jingieng kitei ki trok, ka la wanrah ia ka jingjaboh ha kitei ki bynta, namar kitei ki nongniah bad nongbud trok, ki la leit shabar kat shaba lap ba shem ha ki ruh ki kiar jong katei ka surok.
Haba iakren bad ki nongniah trok bad kiba la shah pynieng ia ki kali jong ki ha katei ka jaka mynta la 3 sngi eiei, kitei ki nongniah trok ki la ong ba ki la mad shibun ki jingeh, kata ka long naduh ban ioh ia ka bam, ka umbam umdih bad kaba kham sngewsih ban tip ia ka jingeh jong ki, ka long ba ki shem jingeh wat ban ioh ia ki jaka leit shabar, haba kaba ki la hap ban shu leit shabar kat shaba lap ba shem ha ki sanium kiba don haruh ka surok Umsning By-pass.
Ki la don ki nongniah kali bad khamtam eh kito kiba kit ia ki marbam mardih, kiba la pynpaw ia ka jingsngewkhia eh ba kin hap ban shu shong beit shi jaka ha katei ka jaka, kaba ym don um don wah ne kino kino ki dukan, ha kaba ki la ong ruh ba watla ki dei kum kita kiba pynpoi marbam mardih sha ki jaka bapher bapher, hynrei haba ki shu kumtei shi jaka khlem ka bam ka dih, ym ju don kino kino kiba wan ban iarap ne kren lem ia ka jingeh jong ki.
Ki kali kiba la shah pynieng ha katei ka jaka, kata ha ka por ba ka jingkieng nar ha Dwarksuid ka dang don hapdeng ka jingmaramot, ki dei ki trok kiba thmu ban pynpoi ia ki mar ki mata sha Jaintia Hills, sha Nongbah Agartala, Silchar lem bad sha kiwei ki jaka.
Shillong: Ha ka jing pynmih hukum mynta ka sngi, ka Deputy Commissioner, East Khasi hills, ka la pynbna ban pyn jari da ka korphiw, naduh mynta ka sngi, kaba sdang naduh ka por 7baje mynmiet haduh ka por 5baje mynstep bad la pynjari pura, da ka korphiw ha ka Sngi U Blei.
Ha kine ki sngi, yn nym shah ban pynlong ia ki jing ialang sain pyrthei, ki jing ialang kam bhalang, ki jing iathoh bad ki jing ialehkai ruh bad yn nym shah ruh ban iaid na ka nongbah Shillong sha kiwei ki bynta jong ki District ha ka jylla, khlem da don ki pass kiba biang.
Ki kali, kin iaid 20 percent ha ka nongbah bad 30 percent ha ki nongkyndong.
La shah ruh ia ki dukan khap shniuh ba kin plie, tangba ki dei ban da bud pyrkhing ia ki kyndon ba la buh.
La shah ia ki ophis ka sorkar jylla bad ka sorkar India, ba kin plie, ha ka jingbun briew kaba 30 percent bad ki Bank bad ki Post office, ki lah ban plie, tangba ki nongtrei ki dei ban pynduna bad ki Bank, kin khang ha ka por 4 baje janmiet bad ki post office, kin khang ha ka por 2baje nohsngi.
Ka jingleit on tep, on thang ia kiba iap, ka dei ban long tang shiphew ngut ki briew, tangba dei ban da ioh jingbit na ka ophis ka Deputy Commissioner, East Khasi hills.
Ki kam rep bad ki jingtrei ia ka skhim MGNREGA, la shim ba kin iaid noh shakhmat.
La shah ban khaii shabar ri, tangba kan dei ha ka jing pynbeit jong ki Sub Divisional Officer (C).
Mumbai: Ka kali masi, kaba la shna kyrpang ban tan ia ki nong ialam Congress, ka la kdiah mynta ka sngi, ha ka jingiaid paidbah, ki nongialam Congress ha Mumbai, ban pyrshah ia ka jingkiew dor kaba la jubor than jong ka bai petrol, diesel ha katei ka jylla.
Ha katei ka kali, kaba la tan da ki masi, ki la don da ki bun phew ngut, ki heh Congress, kiba la ia kiew ban shong khapngiah, hynrei namar ka jingkhia palat jong ki briew, katei ka kali, kaba la tan da bun tylli ki masi, ka la kdiah noh, katba ka dang iaid ha Antop Hill jong ka sor Mumbai bad la iathuh ba wat ki masi ruh ki la khein khylliah, namar ba ka la khia palat ka jingkit jongki, ia kitei ki heh Congress.
Ha katei ka jingkdiah jong ka kali tan masi, ki la don bun ngut ki nongialam Congress, kiba rah bad ki buiam LPG, kiba la ia ur sha madan bad la iathuh ba u heh duh jong ka seng Congress ha Mumbai, U  Bhai Jagtap ruh, ula hap bad ur sha madan, ha katei ka jingjia kaba sngewsih.
Lyngba katei ka jingjia, la iathuh ba kiba bun ki dkhot jong ka seng Congress, ki la ia pang met bad la hap ban pyn sangeh noh ia katei ka jingiaid paidbah ban pyrshah ia ka jingkiew dor ka petrol, diesel.
U Jagtap, kham mynshwa, ula iathuh ba katei ka jing iakhih, kan bteng beit naduh ka 7tarik Naitung haduh ka 17tarik Naitung, ha kylleng ka sor bah jong ka Mumbai.
Hynnin ka sngi, ka dor jong ka petrol, ka poi sha ka T.106.25 pisa ha Mumbai shi litar bad ka dor jong ka diesel, ka long T.97.18 shi litar.
Shillong: Ha ka jing pynmih hukum mynta ka sngi, ka Deputy Commissioner, East Khasi hills District, ka la bthah ia ki nongdie dukan ha Iewduh, ba kin plie tang kumba 15 percent lane 185 tylli ki dukan ha ka shisngi bad ia kine ki dukan, yn jied hi da U Syiem jong ka Hima Mylliem bad U Incident Commander, Zone IV, Shillong.
Nangta la ailad ruh ba ki nongshong madan kin plie tang 184 ngut bad kitei kin dei tang kiba la ithuh da U Syiem ka Hima Mylliem bad kitei kin ia shong, ha ka jingjngai kaba ar metre, iwei na iwei pat.
Nangta la bthah ruh ba ki dukan marbam lane ki dukan mar pyut, kin plie ar sien shi taiew, katba kiwei pat ki mar kin plie shisien shi taiew.
La shah ruh ban plie ia ki dukan die doh bad ki dukan die dohkha, ha kaba kin ia plie bujli, tangba kin plie tang 15 percent ha ka shi sngi shisngi, katba ki basa jhur, kin dang iai bteng ban khang shwa.
La bthah ia ki dukan, ba kin da thoh shai bha, ba ki la dep injek iada corona lane kim pat dep bad kito ki bym pat dep, kin hap ban ai ia ka syrnot ba shisien shiphew sngi, lyngba ka RTPCR.Kito kiba la palat 60 snem, nangta ki khynnah, kiba ar met, kiba hapoh 10snem, kim bit ban leit iew.
Ka Mynsynram Constituency ka la dei kawei na ki Constituency kiba la pan Civil Sub-Division,mar ia ioh ia ka jylla Meghalaya ha ka snem 1972 ha ka por ba shynshar ka Sorkar APHLC, bad u MyntriRangbah (CM) ba nyngkong u Capt.
W.A.Sangma bad ha kato ka por I Bah K.M.Roy Marbañiang I long uMLA ba nyngkong jong ka Mawsynram Constituency, kum u MLA I la leh la ka kamram ban pan ia ka CivilSub-Division.
Ha ka juh ka por ka Mawkyrwat ruh ka la pan ban ioh ia ka Civil Sub-Division, ynda haba kaSorkar ka la peit bniah ka la pyrkhat ban don tang kawei ka Civil Sub-Division na ka bynta ka thaiñ barohkawei.
Kumta ka Sorkar ka la ai jingmut ba lada baroh kin ia beit yn buh ia ka Head Quarter jong ka CivilSub-Division ha Weiloi, kaba long ka jaka Pdeng na ka bynta baroh ki Constituency ha kato ka thaiñ.
Teka Sorkar hapoh ka jing ialam u Capt.
W.A.Sangma ka la phah ia katei ka jing ai jing mut sha baroh (kateika long katkum ka jing iathuh I Bah K.M.Roy) Ka Sorkar ka la buh ruh ia ka Tarik ban ia kynduh bad u CMha Assembly bad ban wan ialam ruh katto katne ki riew rangbah napoh ki Constituency.
Kum u MLA i Bah K.M.Roy I la rah ia katei ka jingtyrwa sha ki riew rangbah jong ka thaiñ ha kaba kila ia kut ban leit ia kynduh ia u CM ha kata ka Tarik ba la buh, hynrei kaba sngewsih ka long ba ym shymla don ba wan mih khmat na Mawsynram, te I Bah K.M.Roy I la phah wad ia nga (Albert Shabong) banleit synran lem ia I namar kita ki riew rangbah kim shym la poi ha katei ka sngi kat kum ba la ia kut.
Hynrei na ka liang ka Mawkyrwat ki riew rangbah ki la ia shim khia ban wan ha katei ka sngi.
Halor ka jing leh da ki katto katne ki riew rangbah (ki ba ngam kwah ban jer kyrteng namar kim donshuh hangne ha pyrthei) te ka la buh jingeh ia I Bah K.M.Roy Marbañiang bad ia nga ba leit synran ia inamar ngam dei u dkhot jong kata ka kynhun.
Ka jinng dawa Civil Sub-Division kam dei ha ka por ba longMLA i Bah Mestonath Kharshandi, I Bah Mestonath Kharshandi I la long MLA la bun bun snem hapoh kaSorkar Congress bad I la ioh burom bha na ka seng Congress, hynrei ym shym don uwei ruh u CM na kaseng Congress u ban sngap ia ka jing kwah u Paidbah ka Mawsynram Constituency lem kumta kaMawsynram ka la dei ban ioh ia ka Civil Sub-Divission naduh ka por jong I mynba ka seng Congress kadang khlain ha Central bad ha ka Jylla ruh.
Ki MLA kiba wan hadien kum u D.P.Iangjuh bad u P.N.Syiemruh ki long tang ki nong kular ban jop Elekshon.
Mynta ka shong ha u MLA ba mynta u Bah H.M.Shangpliang ban wad lad wad lynti kumno ban pynlong kam, namar ka seng Congress kam don shuh haka bor la ha ka Central ne ka Jylla Meghalaya, namar la dep iohi ha ka por jong I Bah Mestonath ruh kaCongress kam ñiew burom ia u paidbah ka Mawsynram Constituency.
Ym tang ha kane ka liang wat haka liang ka Surok MB Road ha ka ba la bunsien ka la shah knieh noh ia ki Sanction bad katei ka Surokkaba long u Budlum jong ka ioh ka kot ha ka thaiñ ka la shu sah kumjuh naduh ka sngi ba la plie ia kateika Surok.
Khublei Shibun.
Shillong: U wei na ki bar jylla u ba shong ba sah ha Umdihar Ribhoi District, u la pyn donkam bakla ïaka jait “syngkli" kila don ki jing ujor pyrshah ia u na ki nong shong shnong ka KSU Mairang circle hadien ba ka lah tohkit bad lap ïa ka jing shisha kala khot iakren mardor ia une u bar jylla ban pyn shisha halor ka jing kam ka jong u, une u bar jylla ia u ba lah tip kyrteng kum u Arjun Tamang u lah kubur ba u la kam ïa ka jait syngkli lyngba ka jing ai buit ka jong u kynum jong u ia uba la tip Kum u B.ShngkliMar mar ka seng ka la ai jing sneng ia une u bar jylla bad ruh ka maham tyngeh ia kino kino ki bym dei khasi ban pyn donkam ïa ka jait khasi.
Ka seng ka la thoh ruh sha ka kur syngkli ban shim khia bad bishar bniah halor kane ka bynta kaba lah ktah matïong ïa ka kur hi baroh kawei.
Une u juh u briew u ba trei kum u nong peit ha ka company Linkquestquippo Infra Ltd (pipelines Telecom) na Mairang ter ter shaduh Patharkhmah u la byrngem beh kam ruh ïa ki katto katne ki samla khasi kiba trei ha kane hi kajuh ka company.
Ka seng ka la maham tyngeh ïa ka company ba kan weng shi syndon, kum ia une u jait briew bad bujli pat da u wei bad ka seng ka la ai por ïa ka company hadien ka jing iakren sngewthuh ba kan buh nong trei da u wei hapoh 2 bnai lym kumta ka seng hi kan shim da ka sien jam kaba tyngeh, pynkut ka kyrwoh.
Kawei na ki Dak jong ki sngi Bakhaddduh dei ka Jingstad.
Ka Ktien u Blei ka la ai dak lypa ia kata ha ka Kitab u Daniel, “Haduh ka por jong kaba kut kein; bun kin long kin ban phet shane shatai, bad ka jingtip kan roi.
Many shall run to and fro, and Knowledge shall be increased.
Daniel 12:4.
Da kaba burom ia ki science bad Technology, ba ka long shisha kata ka Jingstad kaba u Blei u la ai ha u Briew ban wad bad ban shem ia kiei kiei kiba phylla bad kiba pynsuk ia u khun bynriew hangne ha pyrthei katba ki snem ki nang iaid.
Na ka juk maw sha ka Juk Jingstad saian (Science).
Nakaba iaid kjat sha ka shong kali kulai Motor bad Aeroplane bad ter ter.
La nang pynjan bad pynrit ia ka pyrthei lyngba ka jingstad saian.
Ki kor ki bor baphylla ki mih ban pynjan ia kaba jngai, kum ki Radio, ki Telebision bad mynta lei sa ki mobile phone bad computer.
Ki Mobile phone jong kane ka Juk wat ki khyllung ruh ki nang ban bat bad lehkai.
Ka la pynsuk pynjan shisha ia ka pyrthei lyngba ka wwww World Wide Web, ymtang ban ia kren hynrei ban iohi markhmat de (Video call).
Ymtang hangne hynrei dang bun shibun kiei kiei ba kata ka jingstad ka  wallam.
Kaba shna ia ki tiar thma ba shyrkhei nuclear weapons ka long pat ka jingma ia u Briew baroh shi tyllup ka pyrthei, na ki factory shna tiar thma kane ka juk kin mih ruh ki khniang jingpang (viruses) ki jait pa ki jait bad thaw jingpang ia u bynriew hangne ha sla pyrthei.
U Blei u la ai baroh ka jingstad ha u briew ban tip ia kaba mynshwa (past) ia kaba mynta (Today) bad ia kaban sa wan (Future).
Ngi iohi ba ki saiantis ka NASA ki long shisha kita ki Saiantis kiba tip lut nanglut ia kiei kiei kiba ha khyndew hapoh khyndew bad ha suin.
Hynrei hapdeng katne ka jingroi ka jingstad jingtip bunsien kaba mih na kaei kaba u Briew u shem u wad ki long tang ki jingsngewsih, bad ka ktien u Blei ka kren shaphang kata kumne – “Haba bun ka Jingstad don bun ka jingsngewsih; uta u ba pynroi ia ka jingtip, u pynroi ia ka jingsngewsih.
Eklesiastis 1:8.
For in much wisdom is much grief and he that increased knowledge, increased sorrow.
Kaei kaba ngi iohi shisha ha kine ki sngi kiba khadduh ba kata ka jingstad u briew ka wallam ki jingsngewsih ha ka long briew man briew.
Balei? Namar ba u Blei u la dep ai ha u khun bynriew ia ka jingstad bad bakata ka jingstad kanroi haduh ka sngi ba u Jisu un wanpat sha kane ka pyrthei.
Ka jingstad kan ympat kut tang ha kaba ngi iohi mynta, hynrei kan dang mih shuh shuh katba u Jisu umpat hiar hangne ha sla pyrthei.
Ngim tip sakaei pat! Ka por kan batai tang kawei ngi tip ka long ba haba ngin iohi iakata ka jingroi ka jingstad bad ba ki briew ki ia bud kam  shane shatai – ngi tip ba ki long kaba kut noh kita ki sngi Ong u Daniel.
Hashwa ban kut noh, ka jingstad ruh kanroi bha ong ka ktien u Blei.
U Riewstad, saian u lah ban shna ia u briew thik, hynrei yn umlah da leilei ban shna ia ka snam, namar ha ka snam ka shong ka jingim (Soul) jong u briew, bad u Blei um ai iakata ha u riewstad pyrthei namar kadei ka jong u Blei.
Ka Jingstad  kan roi palat mynta bad haba ngi iohi ia kane – To ngin tip pleng ngi im ha kane ka por kaba kut noh ki sngi (end of the age) ka long mynta kein.
Haba ngi iohi ka dak ka jingroi jong ka Jingstad – ngin tip ba ngi im ha ka por ba u Blei un pynkut noh ia ka ia, bad kata ka long –MYNTA KEIN.Daniel 12:4.
Ka jingstad palat ka wanrah ia ka jingsniew.
Shillong: Kiba ioh pang thymmai mynta ka sngi, ki long 485 ngut bad kiba jem na ka jingpang, ki long 506 ngut bad kiba iap, ki long 7ngut.
Baroh kiba don ia ka jingpang covid haduh mynta, ki long 4,363 ngut bad kiba iap, ki la poi sha ka 906ngut baroh.
Ka East Khasi hills, ka don 161 ngut bad ka West Jaintia hills, ka wan ba ar, da ka jingdon ki 96ngut kiba ioh pang thymmai.
Batai lang shaphang ka Jing stad saïan ha ka juk kaba mynta? Lada long ka ba lah sngew bha batai lang tang katto lane lain.
Shillong: Ki ar tylli ki seng, ka Jaintia Youth Federation (JYF) bad ka Southern Border Youth Welfare Association (SBYWA) kila ai iaka jingujor sha u Shri.E.Kharmalki, Deputy Commissioner, East Jaintia Hills District ban dawa pyn sangeh ia ka jingpyntreikam ka UGO Billing Software ka MeECL, Khliehriat Division.
Ia kane ka jingshna bill light thymmai la pyniaid da ka company M/S Satnam Global Infrastructure kaba la iateh bad ka MeECL ban sdang iaka UGO Billing Software.
Ia kane ka rukom shna Bill light thymmai la sdang haki katto katne tylli ki shnong kynthup iaka shnong Umsatai, Ladwahwapung, Pynurkba, Umlyngsha bad Ladlakadong, katkum ka jingioh jingtip kine ki seng.
Kine ki ar seng kila pynpaw ba ka rukom shna Bill light kaba thymmai kan ktah jur ïaki paidbah ha baroh ki liang namar ka bai bording (Bill light) kan kiew dor na uwei u bnai sha uwei u bnai katkum ka dor ba la buh da katei ka Company.
Ka JYF bad ka SBYWA kala pynrem iaka sorkar bad ka tnad MeECL kaba la sdang ïa ka UGO Billing Software sha thaiñ nongkyndong bad ki kynnoh ba ka don kaei re kaei sha lyndet namar ba ki paidbah sha ka thaiñ nongkyndong ki sah haka umdum halor kane ka rukom siew bai light thymmai.
Kine ki tei ki ar seng ki la pynpaw ruh ka jinglyngngoh ïaka rukom leh ka tnad MeECL, Khliehriat ha kaba tang ban pynsngewthuh paidbah ruh ym pat dep ka sorkar ka la ïaid shakhmat bad kane ka rukom shna Bill thymmai lyngba ki kor Computer /Software ka la pynartatien ïaki paidbah bad ki nongïalam shnong hapoh East Jaintia.
Ka JYF bad ka SBYWA kala dawa na u DC ban pynsangeh ia kane UGO bad ban weng mardor ia baroh ki bill thymmai kiba la dep ai sha kitei ki 5 shnong bad ki pyrshah jur ia kane ka UGO Billing Software System namar kan ktah jur ïaki paidbah ba pyndonkam bording khamtam sha ki thaiñ nongkyndong namar la tikna beit ba kin mat jingeh ban siew bai bording.
Kine ki arseng ki la kyntu ia ki paidbah, sengbhalang bad kumjuh ia ki nongialam shnong ban iamih shaphrang ban ieng pyrshah ia kane ka jingthmu jong katei ka Company ban pyntreikam da katei ka System thymmai.
Nongpoh:Lada me don pisa ban shna kat kane ka iing, balei men ailem ka pisa ianga ruh khyndiat, la wan dawa u heh Pulit Assam na Sabuda ha Block-2 ia u Bah K.Muktieh, uba dei uwei u Rangbah Shnong na ka shnong Khliehumwang, kaba dei kawei na ki shnong khappud bad kaba la shah mad ia ka jingshah pynpra ia ka Building skul ha ki pulit Assam.
Ia kitei ki kyntien, u Bah K.Muktieh, u la pynpaw hakhmat ki MLA bad MDC Congress ha ka por ba ki pynlong jingialang ha shnong Jatalong bad kaba dei ruh ka por kaba kitei ki MLA bad MDC, ki la ailad ia ki nongialam shnong ba kin pynpaw ia ka jingeh kaba ki shem, khnang ba ia katei ka jingeh ki paidbah, ki Congress kin iasaid pat ban pynsngew sha iing dorbar thawain ka sorkar jylla.
Utei u rangbah shnong, u la pynpaw ba ki don shibun ki jingeh kaba la kynduh da ki nongialam shnong bad ki paidbah kiba sah ha Block-2, namar bunsien ki ju shah pyndik ha ki Pulit Assam bad haba ki mad ia kiba kum kitei ki jingshah pyndik, bun na ki riew paidbah bad nongialam shnong, kim da nud ban pynpaw pyrthei, namar tang shu la pynpaw pyrthei lyngba ki lad pathaikhubor, kan sa don da kiwei pat ki jingshah pynthut kiba kham palat ha ki bor pulit ka Assam.
Shillong: Uwei u briew, uba 45 snem ka rta, uba na West Jaintia hills, u don ia ka jingpang kaba jur ha ki thied snam bad ka daw, ka long namar ba ula dih sikret kyrni, haduh 20 snem.
La pynlong ia ka jing sumar ia utei u rangbah, kaba la tip kum ka Coronary artery Bypass Surgery (CABG) bad ka dei ruh ha ka sien nyngkong, ba la leh ia katei ka jing sumar ha ka jylla Meghalaya, da kaba pyn donkam, da ka LIMA (Left internal mammary artery), RIMA (Right internal mammary artery) and Left Radial artery.
Ia katei ka jingpuid la leh da U Dr Reuben Lamiaki Kynta bad U Dr Sanjib Rawat bad u anesthetist Dr Nari M Lyngdoh bad la iathuh ba ka jing sumar ka iaid beit iaid ryntih.
Kat jingheh Kane ka hospital tang u senior gastroenterologist ruh km Don ka phah beit iaki nongpang shaprivate hospital.
Km lehrain ei re.
Shillong:Kiba ioh pang covid  hynnin ka sngi, ki long 426 ngut bad kiba jem ki long 417ngut bad kiba iap, ki long 9ngut.
Baroh kiba ioh pang covid ha ka jylla, ki la poi mynta sha ka 53,670 ngut bad kiba dang don ha ka jingpang, ki long 4,391 ngut bad kiba iap, ki la poi sha ka 899ngut baroh.
Ka East Khasi hills District, ka don ia 129ngut kiba ioh pang thymmai, katba ka Ribhoi ka don 87ngut.
Kiba ioh pang ha East Garo Hills, ki don 18ngut, ha East Jaintia Hills 15ngut, ha kaba ha Bataw Cluster ki don 4ngut, High Risk Contact 4, Rymbai Iawpynsin Cluster 3.
Ha East Khasi Hills, ki don 129ngut bad kitei ki kynthup ha Bishnupur Cluster 4, Demthring Cluster 4, Golflink Cluster 10, Jaiaw Cluster 4, Laban Cluster 5, Laitkor Rngi Cluster 6, Lapalang Cluster 9, Lumparing Cluster 10, Malki Cluster 6, Mawlai Cluster 10, Upper Shillong Cluster 9.
Ha North Garo Hills, ki don 16ngut, ha Ri -Bhoi 87ngut, ha kaba ki High Risk Contact 4ngut, ILI Case 3, Mawtari Cluster 6, Pahamsohthri Cluster 3, Sohliya Cluster 3, Tyrso Cluster 4, Umden Cluster 5, Umiam Cluster 3, Umpyndong Cluster 7, Umsohlang Cluster 3, Umtrew Cluster 25.
Ha South Garo Hills ki don 8ngut, ha South West Khasi Hills 14ngut, ha kaba ki high Risk Contact ki don 12ngut, nangta ha West Garo Hills, ki don 73ngut.
Ha West Jaintia Hills, ki don 39 ngut, ha kaba ha Amkoi Cluster 11, Mynso Cluster 11, ha West Khasi Hills ki don 19ngut, ha kaba ha Pyndengrei Cluster ki don 7ngut, nalor kiwei pat.
Shillong: Ka National Student Union of India (NSUI) mynta ka sngi ka la dawa naka sorkar jylla ba kadei ban shim ia ka rai ban map 25 % ka bai skul bad kolej jong ki khynnah, namar ka jing shah ktah ki kmie ki kpa ha kane ka jing khangdam ban iakhun pyrshah ka khlam COVID-19 hapoh ka jylla.
Haba kren bad ki lad pathai khubor u president ka NSUI u samla Bansharailang Pyngrope, u la ong ruh baka seng ka dawa naka NEHU ban map noh ia ka bai eksamin namar mynta u snem bun ki eksamin kidei lyngba ka buit Online.
U la ong ba ki sngewthuh ba donkam ban khangdam ia ka jylla na ka bynta ban the lakam iaka jing saphriang ka khlam COVID-19 hynrei kane ka jing khangdam ka la ktah iaki kmie ki kpa jong ki khynnah bad samla pule namar kane ngi dawa baka sorkar kadei ban bthah iaki skul bad kolej ban map 25 % ka bai skul ne bai klas bad ka NEHU ruh kam dei ban shim iaka bai eksamin.
U samla Bansharailang, u la ong ba kane ka jing khangdam hapoh ka jylla kala ktah iaka kamai ka jih ki paidbah khamtam ki paidbah ba wan naka longing ba duk bad kum ha kane ka por ka sorkar kadei ban don ka mynsiem sngewlem iaki paidbah nong shong shnong ka jylla.
“Nalor ka jing thut ka kamai ka jih ki kmie ki kpa kin hap ban thied sa ki kor computer bad mobile phone naka bynta ki khun ban leh iaka Online klas bad kane ka buh jingeh shuh shuh iaki kmie ki kpa" la ban biang u samla Bansharailang.
Nalor kane u samla Bansharailang u la ong ka seng ka la ioh bun ki jing ujor halor ka jing shem jingeh ki samla ne ki kmie ki kpa jong ki khynnah kiba hap ban sah haki ing wai ban wan pule shaki jaka sor bad dei namar kane ka sorkar kadei ban don lem ka jing sngewlem ia ki paidbah da ka map noh kumba 25 % ka bai skul bad kolej hapoh ka jylla.
Shillong:U MLA ka Mowkaiaw constituency, u bah Nujorki Sungoh, myn hynnin ka sngi u la lum ia ki MDC bad ki rangbah shnong ka thain Laskein ban iakynduh ia u myntri rangbah ka jylla u Conrad K Sangma ban dawa kyntiew noh iaka Laskein Block sha ka Civil Sub-division.
Haba kren bad ki lad pathai khubor u bah Nujorki, u la iathuh ba kane ka jing dawa ban kyntiew iaka Laskein Block sha ka Civil Sub-division ka dei kaba la slem bha, namar wat ki MLA barim bad ki sengbhalang bapher bapher napoh ka thain, ki la ju pynsngew sha ki sorkar jylla bala dep ban kyntiew noh ia ka thain sha ka sub civil-division.
“Ka Laskein block ka dei kawei ka block kaba la rim bha namar la thaw ia ka naduh 11 tarik Risaw 1973 bad ka jing don bun paidbah ki nong shong shnong ruh ka la bun bha namar katkum ka census jong u snem 2011 ka kdew ba ki don haduh 90 hajar tam ngut ki paidbah nong shong shnong hapoh kane ka block" la ong u bah Nujorki.
U bah Nujorki, u la iathuh ba hapoh kane ka block ki don haduh 87 tylli ki shnong bad ka jing dawa kyntiew noh ia ka Laskein sha ka civil sub-division, ka dei na ka bynta ban kyntiew iaka ioh ka kot hapoh kane ka thain da ka ba wanrah shi bun tylli ki kam pynroi hapoh kane ka thain.
Shuh shuh u bah Nujorki u la ong ba kane ka jing kyntiew iaka Laskein sha ka civil sub-division kan iarap ban pynbiang ki lad jing iarap ia ki paidbah nong shong shnong kiba don haki thain khappud khamtam iaka Block I kaba dei ruh ka jaka ba ju mih ki jing iakynnad.
U bah Nujorki u la iathuh ruh ba hapoh ka Laskein block ki don haduh 5 tylli ki MDC konsitwensi bad 2 tylli ki MLA konstitwensi bad kum shi bynta ban pynjan ka jing synshar bad ki paidbah ka sorkar kadei ban kyntiew noh sha ka civil sub-division.
Haba kylli halor ka jing kular u myntri rangbah iaka jing dawa, u MLA ka Mowkaiaw konstitwesni u bah Nujorki Sungoh u la ong ba ka jing ialang ka long kaba biang, hynrei u myntri rangbah um shym la kular eiei ia ka kynhun hynrei u la ong ba un sa bud dien ia ka jing dawa kyntiew ia ka Laskien Block sha ka Civil Sub-division.
Nongpoh:U Bah Blik Sohtun na ka shnong Sabuda, uba long ruh kum u nongialam ia ki Rangbah shnong kiba don ha ka thain Block-2 bad uba la lah ban ong ba u la dei uwei na ki snar ne u rishot ban ieng ialeh pyrshah halor ki kam kyntur pud ka Assam ha ki shnong kiba hap ha Block-2, Raid Nongtung, u la kren diaw eh halor ka jingbym shimkhia ka sorkar bad District Council ban pynbeit lane ban pynbeit halor ki huri hura kiba shait mih ha Block-2.
Haba kren ha ka jingialang ha Jatalong, kata hakhmat ki MLA bad MDC ka Congress, utei u rangbah, u la kren sngewdiaw eh ban lap halor ka jingshah lehbein ki nongialam shnong bad paidbah kiba sah ha Block-2, namar la bunsien ki heh ha ka sorkar jylla, ki la shu heh tang ka ktien bad ki nang tang ban pan ia ki kot ki sla na ki paidbah kiba sah ha Block-2, pynban ki shu nang tang ban pan, ha ka kam pat kim lah ban iarap ei ei ruh em ia ki paidbah ha katei ka thain bad khamtam eh ban pynbeit ia u pud u sam.
U Bah B.Sohtun, u la ong ba manla ba thaw sorkar thymmai ha ka sorkar jylla ne District Council, la don beit ka jingwan pan kot ia ki kot ki sla na ngi ki nongialam shnong ha Block-2, hynrei hadien ba la dep ban pan ia ki kot ki sla ym shym la iohi dak eiei ruh em ba yn don kiba leh da ki kam ne ban weng ia ka jingeh ki paidbah ha katei ka thain bad ym tip shano kitei ki kot kaba ngi phah ki don shaei.
Na kaei kaba ngi la lap bad iakynduh, kum ki nongialam shnong kiba sah ha ka thain, ngi don ha ka lyngoh hi ngain bad kaba la pynsuba ruh ia ki nongialam shnong jong katei ka thain ba imat ym don Duli buhkot ha Secretariat bad District Council, na ka bynta ban buh ia ki kot ki sla kaba la phah na ki shnong kiba don ha Block-2.
Utei u snar iada khappud ha Block-2, u la kyntu ia kitei ki MLA bad MDC ha Ri Bhoi, ba kim dei ban leh kamkai ia ka jingsngew ki paidbah ha Block-2, namar lada ki thmu shisha ban shimkhia na ka bynta ban dawa ia ka hok ki paid ha khappud, ki dei ban shimkhia ban kren ha Iing Dorbar thawain ka sorkar jylla, na ka bynta ban pynbeit noh ia ki jingeh kaba la kynduh da ki paidbah ha Block-2.
Shillong:Ban lum ban lang ia ki kot ki sla, ki dulir jaka ki ba hap hapoh ka jylla Meghalaya shuwa ka jingpynbeit ia u pud u sam hapdeng ka jylla Assam bad ka Jylla Meghalaya, u Chief Executive Member jong ka Khasi Hills Autonomous District Council, u bah Titosstarwell Chyne mynta ka sngi u la lum ia ka jingialang jong ka Boundary Committee.
U CEM ka KHADC haba iakren bad ki lad pathai khubor, u la iathuh ba ha kine ki sngi ba la dep u myntri ka tnad District Council Affair, u la dep pynlong ia ka jingialang bad ki CEM jong ka KHADC bad JHADC ban iakren halor ka mat u pud u sam bad halor ka jong wan u Myntri kampohing ka Sorkar Pdeng sha ka nongbah Shillong.
U la iathuh ruh ba hadien ba na ka liang u Myntri rangbah ka jylla Assam u Himanta Biswa, u la pynpaw ia ka jingthmu ban pynbeit noh ia u pud u sam bad ka jylla Meghalaya, kumta na ka liang ka KHADC la pynlong ia ka jingialang mynta ka sngi ban lum ia ki kot ki sla ki dulir jaka, khamtam ia ki jaka ki ba marjan bad ka jylla Assam.
U Bah Chyne u la iathuh ruh ba ha ka ne ka jingialang ba la pynlong mynta ka sngi, bun na ki Hima ki la wan ban ai ia ki kot ki sla jong ki, kiba kynthup ia ka Hima Mylliem,ka Hima Rambrai, Hima Nongmynsaw, Hima Nongkhlaw, Hima Nongspung, Hima Sohiong ,Hima Jirang bad namar ki daw bym lah kiar ka Hima Khyrim na ka shnong Nongtung ka ba hap ha Mawhati Constituency kim pat lah ban pynbiang ia ki kot ki sla ha ka ba la ai por ba ha ka sngi nyngkong kin sa wan ai ia kine ki kot ki sla jong ki.
U bah Chyne u la iathuh ba kane ka Commitee ha ka sngi balang kan sa shong biang ia ka jingialang ban pynbiang lut ia ki kot ki sla jong ki bad hadien kane ha ka sngi palei yn sa leit rah ia kane sha ka sorkar jylla.
U CEM, u la ong ruh ba baroh ki jaka ki ba hap ha ki jing ia kajia pud ki dei ki ba hap ha ka jingpeit ka KHADC, hynrei lait noh tang ka Block I kaba hap ha Jaintia Hills.
U la ong ruh ba ka KHADC ka dei kaba la don naduh u snem 1952 bad dei na ka ne ka nongrim ba ngi don ia ki kot ki sla ia ka jinglong trai ia ki jaka ha ka jylla Meghalaya.
“Na ka liang ka sorkar jylla, ka la ju pyrshang ban pynbeit ia u pud u sam, hynrei kane ka kam ka dang sakut haduh mynta hynrei mynta kane ka sien jam kaba ka sorkar ka pan jingiarap lang na ka District Council ban lum ia ki kot ki sla ban ieng ha ka nongrim kaba skhem shuwa ban iakren ia ka mat pynbeit ia u pud u sam hapdeng ka Assam bad Meghalaya" u la bynrap.
Nongpoh: Ha ka jingiakren bad u Nongthohkhubor, ki la don riew paidbah kiba sah ha ki katto katne tylli ki shnong kiba don ha Block-2 Ri Bhoi District, kiba la pynpaw ba lada kin kren ia kano kano ka jingshisha halor ka jingshah nionbein jong ki ha ki Pulit Assam, kaba mut ba kim ioh shuh ban shongsuk shongsain ha iing, ha kaba kin hap ban ngat ha ka jingshah thwet kaba jur ha ki Pulit Assam.
“Nga la mad ia kiba bun ki jingshah pynshitom ha ki Pulit Assam, kata ka la jia namar ba nga la kum iathuh ia ka jingshisha ha ka por ba nga kren ne iathuh ia kano kano ka jingshisha sha ki briew na Meghalaya, kiba ju poi teng teng sha shnong jong ngi (Block-2).
Ka long shisha kaba isynei eh ban iakren bad uta u Rangbah, uba la ong ba u kwah eh ban kren sha ki lad Pathaikhubor la ka long ha ki Print ne Electronic Media, hynrei um nud pat ban kren ne ban iathuh ia ka jingshisha, namar lada un iathuh ia ka jingshisha ha ki lah pathaikhubor, da kaba pyni ia ka dur jong u, kaba mut ym slem ba un sa shah khot ha ki Pulit Assam, ki ban sa kylli ia ki jingkylli kiba Laiphewjait bad nalorkata ki sa byrngem ruh ban shoh ban dat ha ban da jem.
U la don uwei u riew rangbah, uba sah ha kawei ka shnong kaba don ha khappud, uba la iathuh ba ka nongrim kaba la pynlong ia ki ba kim nud shuh ban kren ia ki jingshisha, ka dei hadien ba ki la mad ia shibun ki jingshah khot hajir ha ki Pulit Assam bad kiba la mad ruh ia ka jingshah set bun bun sngi ha iing byndi, kata ka la jia tang namar ba ki la shah pynpaw paidbah ia ka kyrteng jong ki ha ki Kotkhubor, namar shisien uno uno u briew uba la paw kyrteng ha ryngkat ka dur bad uba kren pyrshah ia ki kam thombor ki Pulit Assam, kaba mut un sa shah thwet beit ha ki pulit Assam.
Na kaei kaba la lap da u Nongthohkhubor, ki nongialam shnong ne ki riew paidbah kiba sah ha katei ka thain, kim da sngewkmen eh haba ki Nongmihkhmat na kino kino ki Party ne Sengbhalang ruh kumjuh ban kin poi sha katei ka jaka, namar la ka long ia ki Politishan ne Sengbhalang ruh, kin shu kren beit tang ha kano kano ka jingialang kaba long ha katei ka thain, lait nangta pat ki la leit sha la ka jong ka jaka sah, katba ki briew kiba shong ba sah ha katei ka jaka, ki hap ban shong beit ha katei ka jaka bad lada mih kano kano ka jingjia kaba ym sngewtynnad, kaba mut ka jingkynnoh kan leit beit sha kito ki Khasi kiba don ia ka mynsiem ban rung sha Meghalaya.
Nongpoh: Ki heh nongialam ka Ri Bhoi District Congress Committee, mynta ka sngi ki la hiar sha shnong Jatalong, kaba dei kawei na ki shnong khappud ha Ri Bhoi bad kaba don ha Block-2 bad kaba hap hapoh ka Raid Nongtung.
Lyngba katei ka sngi, kitei ki Congress ha Ri Bhoi, la ialam da u Bah Mayrald Born Syiem, MLA Nongpoh bad uba dei ruh u President ka RBDCC, nangta u Bah George B.Lyngdoh, MLA Umroi, u Bah Charles Marngar, MDC Mawhati, u Bah Balajied Rani, MDC Nongpoh lem bad shibun kiwei pat.
Ha katei ka jingialang, ki heh Congress kaba kynthup ia ki MLA bad MDC, ki la ailad ia ki nongialam shnong jong katei ka thain, ba kin pynsngew ia ka jingeh kaba ki iakynduh ha kine ki snem kiba la leitnoh baroh bad kaba la long ka kaba bakhraw ia nongialam shnong katei ka thain, ba kin pynsngew ia ka jingeh, khamtam eh ba katei ka thain ka dei kaba la shah iehbein bad khamniar ba kino kino ki MLA ne Myntri sorkar ba kin hiar jurip ne iakren ia ki nongialam shnong katei ka thain.
Haba la iohsngew ia ka jingeh ki nongialam shnong bad paidbah kiba sah ha katei ka thain, ki MLA bad MDC ka Congress, ki la shim ia ka rai ban shimkhia bad ban weng syndon ia ka jingeh kaba la kynduh da ki paidbah ha Block-2.
U Bah Mayraldborn Syiem bad kumjuh u Bah George B.Lyngdoh, ki la ong ba ka Congress ha Bhoi, ha kane ka kynti kan buddien bad ban leit jurip ia kito ki jaka ban shait jia ki kam kyntur pud ka Assam, kata la ka long ha ki thain Khanapara kaba hapoh ka Raid Marwet, ka thain Balakhwa kaba hap ha Hima Sohiong lem bad kiwei de ki jaka ba shait jia ki kam kyntur pud ka Assam.
Namarkata, ynda ngi la rung lut sha baroh ki jaka kiba la shah ktah ha eh na ka jingwan kyntur pud ka Assam, ka Party Congress kan sap hah da ka jingthoh sha ka Sorkar jylla bad sha ka sorkar pdeng ruh kumjuh, na ka bynta ban dawa ba ki dei ban pynbeit noh mardor ia kito ki jaka ba la shait jia ki kam iakajia pud hapdeng ka Meghalaya bad Assam.
Hadien ba ka sorkar NDA ka la pynlong ain(passed) ia ka ain Citizenship Amendmend Act, mynta pat ka la khreh ban pynlong ain sa ia ka Uniform Civil Code(UCC) ha kine ki khyndiat bnai kiban sa wan.
Ka Delhi High Court ka la rai mynnin ka sngi ba dei ban pyntreikam noh ia ka UCC ha baroh kawei ka ri.
Kane ka ain ka kham shyrkhei wat ia ka CAA namar ka thmu ban pynlong noh solonsar kawei ka ri kawei ka ain,kawei ka ktien bad kawei ka niam ha baroh kawei ka ri India.
Ha ka jingshisha,ka Riti treikam ka ri India(Constitution of India) ka kren shai ba ka ri India ka dei ka ri ba laitluid ha ka niam bad jingngeit Blei(secularism).
Ka kren shai ruh ba ka jingkhlain ka ri India ka dei halor ka jingiatylli bad jinglong kawei ka ri wat hapdeng ka jingbun ki jaitbynriew bapher bapher(unity in diversity).
Don bun jait ki jaitbynriew kiba rit paid bad heh paid ruh kumjuh kiba don bad ngeit ha la ki jong ki jong ki jingngeit bad jingleh(practice)ha la ki jong ki jong ki jaka ba ki don.
Hynrei ka jingthmu jong ka sorkar NDA ban pynlong ain noh ia kane ka UCC kan ktah shikatdei eh ia ki jaitbynriew bym dei Hindu khamtam eh ki Muslim bad kito kiba ngeit ia ki niam ba wan na shabar ka ri India.
Ka thain North East jongngi ka dei ka thain ka ban shah ktah bha ha katei ka ain thymmai UCC namar bun ki state kidei ki Christian state kumba long ka jylla Meghalaya jongngi.
Ngi la iohi ba ka sorkar India kam salia ia ka CAA bad ka iaid shakhmat bad kan nym salia ruh ban wanrah ia ka UCC namar ka dei ka jingangnud jong ka party BJP kaba la slem bah.
Ngi la shah trei shah tangon bad shah pynkohnguh ia ka ain CAA, jong ka sorkar India,nangta sa ka ain Covid-19 kaba dang iaid mynta sha khmat bad sa khyndiat bnai pat sa ka UCC.Kine ki dei ki dak ki shin jong ka jingkylla sted jong ka jinglong ka ri India bad sa katno pat nangne shakhmat ka ri India kan dang iai pyn kylla bad kumno kan ktah shuh shuh nangne shakhmat ym pat lah satia ban batai.
Shillong: Ha kaba iadei bad ka jingialam bakla ia ki paidbah shaphang ka tika, u Myntri Rangbah ka Jylla, u Conrad K Sangma u la ong ba ki la don katto katne ki nongmihkhmat kiba la mih shakhmat ban kynthoh shaphang ka tikna bad kiba khlem pynshlur paidbah satia ban ai ia ka tika iada Covid-19 hynrei kum ki nongmihkhmat kiba la shah jied ki dei don ka jingkitkhlieh ban pyntikna ba ki briew jong ngi ki la don hapdeng ka jingiada bad kum ki dkhot jong ka iingdorbar ngi la dep ban wad bniah bad ka pyrthei baroh kawei ruh ka la dep ban tih bniah shaphang ka tika bad katkum ka jinglap ruh la lap tikna ba ka tika ka iarap shisha ia ki mynsiem briew.
Kumta na ka liang jong u Myntri Rangbah ka Jylla u la kyrpad ia kine ki dkhot ka iing dorbar kiba thaw ban pynsngewthuh bakla ia ki paidbah ba kin sngewbha ban leh ia kaba dei.
U Myntri Rangbah u la ong ruh, “Lada phim don ka jingkitkhlieh bad phim don kata ka jingsngew ban pyllait im ia ki paidbah, sngewbha wat ong eiei pat kaba lah ban pynduh jingkyrmen ia ki paidbah ban leit ban ai ia kane ka tika.
Ka tika kadei kaba donkam bha bad nga kyrpad ia baroh ki dkhot jong ka iingdorbar ba kin iasnoh kti lang ban ai ia kane ka tika kumjuh ruh ia ki nongtrei ka koit ka khiah ki dei ban shim ia ka tika bad ngi la nang ban iaid shakhmat ruh ha kaba mynta ka la kot haduh 8 lak ka jingdon ka tika bad kiba 18 snem shaneng ki don haduh kumba 34% kiba la dep ban ai ia ka tika".
Shillong: Kiba khlad na ka jingpang corona, mynta ka sngi, ki long ka kong Banshadoris Jyrwa, (41), na Jaiaw Lumsyntiew, East Khasi Hills, U bah Thri Kharthangmaw, (82) na Mawlynrei Khliehshnong, East Khasi Hills, uba la khlad ha iing ha ka 08-07-2021.
Ka Domitilla Ch.
Marak, (83) na Rongkhon Songgital, West Garo Hills, U Writhson R Marak, (63) na Araimile, West Garo Hills.
Ka kong Rilistina Blah, (65) na Mawphlang Lad Umrisain, East Khasi Hills, U Bah Mitchell Lyndem, (58) na Lumshyiap, Chandmari, East Khasi Hills, nangta U Samol Kouri, (38) na Bakur Dawki, West Jaintia Hills, ka kong Linda Syiemlieh, (74) na Mairang, West Khasi Hills, ka kong Nancy Mary Kharkrang, (78) na Wahkdait, Malki, East Khasi Hills, kaba la khlad ha iing.
Shillong: U myntri rangbah ka jylla Meghalaya u Conrad K Sangma u la iathuh ba ka jinglut jingsep ban iakhun bad ban iada na ka jinglynshop jong ka bynta ka baar jong ka khlam Covid -19 ha ka jylla ka la kot sha ka T240 klur.
Haba iakren bad ki lad pathai khubor u myntri rangbah u la iathuh ba ka jinglut jingsep jong u snem 2020-21 na ka bynta ba ar jong ka khlam covid ka la kot sha ka T240 klur bad kane ka kynthup lang bad ka jinglut ia ka tnad ka koit ka khiah, NHM bad ka DHS.U la ong ruh ba kane jinglut ka dei na ka bynta ki kor ban pyndonkam ban sumar ia ki nongpang covid ki ba kynthup ia ki prefab structure ki oxygen cylinder, ki oxygen Concentration.
U la ong ruh ba kane ka jinglut ka kynthup ruh ia ka jingai tulop ia ki nongtrei ka tnad kakoit ka khia ki jinglut ha ki lab, ki kali ambulance, ki PPEs, ki mask, ka jing lut ka jinglut jingsep ia ki corona care center bad kiwei ki wei ki jingdonkam ban iada na kane ka khlam.
U myntri rangbah u la iathuh ruh ba na ka sorkar pdeng ka ai jingiarap kumba T6.8 klur na ka bynta ban shna ia ka Prefab ha Tura ha kaba na kane ka sorkar jylla ka la pynmang ban shna ar tylli ki prefab kawei ha Tura bad kawei ha Shillong.
U la ong ruh ba ki don ki jingiarap na ka sorkar pdeng, hynrei na ka ne ka jinglut kaba long T240 klur ka pisa ka ba ka sorkar ka la pynlut ban iakhun ia ka bynta ba ar jong ka khlam covid ka dei hi na ka ioh ka kot na ka jylla.
Shillong: Dang shen ka Sorkar Jylla ka la pynbna ba u Amit Shah u ba dei u Myntri ki kam pohiing ka Ri un wan ban iuhkjat biang sha kane ka Nongbah Shillong ha ka 17 tarik u bnai Naitung 2021, ha kaba na ka liang jong ki Myntri ka Sorkar Jylla kim pat tikna satia la ki sengbhalang jong ka Jylla kin ioh ne em ka lad ban iakynduh pyrshah bad u Amit Shah ban iakren halor ka mat Inner Liner Permit(ILP) bad kiwei kiwei ki mat.
Ka jingangnud jong ki sengbhalang ka jylla ban iakynduh markhmat bad u Amit Shah ka la neh la slem bah ha kaba une u Myntri u la iai kular na kawei ka por sha kawei ka por ban wan hi dalade ban iathir iatai sani bha halor kiba bun mat jong ka Jaitbynriew hynrei kine ki jingkular jong une u Myntri ki shu ia sahkut sah kumjuh haduh kine ki sngi ba mynta.
Haba kren sha ki lad pathai khubor, mynta ka sngi ka 9 tarik u bnai Naitung 2021, u Myntri Rangbah ka Jylla, u Conrad K Sangma, u la ong ba ia mynta hi katei ka jingwan jong u Amit Shah ka dei tang halor ki prokram kiba dei ban don bad un don hange tang kumba 2 sngi eiei bad un sah ha Nongbah Shillong shi miet.
U Conrad u la iathuh ruh ba u Amit Shah un shong ruh ia ka jingialang jong ka North Eastern Space Applications Centre (NESAC) bad un plie pyrda ruh ia kumba ar ne lai tylli ki projek kiba don ha East Khasi Hills.
Shuh shuh u Amit Shah ruh un shong ka jingialang bad ki Myntri Rangbah jong ka shatei lam mihngi ka Northeast, ha kaba kin don lang ki Chief Secretary bad ki DGP.Ha kajuh ka por u Amit Shah un leit ban hiar ruh sha Sohra ha kaba u hap ban plie ia kawei ka projek bad ha kajuh ka por un sdang ruh ia kawei ka projek ban thung dieng khnang ban pynbun ia ka jingthung dieng ha ki thaiñ Sohra.
U Myntri Rangbah u la iathuh ba u la ioh ban pdiang ia ki jingkyrpad na ki sengbhalang kiba pher pher kiba kwah ban iakynduh ia u Amit Shah bad na ka liang jong ka Sorkar Jylla ka la buh ia katei ka jingkyrpad na ka bynta kine ki sengbhalang ba kin ioh ia ka por bad une u Myntri, hynrei ia mynta hi ym pat ioh satia ia ka jubab, hynrei na ka liang jong u Conrad u khmih lynti kaba bha ba u Amit Shah un pyllait por khnang ban kynduh ia kitei sengbhalang.
U Conrad u la ong ruh ba kum u Myntri Rangbah ruh un ia iakren iathir halor ki mat kiba bun bad une u Myntri ki kam pohiing ka Ri.
Dhaka: 52ngut ki briew, ki la iap ei bad 50ngut ki la mynsaw, ha ka jingkem ding kaba jubor bha mynta ka sngi, ha ka iing kaba hynriew mala kaba dei ka karkhana shna umsoh bad kaba don hajan ka nongbah Dhaka, jong ka Bangladesh.
Katei ka jingkem ding, ka la jia ha ka por 5baje mynmiet jong ka sngi Palei ha ka karkhana ha Shezan, kaba don ha  Naryanganj’s Rupganj, ong ka khubor.
La iathuh ba katei ka jingkem ding, ka sdang na ka mala kaba na trai duh bad nangta, ka sa pur sha kiwei ki jaka ba don ki dawai bad ki bitor plastik.
Shillong:Ha kum kane ka por baroh ki paidbah ka jylla kiba im jakpoh da kaba shu kamai kajih da kaba ki trei ki kam lajong ki da mad shisha ia kata ka jingeh namar ka jingkhangdam kaba ar ha ka jylla hadien ba ka khlam Covid-19 ka la wan lynshop tyngeh ha kane ka kynti kaba ar bad ki nongniah City Bus ki dei kiwei napdeng kine kiba la pynpaw ia kata ka jingeh kaba khraw.
Kitei ki nongniah City Bus ki la iathuh ba wat la ki ioh ban mih man ka sngi ban kamai naduh ba la pynjynsur ia ka jingkhangdam ha ka jylla, hynrei ki paidbah nongshong bos pade kim don satia bad la ioh ban thep ruh tang da ki mar ki mata suda.
Ki la iathuh ba ha ka por ba don ka jingkhangdam bad bym shah satia ban mih kamai sha surok ki la shu im ban ia bam ia dih da ki jingrep jingriang lajong.
Ki la bynrap shuh shuh ba katei ka kam niah bus ka la long ka kam kaba naduh ba ki dang khynnah haduh ba kin don ioh lok ki la im ban kamai da katei ka kam.
Kitei ki nongniah bos ki la iathuh ruh ba ha ka por ba dang iaid beit iaid ryntih ka pyrthei ka jingkamai jong ki ruh ka bit ka biang bha ban ia kaba ianujor mynta ki por bad tang shu la dei ha ki por tlang lei lei ka mut ka jingiohkamai ka lah kham biang shuh shuh namar ba ki briew ki ju sngewtynnad bha ban wai ia kine ki bos dieng haba ki leh bam khana shane shatei bad ha ka por ba kine ki nongleit bam khana ki leit bam khana ki ju sngewtynnad bha ban ia shad ia kmen ha poh kitei ki bos da ka jingrwai jong u UN Sunn.
Shuh shuh kitei ki nongniah bos ki la iathuh ruh ba ha ka por ba dang biang ka kamai ki ioh ban dih da u sikret ne u biri, hynrei naduh ba long ka pyrthei kumne pat ki hap ban dih da u makyllaiñ namar bym ioh kamai kajih.
Na ka liang jong kitei ki nongniah bos ki la buh ka jingkyrpad na ki bor kiba halor ba kin sngewbha ban pyllait noh shisyndon ban ia mih kamai namar ba kine ki nongniah bos ki buh ia kitei ki bos ruh ban ioh jingmyntoi ban pynmih ia ka bai kamai ym ban shu long sah kumne ban duh ka kamai ka kajih halor ka bai umphniang ruh kaba rem,ka tiar kali ruh kaba rem, hap sa ban siew sa ka bai kot kali.
Shillong: Kiba ioh pang covid mynta ka sngi, ki long 426 ngut bad kiba jem ki long 417ngut  bad kiba iap, ki long 9ngut.
Baroh kiba ioh pang covid ha ka jylla, ki la poi mynta sha ka 53,670 ngut bad kiba dang don ha ka jingpang, ki long 4,391 ngut bad kiba iap, ki la poi sha ka 899ngut baroh.
Ka East Khasi hills District, ka don ia 129ngut kiba ioh pang thymmai, katba ka Ribhoi ka don 87ngut.
Shillong: Ka jingpang COVID 19 ha ka jylla bad ha kylleng ka pyrthei ka lah kiewstet bha.
Namar kata lah mih ka jingdonkam kaba kyrkieh eh ban pyn sngewthuh ia ki paidnong shong shnong ka jylla Meghalaya balei donkam ia ka jing ai Tika.
Ha ka jing wad bniahka jong ngi (Research) ngi shem ba bun bha ki briew kim treh ban shim ia ka tika namarki don shibun ki jing artatien, ki jing sheptieng, ki jing bym sngewthuh shai.
Dei kine kibapynlong ia bun ki briew ban peit shi liang khmat bad kyrngah ia u Tika Covid 19.
Hatokine ki jingartatien ki long kiba don nongrim ne ki sah ki jing ngeit biej? Hato kine ki jingsheptieng ki long kiba shong nia ne ki die kiba shisha.
? Hato ka jing kyrngah ia u Tika kalong katkum ka Jing ngiet niam ba lah pynskhem da ka Ktien U Blei?Ha kum kane ka por, donkam ban pynlong ki Rynsan iatai nia bad iatai bniah halor kane kaphang.
Ki khynnah pule kiba na ka semester kaba hynriew jong ka Media Technologies, kiba naka tnad Mass Media jong ka Skulbah St.Anthony’s College kin pynlong ia la kampein banpynsngewthuh paitbah ha kaba iadei bad une u tika ha ka jingpyrta, “Pdiang ia ka tika, beh ia uKorona".
Yn pynlong ia kane ka rynsan ha ki hynriew sngi ia kaba yn sdang naduh ka 12 tarik Naitunghaduh ka 17 tarik u Naitung ha kaba yn ialap lyngba ki tnad phriang khubor kum ka Facebook,ka YouTube bad ka WhatsApp.
Ha kane ka prokram kaba shi taiew kin don kine ki mat phang:-Ka jingiakren bad ki briew kiba paw khmat bha ha ki social media ha ka jingsngew jongki ha kaba iadei bad une u tika.
Kan don ruh ka jingiatai ka jingiakren bad ki khlieh nongialam niam bapher bapher badki nongialam balang halor kata ka jingsngew ka jingsalia jong kiba ban shim ia u tika.
Ka kampein kan pynshai ia kita ki umdum kiba iadei bad une u tika lyngba ki jingpynidur meme.
Kan don ruh ka jingpyni ia ki katto katne ki briew kiba la iohkhiah na kane ka jingpangkobid, ka jingiashem jong ki ha ka jingialeh ia kane ka jingpang bad ka bynta jong u tikaha kaba iadei bad kane.
Ka jingthmu kaba kongsan jong kane ka Rynsan ka long ban pynshai bad ban pynsngewthuhpaitbah da kaba pyni ia ki sakhi satar kiba biang kiba long katkum kata kaba la iohpdiang na kajingthoh jingtar kaba la pynshai pynshisha da ki stad saian katkum ka jingwadbniah jong ki, bada kane yn pynkylla ia ka jingsngewthuh jingshemphang jong ki paitbah shaphang une u tika.
Ngin da sngewnguh eh shibun ia phi lada phi lah ban pynmih ia kane lyngba ka kot khubor kabadon burom jong phi bad ban kyrshan ia ngi ha ine ki jingthmu iba rit kum ki khynnah pule.
Ia kajinglehbha jong phi ngin iai pyrto junom.
Phin lah ban iasnohkti lang bad ngi lyngba kine ki media link.
Facebook- –  ka jingtip kaba kham bniah ha kaba iadei bad kane ka kampein, phi lah ban iakren bad kineharum:-Elizabeth B MawlongCampaign Coordinator,  Rajani K Chetri, Teacher -in- charge,Phone no: 89740 13442 Phone no: 8974940488email: elizabethbmawlong@gmail.
com email: rkchhetri@anthonys.
ac.
in.
Ka Brazil kan ia khun pyrshah ia ka Argentina, ha ka jing ialehkai jong ki Ri ka South America lane ka COPA America bad ka jing ialehkai kan long ha ka Maracana Stadium, ha  Rio de Janeiro.
Ka Brazil, ka don ia U Neymar, u nong ialehkai ba snar bha jongka, katba ka Argentina, ka don ia U Lionel Messi, ha kaba ka jing iakhun, la khmih lynti, ba kan long kaba itynnad bha.
Ha ka por India, yn pyni ha ka por 5.30 mynstep jong ka sngi U Blei, ha ki telebishon.
Jowai: Ka Jaiñtia Students’ Movement (JSM) Jowai Circle , ha kane ka taiew ka ai khublei Beh Dieñkhlam basuk bakmen ia baroh ka Bri U hynñiewtrep hynñiewskum bad khamtam eh ia ka Seiñ Raij Jowai jong u ne u snem 2021, wat la bun ki jing pynthut na kane ka khlam COVID-19, wat la katta ruh kyrmen ba yn ia ioh iaka met ba shait ba khiah ia baroh lang.
Na ka liang ka seng lyngba kane ka khubor, ka kitbok kitrwiang ban ia ioh ia ka met kaba shait ba khiah bad ban kyrkhu kyrdoh lang ia baroh, ong ka kyrwoh na u Emi Ryngkhlem, President JSM Jowai Circle.
Shillong: Ki nonghikai kiba don hapoh ka shatri jong ka NEHUTA bad ka MeTTA-NEHU ki la dawa na ka Sorkar Pdeng ba ka dei ban pyrkhat ban thung noh da ka Professor kynthei kaba dei ka riewlum kum ka Vice Chancellor(VC) jong ka North Eastern Hill University.
“Ngi dawa ba dei ban thung noh mar mar ia ka professor kynthei kaba dei ka trai riewlum kaba la don ka kyrdan kum ka VC jong ka NEHU, khlem da pynslem shuh na ka bynta ka bit ka biang jong ka university bad ka imlang ka sahlang", la ong u President ka NEHUTA,u Prof XP Mao bad u President ka MeTTA-NEHU, u Dr Lakhon Kma ha kajuh ka shithi ba la pyllait ha ka sngi Palei.
Shuh shuh ki la ong, “Ha kajuh ka por, ngi dei ban kynmaw ruh ia ka jinglong kordor ka jylla Meghalaya kaba bud ia ka tynrai ban ai jait sha ka kynthei bad ka jingdonkam ban pynkhiah ia ka NEHU hadien ba kumba hynriew snem eiei ba khlem don kano kano ka jingioh mad ia ka jinglong shakhmat jong ka, ngi kyrpad ia u Myntri jong ka Sorkar Pdeng bad ia u Myntri bathymmai jong ka tnad pule puthi ba kin sngewbha ban ia mynjur ban thung noh da ka Porfessor kynthei kaba dei ka riewlum, ka ban mynjur ia ka jingwad ban jied committee khnang ba ka NEHU kan ioh VC, ba ym tang ba ka nang ban ialam hynrei ban wanrah ruh ia ka jingpynkhiah ka ban weng ia ki jingpyniaid kiba kynrum kynram jong ka Unibersiti bad ban ialam ruh sha ka lynti kaba shakhmat bad ha baroh ki liang jong ka kam pynroi".
Ka Meghalaya Tribals Teachers’ Association (MeTTA-NEHU) bad ka North Eastern Hill University Teachers’ Association (NEHUTA), ki la ong ba ka jingpynslem ban thung Vice Chancellor jong ka NEHU ka la ktah shikat dei eh ia ka unibersiti.
Ki la ong ruh, “Ngin iai ban biang ba ka jingpep jong u Vice Chancellor bathymmai, ka pynsah kut beit sbak ia ka jinglong ba shakhmat jong ka unibersiti, ha kaba ka NEHU ka la mad ruh ia kata ka jingdkoh ka jingtreikam, ka jingleh bha ha ka pule puthi ruh ka la hiar bad ka la mad ruh ia ka jingduna ha kaba iadei bad ka pisa pilaiñ ha kine ki san snem kaba la pynhiar ia ka jingdon bad ka kyrdan jong ka Unibersiti".
Nongpoh: Ka la don ka jingnangkiew kaba jur eh halor ka jingdon ki briew kiba ioh COVID-19 ha Ri Bhoi.
Tang mynta ka sngi ki la don 277 ngut ki briew kiba ioh COVID-19 thymmai, katba kiba ioh jingkoit na katei ka jingpang ki don tang 11 ngut.
Haduh mynta, hapoh ka Distrik hi baroh kawei ki don haduh 1234 ngut ki briew ha Ri Bhoi, kiba dang don ia katei ka jingpang.
Nongpoh: Myn hynnin ka janmiet, ki nongialam ka All Assam Garo Union, ki la pynlong ia ka jingiakhih da kaba pynlong ia ka jingiaiaid Rally paidbah bad Thang Mombati ha shnong Ampher 12mer ha liang Assam, kaba long kum shi bynta ban pynpaw ia ka jingpyrshah jur halor ka jingkhlad kaba kyndit jong arngut ki briew kiba dei na ka jaidbynriew Garo bad kaba la jia ha u bnai ba la dep ha Haryana.
Lyngba katei ka jingiamih paidbah, kaba la leit shim bynta ruh da ki Garo kiba sah ha liang Meghalaya bad ha ka jur jong uba bun balang, ki la pynrem jur ia katei ka jingjia bad kiba la dawa ia ki briew ka ain ba ki dei ban shimkhia ha ka ban pynlong ia ka jingtohkit, khnang ba ki briew kiba la shah kynnoh donkti halor ka jingiap kitei ki arngut, ki dei ban shahkem noh mardor.
La jan baroh ki Nongialam ka All Assam Garo Union ki la don bynta ha katei ka jingiaid rally bad thang mombatti.
Ha kajuh ruh ka por ki la dawa mardor ia ki suba donkti bad lada ki bor ka ain kim shimkhia ha ka ban kem, ki la shim ia ka rai ban iai dawa bad wat lada ka long ban leit dawa shaduh Nongbah Delhi.
Nongpoh: Ki la don kumba 14 tylli ei ei ki Longiing ha shnong Umsawnongkharai bad 3 iing ha shnong Umwiehsnieh ha ki thain Mawhati, kiba ka District Magistrate ka Ri Bhoi, ka la pynbna ba kitei ki longiing ki la shah pynhap ha ka thup Micro Containment Zone, ne ki jaka kiba la maham pyrshah ia ki paidbah ba kim bit ban rung ban mih ha kitei ki jaka, kata naduh ka 21 haduh ka 31 tarik mynta u Bnai.
La pynhap ia kitei ki longiing ha ka thup Micro Containment Zone, ka dei hadien ba la lap ba ka la don ka jingsaphriang ka khlam COVID-19 na kitei ki iing, namarkata na ka bynta ban tehlakam ia ka jingnang saphriang, ka DM ka la pynhap noh ia kitei ki longiing ha katei ka thup, kaba ym long ban rung ban mih ki paidbah.
La mih ruh ka jingmaham, ba kino kino kiba leh pyrshah ia katei ka hukum kin sa ngat ha ka jingshah pynshitom kiba katkum ki kyndon Ain.
Shillong:U Bah Prestone Tynsong, symbud myntri rangbah, u la pyntip ba ki paidbah jong ka jylla kim dei satia ban don ka jingtieng, ba ioh ym don marbam mardih shuh ha ka jylla, hynrei u la ong ba ka marbam mardih ha ka jylla ka pahuh pahai beit kumba ju long.
Ka Sorkar ka la pynbna ruh ba lyngba ka National Food Security Act(NFSA) kan sa ai ei ia u khaw sha ki paid nongshong shnong bad kiba ioh jingmyntoi na kane ka scheme NFSA ki don haduh 21,54,145 ngut kaba mut ka section jong kiba duk kiba jynjar ka lah hap lypa ha kane ka category khlem da siew pisa na ka bynta u bnai Jymmang bad Jylliew.
U Bah Prestone u la pynshai ruh, haba u ong sha ki lad pathai khubor, ba ki paidbah ki dei ban bam la ka bam tang ka ja bad u jhur, kam mut ba u kren beiñ, hynrei namar ba ka jylla ka don hapdeng ka jinglehthma bad kane ka khlam kumta ngi dei ban ia kit khlieh lem ban ai ka kti kamon ka kti ka diang ban rat dingkhong ia kane ka khlam.
Shuh shuh u Bah Prestone u la ong ruh ba ki dang don hi katto katne ki longiing longsem, kiba dang tieng ban shim ia ka met jong kito kiba ba haiing hasem jong ki kiba khlad na u Covid 19, hynrei u la pynshai pat ba kim dei ban tieng namar ia ka met jong kito kiba khald na u Covid 19 la dep ban sop ban spaiñ bha ha ki jaka sumar ha kata ka rukom kaba bit kaba biang bad la dep ban bud ryntih ia ki lad jingiada kiba la bthah da ka tnad ka koit ka khiah bad u la ong ruh ba haba don kano kano ka jingiap haiing hasem ki bahaiing hasem jong kito kiba khlad ki dei ban pyntip sha ka tnad ka koit ka khiah khnang ba kane ka kynhun kan ioh ban leh ia kaba donkam bad nangta pat kin sa aiti ia ka met kaba dang sah sha kitei ki bahaiing hasem jong kitei kiba khlad.
Halor ka jingwan rung tuh jong ki bar jylla hynnin ka sngi shapoh kane ka jylla, u Bah Prestone u la ong ba lehse kine ki dei kiba iaid lait na ka jaka rung, hynrei mynta ka sngi na ka liang ka Sorkar ki la shong jingialang halor kane bad ka la phah ia ki jingbthah na u Chief Secretary sha baroh ki bor district kiba kynthup ia ki Deputy Commissioners bad ki SP ba kin long kiba phikir bad kiba peit bniah na kito ki entry point bad ba ki dei ban talasi kawei pa kawei ka kali kaba wan rung shapoh ka East Khasi Hills District bad Ri Bhoi District lait noh sa tang kito kiba wan donkam kaba kyrkieh bad kiba wan rah ia ki marbam mardih hynrei yn shah ruh pat tang ia kito kiba la ioh jingbit na ki DC.Ha kaba kut u Bah Prestone u la kyrpad ruh ia ki paidbah ka jylla ba ki dei ban buh ha ki jingduwai ia ka jylla namar ia kane ka jingpang ym nym lah tang da ka bor briew hynrei ngi dei ban pyndem ruh ialade hakhmat jong u Blei Nongbuh Nongthaw ba un isynei bad iarap ban da ban ker ia ngi na kane ka jingpang khlam.
New Delhi: U Narendra Modi, myntri rangbahduh ka Ri, mynta ka sngi, ula jaw ummat brup, haba kren halor kito kiba duh ei, ia la ka jingim, na ka daw jong kane ka khlam covid.
U Modi, ula ong “Kane ka khlam, ka la shim noh ia shibun ki mynsiem briew, kiba don ka jing iadei kaba jan bad ngi.
Nga phah ia ka jingsngew lem sha kiba ha iing jong kito kiba khlad".
Wat la, ki la don shibun ki lad kiba la shim ban iada, hynrei ka bor jong ka khlam, ka la jubor bah bad ki don bun bah ki mynsiem briew, kiba la duh, ong U Modi, ha ka sur kaba diaw bad lang ummat.
“Phi lah trei shitom ban iada, ia ka jing pur kane ka khlam, hynrei kam dei ban don ka jing shongthait, namar ba kan dei ka jing ialeh kaba slem bha" ong U Modi, ha ki doktor bad ki nongtrei kiba sumar ia kiba pang corona ha Varanasi.
U myntri rangbahduh, ula pynmih ruh mynta ia ka mat jingiakren kaba thymmai, ha kaba u ong “Jahan bimar, wahin upchar lane kaba mut, ba dei ban sumar ia kiba pang ha ki iing ki sem jongki" bad u ong ba kane kan iarap shibun ban pynduna ia ka jingkhia jong ka kam, na ka daw jong ka jingtrei jubor jong kane ka sien kaba ar jong kane ka khlam.
Ki khlieh Jong ki ri ki lah ban don jingtip ia kaei kaba don Sha lyndet Jong ka jingpang covid 19.
Shillong: U Bah Prestone Tynsong u ba dei u Symbud Myntri Rangbah jong ka Sorkar Jylla, mynta ka sngi ka 21 tarik u Jymmang 2021, u la pynbna ia katto katne tylli ki jingpynbna kiba donkam ha kaba u la iathuh ruh ba ka daw ka jingkiew jong kine kiba ioh Covid 19 ha ka jylla, ka long namar ba ki la don ki briew kiba shu pang malu mala kum ka jyrhoh lane ka baiongkhlieh, hynrei ki kheiñ sting pat bad kim don ka jingkitkhlieh ban mih shakhmat bad ki tieng hi ruh wat ban phah leit test bad ki kwah ban buhrieh namar ki lehraiñ ba ioh ki tip ki briew.
Kumta na ka liang jong ka sorkar ka la kyrpad ia ki paidbah jong ka jylla baroh ba haba ki don ia kino kino ki dak ki shin ha ka met ka phad ka jong ki kaba lah ban long kum ka jingdon jingshit, ka jingsuhkhriat, ka jyrhoh bad kumta ter ter ki dei ban shong kyrpang ialade bad ki dei ban pyntip mar mar sha ki helpline nombar ki ba la pynbiang da ka sorkar ha man la kawei pa kawei ka block headquarter jong ka jylla bad ki paidbah ki lah ban phone sha kitei ki nombar bad iathuh sha kitei ki nongtrei jong ka koit ka khiah.
Mairang: U Sub-Divisional Magistrate ka Mairang Civil Sub-Division, Mairang ha ka hukum ba la pynmih mynta ka sngi u la pyntip ba hadien ba lah dep test lut ia baroh ki High Risk Contact kiba don ha ka Shnong Mairang Mission bad ka Shnong Umthied Bynther, la weng noh ia ka Containment Order na ka bynta kine ki ar shnong naduh mynta ka sngi, ka 21 tarik u Jymmang, 2021.
Lah ban pynkynmaw hangne ba la pynhap ia kitei ki ar shnong kum ki Containment Zone ha ka 11 tarik u Jymmang, 2021 kum shibynta ban tehlakam ia ka jingsaphriang jong u khniang jingpang COVID-19 namar ka jingdon jong ki nongpang COVID-19 bad ki High Risk Contact ha kitei ki shnong.
Katba ngi dang don ha kane ka pyrthei ngin nym lah lait na ki eriong, ngin iakynduh beit.
Ha ka Bible ruh ngi shem kiba bun ki briew jong U Blei ki ia kynduh ia ki eriong ha ka jingim jong ki, wat ki synran jong U Trai Jisu kiba iohi bad don markhmat bad U Jisu ruh ki iashem kumjuh.
Bad haba ka eriong ka wan, kiba bun hi ki briew kin sheptieng, hynrei ngi shem ba don ruh ki briew ki bym sheptieng, kiba suk kynjai wat hapdeng jong kata ka eriong.
Kaei kaba pynlong ia ki briew ban ym sheptieng bad ban suk kynjai wat hapdeng jong ka eriong?Ngin ia peit katto katne na ka Ktien U Blei, kumno ki briew ki shem ia ka jingsuk wat hapdeng jong ka eriong.
Lada ngin peit shaphang U Noah ngin shem kumno U Noah u shem ka jingsuk, um khuslai wat haba ka jingshlei bakhraw kaba la pynshlei ia ka pyrthei baroh, ka eriong ba jur eh, haduh ba ki umpohliew ki la bthei, mut dur haduh katno ka jingkhih phaloh jong kata ka um – Gen 7:1 ter ter, v.11-12, ka daw ka long namar u ngeit ba uta uba ong ia u “thaw ka ïinglieng" u lah ban pyllait bad ri pynim ia u haduh ba kut.
Gen 6:14.
Ba ngin lait na ka jingsheptieng bad ban shem ka jingsuk, ngi donkam ban tip ia U Jisu uei u long? U long U Nongpynim, U Nongpyllait, U Nongpynkhiah, U Nongsumar, U Nongiada bad kumta ter ter.
U Paul u phla ba u ithuh ia uta uba u la ngeit, 2 Tim 1:12.
Na kata ka daw wat haba la set byndi um sheptieng, wat haba la byrngem ia u, um sheptieng.
U David u tip shaphang jong U Trai, uei u long.
Ha ka Salm 23:1…, U ong ba U Trai u long u Nongap langbrot jong nga…kumta la nga iaid ia ka them ka syrngiew ka jingiap ngan ym sheptieng…".
Salm 91:1-16, U Trai u long u Nongiada, ka jaka rieh, ka kut baskhem… Sa pule ia ka Salm 91 baroh kawei.
Salm 46:1-3, U Nongrwai Salm u ong, ngan ym sheptieng la ka kylla ka khyndew, namar u tip ba U Trai u long ka jaka rieh jong u.
Ngi donkam ban tip bad ithuh ia U Jisu ha ka jingim jong ngi, ngi donkam ban da mad bad shem ia u shimet (personally), ym tang ka jingtip pateng.
U SHEDRAK, MESHAK & ABEDNEGO, ki la ngeit bad shaniah lut ha U Blei uba ki shakri.
Kim sheptieng wat haba ki iohi ia ka ding baklang 7 shah ha pyrshah ki khmat jong ki, namar ki ngeit ba uta U Blei uba ki shakri U lah ban pyllait ia ki wat na ka lawar ding ba rhem.
Kumta wat haba la bret ia ki ha kata ka lawar ding, ki iaid kai pyngngad pynban.
Hallelujah! Daniel 3:1-30Kine ki long ki buit barieh, kumno ban shem ia ka jingsuk wat hapdeng jong ka eriong.
Ka jingkyntu bad ka jinghikai ka long:1) To ngin ngeit ia ka Ktien U Trai kaba ngi la iohsngew.2) To ngin pyrkhat bad puson barobor ia kiei kiei kiba iadei bad ka Hima U Blei, kiba kynja bneng.3 To ngin tip bad ithuh ia U Jisu personally, Uei U long.4) To ngin buh ia ka jingngeit bad jingshaniah jong ngi baroh ha U Trai.
U Blei un kyrkhu iaphi.
Amen© Jester Mawlong.
May 21, 2021.
Nongpoh: Namar ba la don uwei na ki nongtrei hapoh ka State Bank of India kaba don ha Khanapara, u la ioh COVID-19, ka District Magistrate jong ka Ri Bhoi, ka la pynbna paidbah ba yn khang shipor ia katei ka SBI Bank, ka ban sdang naduh ka 21 haduh 27 tarik mynta u Bnai.
Ka District Magistrate, ka la kyrpad ba kino kino ki briew kiba la leit rung sha katei ka Bank, ba ki dei shong khop ha iing kumba 10 sngi, kata da kaba sngapthuh ia ka koit ka khiah ha ka met jong ki bad lada ki sngew ba ki don jingsngew shitom, ki dei ban pyntip sha u District Control Number 03638232028/1077 ne sha u Helpline number 8787520449.
New Delhi: Kiba iap ha India, ki la poi mynta sha ka  4,209 ha ka shisngi bad nangta, sa kiba pang, ki long  2,59,551 ngut.
Kiba dang don ha ka jingpang, haduh mynta, ki long  30,27,925 ngut.
Ki jylla, kiba bun eh kiba pang, ki long ka  Tamil Nadu, kaba don 35,579 ngut, ka  Kerala da 30,491 cases, Maharashtra da 29,911 cases, Karnataka da 28,869 bad ka Andhra Pradesh da 22,610 ngut.
Shillong: U Bah Rana Kharkongngor, uwei na ki nongrwai ba pawnam jong ka ri Khasi, ula khlad noh mynta ka step, ha ka jingshah sumar ha NEIGHRIMS, ong ka khubor.
U bah Rana, ula don ha ka jing shitom, kaba la bat la bun snem, hynrei, ha ki khyndiat taiew ba ladep, ka jing shitom, ka la nang ban jur ia u bad kumta, la leit rah noh sha NEIGHRIMS hospital.
Ynda la poi ha katei ka hospital, la lap ba U bah Rana, u don ruh ia ka jingpang covid 19, nalor kiwei pat ki jingpang, kaba la don lypa ha ka met jongu.
U bah Headingson Ryntathiang, uwei na ki nongrwai ba rangbah bad uba iajan bha bad U bah Rana, u iathuh ha U Rupang, ba utei u rangbah, ula khlad mynta ka sngi, ha ka por 9baje tam mynstep.
La iathuh ba yn pyndep ia ka met jongu, lashai ka sngi ha Mawpat.
Ka jingkhlad U bah Rana, ka dei hadien ar sngi, jong ka jingkhlad noh U bah R Waroh Pde, uwei na ki nongrwai ba khraw jong ka Ri Khasi.
GUWAHATI: Ka sorkar Assam, hynnin ka sngi, ka la rai ban pyn kiew dor ia ka bai bam tymmen jong ki nongthoh khubor ha katei ka jylla, ha kaba kan kyntiew na ka T.8,000 sha ka T.10,000 shibnai.
Ia kane la iathuh da U Pijush Hazarika, myntri ka tnat  water resource bad uba dei ruh u nongkren jong ka sorkar Assam.
La shim ia katei ka rai, ha ka jing ialang ba la pynlong da U Hazarika bad ki nongialam jong ka  AAPCU, Assam Union of Working Journalists (AUWJ), Assam Photo Journalists’ Association bad ka Electronic Media Forum of Assam.
Ha ka jing ialang, la iakren ruh halor ka jingai jing iarap sha ka iing ka sem jong ki nongthoh khubor bad kumta ki nongthoh khubor, kiba iap noh, ha ka por ba ki dang don ha ka kam, kin ioh ia ka jing iarap kaba hapdeng ka T.1lak haduh T.3lak.
Shillong:Namar ka jingshah tied ha u pyrthat, kyllon iap hashen ki saw tylli ki masi ha ka shnong Lumshken kaba hap hapoh u pud u sam jong ka East Jaiñtia Hills District kaba la jia ha ka 20 tarik u Jymmang 2021 ha ka por kumba 3 baje nohphaisngi eiei.
Haba kren sha ki katto katne ki lad pathai khubor, u Secretary jong ka shnong Lumshken, u Bah Ïowest Khaii u la iathuh ba ha kane ka por ba la tied u pyrthat ki don haduh lai kynrad ki masi ba la sharai da ki hynñiew ngut ki nongsharai masi hynrei donbok pat ba ha kane ka jingjia ki nongsharai masi ki la lait na kane ka jingshah tied ha u pyrthat.
Kine ki laitylli ki masi kiba la iap la dei trai da ka Kong Nil Bareh kaba la duh noh kaba la duh noh haduh 3 tylli ki masi bad ka Kong Rida Dkhar kaba la duh noh kawei ka masi ha kane ka jingjia.
Katkum ki jingkheiñ ba la shu kheiñ antad na ka jingiap jong kine ki masi kiba la shah tied ha u pyrthat ki la kot sha ka 15 lak tyngka eiei.
Shillong: Wat la ka jylla ka dang don hapdeng ka jingiakhun pyrshah bad ka khlam Covid 19 hynrei ha kawei ka jingjia kaba la jia ha ka sngi palei jong ka 20 tarik u Jymmang 2021 lap ia kawei ka metiap jong uwei u rangbah u ba la sdien ha u tyllai phasi ha ka khlaw sorkar kaba kham pajih na ka surok bah ha 7-Mer Upper Shillong.
Katkum ki tyllong khubor kiba la ioh lum la iathuh ba u ne u rangbah u dei u ba la tip kyrteng kum u Druba Mongor Thapa u ba dang 37 snem ka rta bad u dei u ba shong ba sah ha ka shnong Mawnianglah Upper Shillong.
Ki pulit ki la ioh jingtip ia kane ka jingjia ha ka por 12 shiteng mynsngi bad hadien ba la dep ban pyndep ia ki jingdonkam baroh bad ki bahaiing hasem jong une u rangbah, kumta ka tnad Municipal ka la wan ban shimti noh mar mar ia kane ka metiap ha ka por 8 baje mynmiet ban rah sha ka jaka thang briew kaba don ha Mawbah.
Namar ba ki bahaiing hasem jong une u rangbah ki shong ki sah ha Mawpun kaba don ha Raid Kyrdem Ribhoi District kumta ym shym la lah satia ban tip tikna ba mynno une u rangbah u phasi ialade ha katei ka khlaw.
Shuh shuh ki tyllong khubor ki iathuh ba une u rangbah u don khun don kti ha Mawnianglah hynrei ka para jong u kaba wan na Ri Bhoi District ka la iathuh ba ki khun bad ki bahaiing kiba don sha Mawnianglah kim lait ban wan namar ba ki la shah quarantine.
Hadien ba la lap ia ka metiap jong une u rangbah, la phah test ia u bad la lap ba u la ioh ia ka jingpang Covid 19.
Shillong: Ha kawei ka jingjia ha kaba kawei ka trok kaba kit dewbilat kaba don ia u registration nombar AS 10 C 0490 ka la noh sha khap bad ka la kylla khongpong ha kawei na ki jaka kaba don ha Lad Mawreng.
Katkum ki tyllong khubor ba la ioh lum la iathuh ba ki briew kiba iohi ia kane ka jingjia ki la ong ba kane ka jingjia ka la jia ha ka por 9 baje mynmiet jong ka 19 tarik u Jymmang 2021.
Hapoh katei ka trok ki la don sawngut eiei ki briew kiba shong bad ha kane ka jingjia ym shym la don kano kano ka jingjia kaba sngewsih.
Ki tyllong khubor ki iathuh ruh ba kine ki briew ki dei na Mawryngkneng bad kane ka ka trok ka la thmu ban leit pynhap ia katei ka dewbilat sha Lawbah.
Ki kali khwai ki la wan ban tannoh ia katei ka trok bad kaba la dei trai da u Kadir Malik bad u ba dei na Karimganj, Assam.
Isaitmet bad i-thamula,Ban peit ka juk mynta;Ka hok ka sot bad jingshisha,Kim don shuh ka jaka.
Haba nga khmih ï’u khun bynriew,I kumba u la klet;Ba don u Blei ba thaw ïa u,U ba shong halor khet.
Ki kam awria, kam tuh kam thiem,Ki pur stet kum leilieh;Ki kam thombor ki kam pyntriem,Ki shngaiñ ka jaka rieh!Ki ïing ki sem, ki shnong ki thaw,Ka Ri bad Jaitbynriew;Ki khyllem bad ki jot hi thiaw,B’la synshar ka jingsniew.
Ki kmie ki kpa kim don por shuh,La khun la kti ban sneng;Ki ïa-behthong ïa spah ban ïoh,Bad kiwei ban tynneng.
Ka bishar hok ka bishar sot,Ngim ïohi shuh mynta;Ka aiñ – kanun ka khem ka khñiot,Ïa uba stang ka pla.
Ki heh saipan bakhraw batri,Ki lyndan ki kynrem;Lakam synshar ki bat ha kti,Ha snieh ki ‘lei-sansnem!Kordit bapli ï’u duk ï’u suk,Ha manla ki lynti;Ban tur shakhmat khlem biang ka mluh,Ym don ba sngew ïa ki!Ka spah pyrthei bad ka burom,Nyngkong ki buh hakhmat;Ka pap ka sang khlem kheiñ ki thom,Tang ban myntoi shimet.
Ka juk mynta, ka juk thala,La synshar ka kynsha;Ban kren ïa hok, ïa jingshisha,Ki pynman dewthala!Shongkha shongman b’la ñiew kyntang,Hakhmat U Blei U Trai;Hynrei mynta khlem kheiñ ka sang,Ban klim-sih ki da brai.
Ah! Hala ‘wei-briew nga ïam,Ban khmih ïa juk mynta;Pateng ban wan shano kan lam,B’la synshar ka thala?Ko lok ko jor to kyndit noh!To phai noh sha jingbha;To kyndat bak ï’u ne u lyoh,Ba jingshai kan thaba.
Kyrteng — Carmel Fedrick MalngiangJaka sah — Wahkaliar, Sohra, East Khasi Hills District, Meghalaya, 793108Contact :- 6009594917.
BHOPAL: Ka la mih ka jing ia kynthah kaba jur, halor ka jingiap jong ki nonghikai Primary ha Uttar Pradesh bad halor kane U Satish Chandra Dwivedi, myntri katei ka tnat, u kam ba ki nong hikai, ki la iap tang 3ngut ha ka jingleit pynlong elekshon Panchayat, katba ki seng nonghikai, ki kam ba ki nonghikai, ki la iap haduh 1,600ngut, na ka daw jong ka jing lynshop ka khlam corona virus.
U Dwivedi, u kynnoh, ba ki seng jong ki nonghikai bad ki liang pyrshah, ki pynmih ia ka khubor lamler, ha kaba ki kynnoh, ba ki don 1,600ngut ki nong hikai kiba la iap, hynrei, u myntri, u iathuh ba ki don tang 3ngut bad ia kitei, la siew mar T.30 lak ia iwei iwei bad ia ki khun jong kiba iap, yn ai da ki kam sorkar ba kin trei.
U Dinesh Chandra Sarma, uba dei u nong ialam jongka seng ki nonghikai, ka  Uttar Pradesh Prathmik Shikshak Sangh, u kam ba ki don  1,621 ngut ki nonghikai, kiba trei ha ka  Basic Education Department, kiba la iap naduh ka taiew ba nyngkong jong U Iaiong 2021 bad 90 percent na kitei, ki dei kiba la phah, ba kin leit pyniaid ia ka elekshon Panchayat ha katei ka jylla.
U Sarma, u dawa ban siew bai lutksan, kaba long T.1klur sha uwei uwei u nonghikai uba iap, na ka jingleit sha ka kam pyniaid elekshon Panchayat.
Shillong: Ka jingshyrkhei jong ki briew kiba ioh Covid 19 ha ka jylla tang mynta ka sngi ka 20 tarik u Jymmang 2021 ka la long kaba haduh katta katta ha kaba kaba jur tam ka la dei mynta ka sngi ban ia kaba ianujor ha kine ki sngi kiba la leit noh.
Katkum ka jingpyntip ba la ai da ka tnad ka koit ka khiah kiba ioh thymmai ia u Covid 19 ha ka jylla mynta ka sngi ki don haduh 1183.
Kiba la khlad noh mynta ka sngi ki don kumba 10 ngut eiei bad kiba koit na kane ka jingpang ki don 465 ngut.
Kiba dang don hapdeng kane ka jingpang mynta ki la poi haduh 6477 ngut bad kiba khlad baroh tad haduh mynta ka sngi ki la don haduh 389.
Ka East Khasi hills, na ki 656 ngut, ki kynthup ia 24ngut ha Dongjemrim, 11ngut ha Golflink, 115 ngut kiba dei ki high risk contact, 4ngut ha Iewduh, 54 ngut kiba pang shit, jyrhoh, 28ngut ha Jaiaw, 26ngut ha Laban, 18ngut ha Laitumkhrah, 6ngut ha Lumparing, 9ngut ha Lyngkhoi, 6ngut ha Lumshyiap, 7ngut ha Madanryting, 40ngut ha Mawdiangdiang, 6ngut ha Mawkhan, 5ngut ha Mawklot, 42ngut ha Mawlai, 10ngut ha Mawngap, 23ngut ha Nongmynsong, 12ngut ha Nongrah, 9ngut ha Nongrim, 11ngut ha Nongthymmai, 11ngut ha Police Bazaar, 15ngut ha Pynthor, 3ngut ha Pynursla, 9ngut ha Rynjah, 8ngut ha Sohiong, 18ngut ha Umpling, 15ngut ha Upper Shillong, 8ngut ha Wahingdoh.
Ha Ribhoi, na ka 265 ngut, ki kynthup ia 64ngut ha Domphlang, 107ngut ki high risk, 7ngut ha Patharkhmah, 41ngut ha Umiam, 7ngut ha Umran, 21ngut ha Umsamlem, 6ngut ha Umsar.
Ha West Jaintia hills, ki don 53ngut bad kitei ki kynthup ia 29ngut ki high risk bad 15ngut kiba shit met bad jyrhoh, 6ngut ha Panaliar.
Ha West Khasi hills 26ngut, ha kaba ki don 6ngut ha Kynshi bd 4ngut ha Mairang Mission, 3ngut ha Nongkasen bad 5ngut kiba pang shit bad jyrhoh.
Shillong:Ka KSU South West Khasi Hills District ka dawa, na ka sorkar ban pynbiang noh kyrkieh ia ka jingpynkhreh na bynta ka khlam COVID 19 bad ruh halor ki bynta ban kyntiew iaka koit ka khiah haka District.
Ka South West Khasi Hills District, kumba long mynta ka don tang kumba 14 ngut ki doctor, ha ki ar tylli ki CHC bad ha ki 3 tylli ki PHC ba don ha ka District kaba ha ka jingshisha ka jingdon briew mynta ka la lah ban kot sha ka 1,20,000 ngut eiei.
Kane ka la buh jingeh ia ki paitbah ka thain bad ka la pynkhia than iaki doctors kiba don hapoh ka District naba katba kum ka Doctor – Population Ratio jongka World Health Organization ka long 1 doctor na bynta ki 1000 ngut ki nongshongshnong, ha ka Ri India ka long 1 : 1456 katba ka Ratio ha South West Khasi Hills District pat ka long tang uwei u doctor na bynta palat 8000 ngut ki nongpang.
Kumta, ka seng ka kwah ban kyntu ia ki bor sorkar ba ki dei ban pynbiang noh khamtam ia ki post Doctor, na bynta ka CHC ba 100 jingthiah, kaba don ha Mawkyrwat, namar kane ka CHC mynta ka don tang uwei u MD bad 3 ngut ki MBBS doctor.
Ka seng ka kyntu iaka sorkar ba ka dei ban pynbun ia ki Ventilators bad ki Bilevel or two-level Positive Airway Pressure ( BiPAP) ha Mawkyrwat.
Kumba long mynta , haka District la buh tang 2 tylli ki Ventilators bad 2 tylli ki BiPAP ha Mawkyrwat, na bynta ki nongshong shnong jong ka District hi baroh kawei bad kane kum ka seng ngi sngew kan buh jingeh shi katdei lada kan don ka jingnang iai kiew kiba ioh positive, khamtam kiba shitom jur ha ki sngi ban wan.
Katba kum ka jingleit jurip jong ka seng, ha ka District ki don tang kumba 56 jingthiah eiei, kata ka long 50 jingthiah ha Mawkyrwat bad 6 tylli ha Ranikor Civil Sub Division baroh kawei.
Kumta ka seng ka kyntu ia ki bor sorkar ba ki dei ban mang nongtrei bad ruh ban pynkiew iaki jingthiah ha ki ar tylli ki Corona Care Centre ba don ha District khnang ba kan kham pynsuk ha ka jingpynkhreh halor ka khlam COVID 19.
Ka Seng ka sngew dei ruh ban dawa na ka Sorkar ba ka dei ban pynpoi khambun ki buiam Oxygen, hapoh ka District namar kumba long mynta wat la ka jingdon briew ka bun, hynrei ka jingdon ki buiam Oxygen, ha ki CHC bad PHC ka dang long hapoh ka 80 tylli eiei, ong ka kyrwoh na u Samla Forwardman Nongrem President KSU South West Khasi Hills District.
New Delhi:Ka India, ka hiar ia ka Bangladesh, ha ka jingkhein ia ka per capita income bad ka jing ioh kamai jong ka Bangladesh, ka long $2,227 na ka bynta u snem 2020-21, kaba kiew da 9 per cent jump, na kaba long $2,064 ha u snem 2019-20.
Ka jingkhein jong ka India, ka long $1,947.417 bad la shim ba katei ka jinghiar, ka dei na ka daw jong ka jingtrei bor bah ka khalm corona virus bad sa ka jing khang shnong, kaba la bteng lynter, da ki bun bun bnai.
U MA Mannan, myntri ka tnat Planning, ula ai ia katei ka jingkhein mynta ka sngi, ha ka jing ialang jong ka cabinet, kaba la pynlong da ka video conference, ha kaba la pyniaid da ka Sheikh Hasina, myntri rangbah duh katei ka Ri.
U Mannan, u pyni, ba na katei ka jing ioh kamai, kaba mynta u snem, ka per capita income, jong ka Bangladesh, ka long 9 percent.
Shillong:Ka Marwari Yuva Manch, Shillong (MYM) ha ryngkat bad ka Marwari Samaj, kin plie ia ka COVID Care Unit and Quarantine Centre for COVID Positive ha Balika Vidyalaya School, Keating Road, Shillong.
La sdang ia katei ka jingtrei ha ka 12tarik Jymmang bad la pyndep, ha ka 19tarik Jymmang 2021 bad la aiti mynta ka sngi, sha ka tnat ka koit ka khiah ka sorkar jylla.
La plie ia katei ka centre, da U bah A L Hek, myntri ka koit ka khiah, ha ka jingdon lang U Ram Kumar S, IAS, Mission Director, NHM.Ka dei ka kamra, kaba 32 jingthiah bad yn pyniaid da ka NHM, Meghalaya.
Katei ka centre, kan sumar, tang ia kiba pang COVID.Ka Marwari Yuva Manch, kan pynbiang ia ka bam ia ki nongpang bad ia ki nongtrei, kiba don ha katei ka centre lem bad kiwei ki jing donkam, ki bym iadei bad ka jing sumar ia ki jingpang jong ki briew.
Shillong:Ka HYC Mawlai circle ha ryngkat ka Mawiong unit myn hynnin ka janmiet, hadien ba ki la pyndep ia ka jingsynreit dawai, ki la ioh ban bat ia 2 tylli ki sumo ba la i shan khmat, ka MLO5 K 4083 bad MLO5 K 1524 kaba la kit ia ki bar Jylla suda, kiba wan napoh Assam.
Haba kylli na kitei ki bar Jylla, ki la iathuh ba ki don baroh 10 ngut bad ki wan na Assam da kaba thmu ban leit bylla sha ki thain Mawdiangdiang, ki la iathuh de ba ki la ioh ka special permit na ka Sorkar.
Haba iakren bad u Organising secretary Mawlai circle, Samla Shanbor Marwein u la pynpaw ka jingbitar ia ka sorkar kaba la pynjari ia kata ka pakhang shnong, hapoh ka Jylla, katba ia ki bar Jylla pat ka pdiang burom sop sop lyngba ka special permit ban rung hapoh jong ka.
Ka seng hadien ba ka ladep tohkit ka la phah pynphai pat ia kitei ki bar Jylla baroh 2 sumo sha ka jaka ba ki wan, ong ka kyrwoh ba la phah da u General secretary Bashan Lyngdoh.
Shu kumne shi kumne man ka por, ym don Kam shuh ban pah leit phai dei ban leit buh beit ha iing u ba ai permit me car pass.
Lane shu pynpra noh ia ka khyrdop ha umling ym donkam ba buh khyrdop dei ban shu ia ap gate noh la Jong ha la ki shnong.
New Delhi:Ka ophis U Principal Scientific Adviser jong ka sorkar India, ka pyntip mynta ka sngi, ba ka aerosol lane ka lyer bih, kaba dei kawei na ki daw bah jong ka jingpang khlam covid lane ka jingpang SARS-CoV-2, ka her haduh 10 meter ka jingjngai.
Katei ka ophis, ka iathuh, ba kito ki bym iohi dak eiei, ba ki don jingpang ruh, ki lah ban kit ia katei ka jingpang khlam.
La ong shuh shuh, ba ka jing don ia ka lyer kaba khlain, ka lah ban beh noh ia kane ka lyer bih, hynrei la ong shuh shuh, ba lada pyn donkam makna ia ka air condition, hynrei, lada la khang ia ki jingkhang iit bad ki jingkhang bam, ka buh ia ka jingma, ba katei ka lyer jingpang, kan kit sa sha kiwei pat.
La ai jingmut ruh ban pyndonkam ia ki pangkha kiba ha jrong bad kiba pynieng ha kyndong lane ki jaka pyllait lyer kiba na jan tnum, ha ki jaka jing ialang, ki dukan bad kiwei ki jaka ba ring ba mih paidbah.
La iathuh ba kitei ki aerosol, lane ki jynhaw, ki mih na ka khmut jong uto u nongpang bad ki dei ruh ka daw bah, kaba kongsan jong ka jing ia bit sha kiwei pat.
Nongpoh:Myn hynnin ka sngi, u Conrad K.Sangma, Myntri Rangbah ka sorkar jylla, u la hiar ban jurip ia ka Oxygen Generation Plant bad kumjuh ruh ia ka Centralized Ozygen Supply System, kiba don ha Nongpoh Civil Hospital, kiba dei ki project kiba la pynmang kyrpang hapoh katei ka Hospital, na ka bynta ban sumar ia ki briew kiba shitom ha katei ka jaka sumar bad khamtam eh ha kaba kum kane ka por, hapdeng ka jing iakhun ia ka jingpang COVID-19 bad ba ka Ri Bhoi, ka la dei kawei na ki Distrik kaba la shah ktah jur eh.
Ha katei ka sngi, kaba u Conrad Sangma, u la hiar jurip ia kitei ki ar-tylli project, la sakhi da ka jingdon u Bah Mayrald Born Syiem, MLA Nongpoh, ka Kong RM Kurbah, DC Ri Bhoi, ki heh na ka koit ka khiah lem bad kiwei.
Hadien katei ka jingjurip, u Conrad Sangma, u la ong ba u kmen eh ban iohi ba ka jingpyntrei ia kitei ki Project ka long kaba iaid beit shiad shaid bad sa tang katto katne por, kin sa dep noh bad ka ban sa long shisha ka jingiarap ia ki briew kiba thiah pang ha katei ka Hospital bad khamtam eh ia kito kiba don Ozygen.
Ha kajuh ruh ka por u la ong ba ka jingpyntrei ia katei ka ban Oxygen generation plant ka la iaid stet ha katei ka hospital ha kaba yn sa pyndep noh ban buh ïa ki kor pynmih Oxygen tang hapoh 5 sngi.
U la iathuh ruh, ba ka sorkar jylla ka la shimkhia ban ithuh noh sa kawei pat ka jaka sumar nongpang COVID-19 lane ka Corona Care Centre ia kaba yn pynbit pynbiang hapoh ka Maternity Children Hospital, kaba don ha Umran bad ia kane yn sa ia mir jingmut bad pynbeit kyrpang bad ka TATA Trust.
Shillong: Ki shiphew ngut, kiba iap na ka khlam corona, hynnin ka sngi, ki long ka kong Bina Wankhar, 74, Address: Mawlai Umjaiur, EK Hills, ka la leit shah sumar ha ka 13-05-2021 in Civil Hospital, Shillong, ka la khlad noh ha ka 20-05-2021.
Cause of death: Covid PneumoniaU Basudev Hajong, 70, na Marpara Betasing, SWG Hills, ula khlad ha iing ha ka 19-05-2021.
Covid-19 Positive.
U Pradip Boro, 36, Address: Dhankheti, EK Hills, u leit shah sumar ha ka 19-05-2021 ha Dr.H.G.Roberts Hospital, Shillong bad ula khlad ha ka 20-05-2021Cause of death: Covid-19 PneumoniaU Elvis Ch Momin, 53, na Upper Wadanang, Lower Chandmary, WG HillsUla leti shah sumar ha ka 09-05-2021 ha Tura Civil Hospital, TuraUla khlad noh ha ka 18-05-2021.
Cause of death: Covid-19 Pneumonia with co-morbiditiesKa Thallina K.Marak, 40, na Sawekolgre Gonggangre, SG HillsKa leit shah sumar ha ka 17-05-2021 ha Tura Civil HospitalKa la khlad noh ha ka 19-05-2021.
Cause of death: Covid PneumoniaKa Masmina Kharbithai, 83, na Pohkseh, EK HillsKa la leit shah sumar ha ka 18-05-2021 ha Civil Hospital, ShillongKa la khlad noh ha ka 19-05-2021.
Cause of death: Covid PneumoniaKa Bina Mizar, 47, na Kynjat Phutbol (Rum), Laban EK HillsKa la khlad ha ka 18-05-2021.
Covid-19 Positive.
U bah Edar Khyllep, 52 na Mawlong, EK Hills,U leit shah sumar ha ka 19-05-2021 ha Sohra CHCUla khlad ha ka 19-05-2021.
Cause of death: Covid-19 Pneumonia with co-morbidities.
U Balkat D.Sangma, 30 na Chisim Apal Dainadubi, NG HillsU leit shah sumar ha ka 17-05-2021 ha Tura Civil Hospital, TuraUla khlad ha ka 19-05-2021.
Cause of death: Covid PneumoniaKa kong Sijon Dkhar, 70, na Nongjri Nongbah, Pynursla, EK Hills,Ka shah sumar ha ka 14-05-2021 ha Woodland Hospital, ShillongKa la khlad ha ka 19-05-2021.
Cause of death: Covid-19 Pneumonia.
MANGALURU: U nongialam jong ka seng Congress, U  Ivan D’Souza, ula ujor mynta ka sngi, pyrshah ia ka MP jong ka  Udupi- Chikkamagalur, ka  Shobha Karandlaje, ha kaba ka la kynnoh ba ki kristan, ki ju pynshoi ia ki para niam jongki, ba kin nym treh satia ban shah injek iada corona.
Ka jingkren jongka, ka la pynmih ia ka jing kynthoh pyrshah, kaba jur na ka  Mangaluru diocese, Catholic Sabha Udupi bad ka Malankara Orthodox church.
Ha ka sngi balang, ba ladep ka Shobha, ka kynnoh ba ki balang ha Malnad, ki pynshoi ia ki para niam, ba kim dei ban shah injek, ha ka dawai iada corona.
Ka da ong, ba ki katholik, te kim don bynta eiei, hynrei ki balang Pentecost, ki dei kiba ialam bakla ia ki para niam jongki.
Nongpoh: Myn hynnin ka miet ha ka por 11:30 baje ei ei, ki dkhot ka KSU Eastern Border Area Circle, ki la ioh ban bat ia kumba 20 ngut eiei ki bar jylla, kiba thmu ban rung sha ka jylla, kaba hap ha surok Shillong Bypass ha ki thain Bhoirymbong.
Haba iadei bad katei ka jingioh bat ia kitei ki 20 ngut ki bar jylla, u samla Banjop Maring, President ka KSU Eastern Border Area, u la pynpaw ia ka jingsngewkhia ban lap ba ki briew kiba nabar ki ioh ban rung sha ka jylla, katba ki briew na ka jylla, ki shem jingeh wat tang ban leit na kawei sha kawei ka Distrik ha ka jylla.
U la ong ruh ba ka seng, ka sngewdiaw ha kum kane ka por namar ka jingwan tuid ki bar jylla ka dei kawei ruh na ki lad ban pynsaphriang ia ka khlam covid-19 ha ka jylla jong ngi bad ka ain ka noh shilliang palat namar ka jingshah khniot kan dei tang ia ki trai ri trai muluk ym ia ki mynder ri.
Namarkata, ka seng kan nym shong kli kti ban shngain ka Jaidbynriew kan iai bteng ban pyrkhing ia ki bar jylla la ka dei ha kano ka dur ruh bad shim da ki sienjam ba eh.
Kane ka jingleh ka sorkar imat ka thmu ban pyniap iangi ki paidbah.
Kala shu pyntieng pynsyier da uta u corona da kaba shim kabu ia kine ki bnai lyuir namar bun ki khniang jingpang ki kynrei bha ha kum kine ki bnai.
ka jingpynieng corona iaki paidbah kalong:Lyngba ki jingpynbna ha kylleng ki shnong shaphang u corona.
Haduh ba ki paidbah kim nud shuh ban leit shim dawai naki hospital sorkar.
imat kadei ka plan sorkar namar ba kim lah ban pynbiang dawai iaki paidbah.
Nalor ba pang hap shah beit namar tang shu leit phah check lah ioh report corona positive.
ban leit trei ruh ym lah namar hap shong iing beit lada mih na iing lah bit corona.
Ban ring mynsiem da ka lyer khuid ruh ym ioh shuh namar la hap shu deng mask sah baroh.
hap ring mynsiem da kajuh k lyer kaba long ka jingma bakhraw ia ka koit ka khiah.
kane ka jingthmuka sorkar ka long kum ka jingtynjuh bor shwa ia ka jaitbynriew  bad hadien baka iohi ba ym don ba nud ban ialeh pyrshah hangta kan aisyndon  da ka jingshynshar donbor ym shuh da ka shynshar paidbah.
Hangta kin mih ki ain kynsha  ban pyntreikam katkum ka jingsngew mon jong kiba donbor.
hynri nga ong haphi ba kaladei ka por ba ngin pyrkhat naka bynta ka pateng bynriew kaban sa wan.
ngi la dei ban pyrshah mynta shwa ba ka jngjot kan wan ha ka ri jong ngi.
pyrkhat tang nynta bun ki long iing baduk kim don shuh wat tang u khaw ban shet da ei ki khun kin bam haba ki thngan hato ka sorkar ka lah mo ban sam marbam.
haba kam lah kamut kane ka lockdown ka dei ka jingthmu pyniap ia ki paidbah.
Nongpoh: Ka Ri Bhoi District, ka la wan ha ka kyrdan ba-ar ha ka jylla halor ka jingshah ktah na ka jingkiew ki briew ba ioh COVID-19.
Haduh mynta ki don haduh 968 ki paidbah ha Ri Bhoi, kiba dang don ia ka jingpang COVID-19 bad ki la don bun ngut kiba la khlad noh na katei ka jingpang.
Tang mynta ka sngi, ki la don haduh 170 ki briew kiba dang ioh thymmai ia katei ka jingpang bad kiba la ioh jingkoit ki don tang 24 ngut.
Shillong: U District Magistrate ka West Khasi hills district, u la pyntip ba kan don ka Curfew naduh ka 5 baje mynstep jong ka 22 tarik haduh ka 5 baje mynstep jong ka 24 tarik mynta u bnai.
Ki iew ki hat ki dukan sha, ki dei ban khang, lait noh lait noh kaba shu leit ai ha iing, kata ruh dei ban ioh jing bit na ki bor pyniaid district.
La khang ia ki briew ki kali ban mih surok ha katei ka por curfew lait noh kiba dei ki nongtrei ka koit ka khiah, ki nongtrei covid-19, ki kali kit mar bam bad ki tnad trei kam kiba ai jing shakri paitbah.
Kane ka hukum ka khang ruh ia ka rung ka mih ki briew ki kali na ka kawei ka district sha kawei pat bad ia kiwei kiwei kiba rung shapoh west khasi hill district bad yn nym shah ban plie iaki jaka jngoh kai pyrthei la khang iaki jing iathoh shong kurim ha katei ka kynta curfew.
Ki jingtrei bylla kiba dang donkam ban wanrah ia ki nong bylla na shabar ki lah ban bteng ia ki jingtrei jong ki bad ki dei ruh ban da ioh jingbit naki bor pyniaid district.
Lada iap briew yn shah tang 10 ngut ban leit on tep, ki bor pyniaid district kila bthah iaki nong die dukan ha iew ne ki dukan shnong ki dei ban bud ryntih odd bad even number kiba pynkheiñ yn pyn shitom iaki da kaba phah khang khyrdep syndon ia ki haduh ban da kut kane ka khlam.
Shillong: U bah R Waroh Pde, uwei na ki nongrwai ba pawnam jong ka Ri Khasi, ula khlad noh myn hynnin ka miet, ong ka khubor.
U bah Pde, u shong u sah ha Mawngap bad la iathuh, ba ula don ha ka jing shitom, kaba la neh la katto katne por.
Yn pyndep ia ka met kaba sah lashai ka sngi, ka 21tarik Jymmang 2021.
U bah Pde, ula don 59 snem ka rta.
U Bah Waroh Pde, u dei u nongrwai ba la ju rwai ha All India Radio, Shillong bad ula pynmih ruh ia bun tylli ki kaset Khasi.
Ki jingrwai kiba iaid iew bha jongu, ki long “Jadu aiu sha" nalor kiwei pat.
La kha ia U Bah Roitre Waroh Pde ha Mawngap, ha ka 4tarik Iaiong 1962 bad ka kmie jongu, ka dei ka kong Sikel Pde.
Ula ju don bynta ha ka rwai ka siaw bad ka ialehkai drama, kum u khynnah ha ka dustur, kaba la ju ia pynmlien ha katei ka shnong.
Ka kmie jongu, kham hadien, ka leit noh sha Shillong, ban die jhur, hynrei U bah Waroh, u sa ha Mawngap bad la ka meirad, ka kong Mary Pde bad u ju shim bynta bha, ha ki prokram ba la pynlong da ka Mawngap Sports and Cultural Club.
Ha ki snem 1970, ula leit skul ha Government Boys’ High school, Shillong bad hadien kata ha ka Survey School ha Tura bad hadien, u sa trei kum U Surveyor ha ka sorkar Meghalaya.
U Bah Waroh, ula sah ruh bad u kni jongu, U bah Leslie H.Pde ha Lumsohra, Laitumkhrah, ha kaba u ju dei uwei na kiba la ju wad bha, ba un riam kum u Santa Claus, ha ki por ialehkai khristmas, ha kaba u ju pyn shohbieit ia kiba peit kai, namar ba u nang bha ban shad.
U bah Waroh, ula pyllait ia ka thup jingrwai ba nyngkong jongu, kaba kyrteng Jadu Aiu Sha ha u snem 1998 bad ka dei ka jingrwai, kaba iaid iew bha ha sor bad ha nongkyndong ruh.
Hadien kata, ula pynmih sa kawei pat, kaba kyrteng Kuli Juk, hadien kata, ula pynmih biang ia kiwei pat ki thup jingrwai, kiba ai kyrteng Jadu Aïu Sha Part I, II, III,IV and finally in 2005, Jadu Aïu Sha V.Kham hadien, U bah Waroh, ula ju leit rwai ruh sha ki bynta bapher ka Ri Khasi bad Jaintia bad ula ju khring ia kiba bun ki riew ieid jingrwai, khmatam ha Riwar Mihngi bad ha Jaintia hills.
U bah Waroh, u ju sngew tynand ruh ban ak bad ula thoh ruh shibun ki jing ialehkai lyngkot.
Shillong:U nongialam jong ka liang pyrshah u Dr.Mukul Sangma u la kyntu ia ki paidbah ba kin kiar na ka dih dawai hi, khlem kano kano ka jingpyni ia ki Doctor.
Haba iakren bad ki lad pathai khubor hadien ka jingialang jong ka ki MLA, ba la pynlong da u lamphang jong ka jylla, U Dr Mukul, u ong “Ngi don hapdeng jong ka khlam bad ka jingialeh jong ngi ka long ban ialeh kat ba lah ban iada na ka jingkhlad jong ki briew ha kane ka khlam, namar ka kong ka ba sngewsih kthang ba bun ki jingim ba kordor ki duh ei ha kane ka khlam" ong u Dr.Mukul.
U nong ialam ka liang pyrshah, u la phah ka jingsngewlem ia kiba ha ing ha sem, kiba la duh ei ia la ki ba ieid ba thoiñ ha ka jingngat ia u khniang jingpang corona Virus.
U Sangma, u ba dei u medical doctor u la batai bniah ba une u virus u dei u ba khlain bor, ha kaba ki briew ki donkam ban tip kumno ban ia leh pyrshah bad ban long ki ba pynkhreh ia kaei ka ba ngi dei ban leh.
U Dr.Mukul u la ong ba ha kane ka por jong ka khlam, ka don ka jingsngewkhia na ka liang jong ki bad ula ong ruh ba ka sorkar ka dei ban iatrei ryngkat bad ki liang pyrshah ha ryngkat ka imlang sahlang, ha ka ba ka sorkar ka dei ban shim khia ia kine ki jingai jingmut.
La kyntu ruh da U Dr Mukul, ia ki nongshong shnong ba kin pynkhlain ia ka immune system, ban kiar na ki jingbam bym tei, ki khyllung ki dei ban ioh ia ka vitamin -D man la ka sngi.
Na ka liang jong nga shi met tang ka wei ka lad ban iada ia u khniang jingpang corona virus ai no da ka lockdown baroh ka wei k jylla wat ym shah ban mih tang ki ksew ha surok ki ta ki ba shong ha iing ong ba kin dih da ka ummluh man ki knta shi vlas shi clas bad la ne shet d u wei u jait dawai ba nga juh dih ha ka por jyrhoh nga dih u ta u dawai dei tang u phlang jem na duh kata k por ngm juh jyrhoh wat lada nga beit ruh don k jabein ba ai u Blei ngam juh iathuh ia ki Briew mnmno mno te mnta nga la kwh ban shu ai u ta u dawai nga shu shet tang da u phlang.
ng kwah ban ai ia ki ba pang jyrhoh kumno u trei ne ymtrei kam ne ha nga marwei u trei hi tang ba ia ki briew ngam pat juh dih lda long k ba lah ng kwh ban ai ia ki briew ba pang corona kumno u trei ne ymtrei kam ne.
ng isynei 100% ia ki ba pang nga duwai ia ki man ka sngi khnang ba kan jah noh.
tang kate wat wat ym sngew ei ei.
New Delhi: Kiba ioh pang covid ha India, ki la poi mynta sha ka  2.57 klur ngut, da ka jingdon sa  2.76 lak ngut kiba ioh ia katei ka jingpang, ha ki 24 kynta ba ladep.
Kiba iap, ki la poi sha ka 2,87,122ngut, da ka jingdon sa 3,874 ngut kiba iap mynta ka sngi.
Kiba iap ha India, ki bun tam hynnin ka sngi balang, ha kaba ki la poi sha ka 4,529 ngut.
Shillong:U MLA ka Mylliem Constituency uba long u myntri ka sorkar MDA, u Bah Hamlet Dohling, myn hynnin ka sngi u la leit ban jurip ia ka shnong Nongkseh ia kaba la pynbna khangdam (Containment Area Z categorie) naduh ka 13 tarik mynta u bnai bad ka ban kut ha ka 23 tarik une u bnai.
Ha kane ka jingleit jurip u Bah Hamlet, u la noh synniang haduh 30 byrni u khaw, kynthup ia u dai, ka umphniang bam bad ki tiar iada na ka bynta ki Volunteer shnong bad ka Covid Team jong ka shnong da kaba ai ia ki jingda slap (Rain Coats), ki jingdeng kti (Hand Gloves), ki mask bad ki dawai sait kti nalor kiwei pat.
“Nga ai khublei kyrpang ia ki member ka COVID team kiba la shim khia bad trei shitom na ka bynta ka shnong baroh kawei bad nga kitbok ruh ia kito kiba kynduh bad kane ka jingpang khlam ba kin ioh noh ia ka jingkoit jingkhiah ha ryngkat ka jingsumar bad phikir bha ia lade", ong u Bah Hamlet.
Ha ka jingiakren bad u Secretary ka Covid Team jong ka shnong Nongkseh, u Bah S.Nongsiej, u la iathuh ba ka shnong ka la ioh ka jingiarap na u MLA bad mynta ki dang shong pyrkhat kum ka shnong iano ban iarap, nalor u khaw u iathuh ba u MLA, u la noh synniang ruh da kaba iarap ia ki hand sanitizer, ki rain coat bad ki mask na ka bynta ki Volunteer jong ka shnong.
“Kumba ka long mynta ka shnong ka thaw ka biang wat hapdeng ka jingkhangdam, hynrei ban pyntikna ia ka jinglong jingman ngi la pynlong ka jingwad bniah na kawei ka iing sha kawei pat bad ngi la pynlong ruh ki test ha katto katne tylli ki don ha kaba la shem ba ki don tang 7 tylli ki positive case, haduh mynta bad kine ki 7 tylli ki long tang ha ki ar tylli ki dong, hynrei ha kiwei pat ki dong, ym don eiei shuh", ong u Bah Nongsiej.
Shillong:U lamphang dorbar jylla, u bah Metbah Lyngdoh, myn hynnin ka sngi u la lum ia ka jingialang bad ki MLA na ka liang ka sorkar bad ki MLA ka liang pyrshah, ban ia kren halor ka jinglong jingman jong ka khlam ha ka jylla.
Haba iakren bad ki lad pathai khubor, u bah Lyngdoh u la ong ba ha u snem ba la dep la ioh ban lum ia ka jingialang haduh saw sien ban iakren halor ban iada na kane ka khlam hynrei mynta u snem la iakren ruh halor ka jingpursted bad ka jingbun kiba khlad na kane ka jingpang.
“Na ka jingpursted kane ka khlam ha ka ka jylla, ka la don ka jingduh bun jong ki mynsiem ba kordor ha ka jylla bad ka long kaba donkam ba kum ki nongmihkhmat jong u paidbah, ngin wan lang hajuh ban iakren ban wad ia ki lad ki lynti ban lah ban teh lakam ia ka khlam ha ka jylla"u la bynrap.
U lamphang, u la iathuh ba na ka liang ka sorkar ka la pyntip halor ki lad ki lynti ba ka sorkar ka la shim ban ia khun pyrshah ia ka khlam ha ka jylla kum ki Containment, ka Vaccination bad kumjuh ban pynkhlain ia ki jaka sumar ha ka jylla.
U la iathuh ba ka sorkar ka la pyntip halor ban buh ia ki Oxygen Generator ha baroh ki district ha ka jylla, halor ka jingbuh bun ki jingthiah bad halor ban thaw ia ki Corona Care Center.
U Bah Lyngdoh u la iathuh ba ka la don ka jingia tai sani bha ha ka ba la don ka jingai jingmut na ka liang pyrshah ban iakhun ia ka khlam ha ka jylla, ha ka ba ka sorkar ruh ka pdiang sngewbha ia kine ki jingaijingmut.
U lamphang dorbar, u la kyntu ia ki paidbah ha ka jylla ba ki dei ban long kiba jaijai bad kiba shaniah skhem ha ki jingpyniaid jong ka sorkar jylla ha ka ba iadei ban teh lakam ia ka jingpur sted ka khlam ha ka jylla.
U la kyntu ruh ba ki nongshong shnong ha ka jylla ki dei ban shimkhia ban ai injek, ia lade khnang ba kan lah ban tehlalam na ka jingpursted ka jingpang Covid -19.
Shillong:U myntri ka tnad ka koit ka khiah jong ka sorkar Meghalaya u bah A.L.Hek, u la iathuh ba ka jingialum briew ha iing jong u, ka dei namar ba ki briew kiba u lah dep ai jingthoh ba kin wan shim iaka jingiarap pisa ki la wan kynsan mynta ka sngi namar ka jingpynbna ka sorkar ia ka jing khang dam.
Haba kren ha ki lad pathai khubor, u bah Hek ula pynshai ba u lah dep ban ai jingthoh sha ki 400 ngut ki briew kiba duk hapoh kon stiwensi ban ai ka jingiarap pisa kaba mar T.1000 bad ha ka jingthoh ka ba lah ai sha ki lah buh ka por bad ka sngi ba kin wan shim ia kane ka pisa kum ka jingiarap ia ki, hynrei da ka jing pynbna noh ka sorkar ia ka jing khang dam ka la pynlong ba kine ki briew, ki la wan mynta ka sngi ka ba la pynlong ba kan don ka jingialum briew ha iingsah jong u.
Haba iadei bad kane lah ong ba ki bor ba dei peit ia ka district, U BDO bad ki bor shnong ki la ia phone ban kylli halor kane ka jingialum briew, namar ba bun ki briew ki wan na ki longiing baduk bad kumta kim lah ap shuh ban da poi ka pali jong ki, hynrei ki la wan myn hynnin ka sngi.
Hynnin ka sngi, ka 19 tarik u Jymmang 2021, da ki spah ngut ki paidbah na Pynthorumkhrah Constituency ki la leit ban tur beit beit sha ka iingsah jong u nongmihkhmat u jong ki bad u ba dei ruh u Myntri jong ka koit ka khiah jong ka Sorkar Jylla, u Bah AL Hek, kaba ha Rynjah.
Ka kyntien DONBOK ka dei kawei ka kyntien ba ki jaitbynriew khasi salonsar ki ju pyndonkam bha bad ha ka phareng ki ong (Good Luck) kane ka kyntien DONBOK kaba ngi ki khasi ngi ju pyndonkam ha kiba bun ki bynta kum ha ka pang ka shitom ngi ju ong :-Donbok phin shait phin khlain noh.
Donbok sa leit / poi suk.
Donbok nangbha ka kamai kajih.
bad kiwei kiwei.
Kane ka kyntien Donbok ka long kum ka kyntien phah lane ai jingkhublei kyrkhu kyrdoh ia kito ki briew ba phi ia shem ha kano kano ka khep.
To ngin shu ia phai liak halor kane ka kyntien kamut aiu kane ka kyntien DONBOK?Ka kyntien donbok ka don ia ka dor kaba khia thew hi ha ka jingim ki Khun khasi jongngi salonsar hynrei ka long kaba sting ka jingthew pat ha ki khristan ba la ngeit ha U Blei.
Ka kyntien Donbok ka dei ka kyntien ba la pyniasoh ha ki ar bynta kawei Don kawei Bok, Bok kat kum ka jingmut ba la batai kamut Ka Nusip (Ka bok ka nusip) bad shait ong ruh kiba bha la ka Bok ka Nusip naduh hyndai haduh mynta ki ong iakata ka kyntien.
Bad haba ong ka Bok kamut kaba shu wan hap khlem poi pyrkhat lane ong noh kumba eit ka sim tyngkhat lano eh ba ki briew kin mad ia kane ka Nusip, ha ka Nusip kaba mut phi hap ban pdiang katba ka wan ,lada dei ka ba sniew ne ba bha ruh, kane ka kyntien kam iahap satia bad ki khristan namar balei? Ngi ju ong Donbok phin shait phin khlain noh, lane donbok poi suk / leit suk, lane donbok bha kamai kajih.
Hato ka jingkoit jingkhiah ka jingsumar sukher ka jingkyrkhu ka wan na ka bok ka nusip ? Ka bok bad ka nusip kam ju wan jia ha kut ki briew, kaba mut ki briew ki ba pang lada ki bha nusip kin koit kin khiah lada kim bha nusip kin iap.
Hato mano ba bat ia ka jingkoit jingkhiah? ka jingkoitjingkhiah kam shym la wan satia na ka bok ka nusip namar ba ka jingkoit jingkhiah ka dei ka bynta ba U Blei u la pynkhreh kyrpang ia uwei pa u wei u briew ha ka pyrthei, ym ba u pynkhreh ia ka kum ka Nusip ia ki ba u mon un ai jingkoit jingkhiah ia ki bymmon un ym ai, hynrei U Blei u la ai ia baroh salonsar.
Ka ktien U Blei ka ong:Ngi don kane ka jingsngewshngain ha U Blei, ba la da ngi pan eiei kat kum ka mon jong u , un shah shkor ia ngi, bad ngi ioh ia ka jingkyrpad jong ngi na u.
(Ioan 5:14-25)Da ka jingaiei la pynim ia phi lyngba ka jingngeit bad kane kam long ka jingleh jongphi ,ka long ka jingai Blei, lymne ka long ka bainong kaei kaei ba phi la ioh, ïoh don mano mano u ban sngewsarong.
(Eph 2:8-10)Kumta lada ngi leit peit ia ki ba pang ba shitom lane kren sngewnguh ia ki lok ki jor kane ka kyntien kam long satia kaba khia thew ba ki briew kin sngap, ban ong Donbok phin shait phin khlain noh namar ba shu ap ei lada long kan long lada ym long kan ym long ba ka dei ka bok ka nusip, hynrei kaba khia thew bad kaba longshisha ka long lada ong da ka kyntien KYRMEN ,KYRMEN phin nang shait khlain noh.
KYRMEN sa poi suk.
KYRMEN nangbha ka kamai kajih.
Namar ka jingapkyrmen jong ngi ka long na U Blei ba im ym na ka bok ka nusip lane na kita kiwei kiwei pat ki blei,Mame ko Trai me long ka Jingkyrmen jong nga.
( Salm 71:5)Hynrei U niewkor ia ki ba tiengburom ia U, ia kiba kyrmen ha ka jingieit jong U.( Salm 147:11).
Jingkynthoh: Kane ka jingthoh ka kham thew bad mut eh kyrpang ia ki Para Khristan.
Khublei ShibunKa kyntien donbok lei ka dei ka kyntien tim lada pyrkhat bha namar ngi u khasi ba kham iabishni iwei ia iwei bad ngi ju ong donbok keiñ ba ka/u dang jem ne im dano te ka/u lah dei ban iap lane donbok keiñ ba ka/u dang poi suk dano te ka/u lah dei ban accident lane donbok keiñ ba ka dang ioh kamai lymne te ka/u lah shu khrong bad nga sngew ba ka dei ka kytien tim.
Kum u bangeit te ngim dei ban pyndonkam iakane ka kyntien bad ngi dei ban kren iaka Jingkyrkhu, ngi dei ban ong, To U Blei Trai Kynrad Un kyrkhu iaphi, U Trai Un Kyrkhu bad Un pynkoit pynkhiah iaphi, U Trai Un kyrkhu ia ka kamai kajih jongphi bad U Trai Un kyrkhu bad Un don ryngkat ha ka lynti ba phi iaid maphi, tang kine hi kiba nga kum u bangeit nga sngew ba ngim dei ban pyndonkam ia ka kyntien donbok namar ngim dei ban ngeit ha ka bok ne ka nusib hynrei ngi dei ban ngeit ha ka Jingkyrkhu ka jong U Blei Trai Kynrad, khublei.
U Blei u ong shaphang Ka Israel “Pha long u sdie ia pom".
Hadien ba ia ki Israel la pynsakma sha kylleng ka pyrthei bad ba ki laduh noh ia la ka Temple ha Jersusalem, ha u snem 70 AD, ki Israel ki la mad shisha ia ki jynjar bah haba la ialam mraw ia ki, la pynshitom, la pyniap la lehbein harukom ruh.
Kaba kthang tam ka ba ki Israel ki lamad kadei ka jingshah pyniap ha ki kti jong u Adolf Hitler ka Nazi Germany ha ki snem 1939 AD haduh 1945 AD, ha kaba la pyniap dusmon kumba 60, 00,000 ngut ki Israel.
Hynrei ymslem hadien kane, u Blei u la lumpat ia ki Israel (Jew) na kylleng sawdong ka pyrthei ban wan pat sha Ri lajong.
Jeremaiah 30:3 Kane ka jia namar ba u Blei u la dep kular halor ki kane kajia namar ba u Blei u ladep kular halor ki Israel.
Kumta ha u snem 1948 AD la pynbna ba ki Israel ki laroi (develop) ha ki liang baroh khamtam ha ka Science and Technology, bad ka long Super power mynta.
Ka Israel kumba ka long mynta, kala biang lut nadong shadong khamtam ha ki tiar thma kajuk ba mynta bad ka lah ruh ban tam ia kiwei pat namar ba u Blei u la kren, u la ai ruh ha kaba kan ialeh ia ka jingialehthma jong kine ki por kiba khadduh.
Ka ktien u Blei ka ong kumne: “Pha (Israel) pha long u sdie iapom jong nga da pha ngan pynlwet ia ki jaid bynriew (ia ki nongshun), bad da pha ngan pynjot ia ki Hima pyrthei.
Da pha ngan pynlwet ia ki nongshynshar bad ia ki Deputi.
Jeremaiah 51:20-23.
Ka Israel ka long ka Ri jong ka thma naduh ki por barim bajah hapdeng U David bad u Goliath kaba mut hapdeng ki Israel bad ki Philistia (Palestine) 1Samuel 17:1-47.
Kine ki ar jaid bynriew ki long shipara naka pateng u Abraham.
Genesis 16:1-16.
Kaei kaba jia mynta ka long ba kala poi u pud haduh ka thma kaba jur kaba lah ban ialam shaduh ka Thma Bah Balai ne Third World War, bad ka daw baroh ka long tang na ka bynta ka Jingiaknieh ia ka Jerusalem.
Dei halor kane ka daw bah ba u Blei u ong ia ki ba ngeit baroh ba kidei ban duwai ia ka Jerusalem.
To duwai naka bynta ka jingsuk jong ka Jerusalem.
Salm 122:6.
Kine ki por kidei ki por ba ki khristan baroh ki ladei ban duwai ia ka Jerusalem namar u Blei u la kren.
Lada ka thma Bah kan khie kaei ban jia? Ka Israel kahap ban ieng marwei ymdon shuh kano kano ka Ri kaba nud ban iarap dei ha kum kata ka por u Blei un pyndonkam ia ka Israel kum uta u sdie ia pom jong u pyrshah ia ki Ri ka pyrthei kiba wan attack ia ka.
Bad lada ka thma bah balai kan sdang na Israel ne Jerusalem, kan salong ka jingkordit ia ka pyrthei bad wat ka UNO kan ymlah shuh ban pynsangeh ia kane ka thma.
Kaei ka ban pyniasuk ia ka Israel bad un kular ia ka Peace Treaty da kaba tyrwa ia ki Israel ba kin ioh noh ia ka Temple balai ha Jerusalem (Third Temple in Jerusalem).
Lada ia ka Israel yn ai order ban pynieng Temple ha Jerusalem hajan ka Mosque kane hi kan pyni sha ka pyrthei ba u la sdang u Mrad khlaw ne u AntiChrist ne u 666 bad kan sdang ruh kata ka por kaba kut noh ki ia ( The end of the Age) jong kane ka pyrthei namar ka kordit bah kanjia ia kaba u Jisu u la dep iathuh.
Mathaios 24: 21-22.
Bad ba yn pynieng ruh ia kata ka jingijli ba pynduh (u Mrad khlaw).
Mathaios 24:15.
Nakata kadaw kadonkam palat ba ki briew baroh kin phai sha u Blei bad ban duwai jur naka bynta ka Jingsuk ha Jerusalem.
Salm 122:6.
Lymkumta ka pyrthei baroh kan kynduh noh ia ki por ba jynjar tam ka bym pat ju jia na myndang long ka pyrthei.
Mathaios 24:21.
To ngin tip, baka Israel ka long u Sdie ia pom jong u Blei.
Shillong: Kiba iap corona mynta ka sngi, ki long kakong Ritmon Suting, 55/F.Address: Nongthymmai, 15th Mile, RBDAdmitted on 18-05-2021 in Civil Hospital NongpohExpired on 18-05-2021Cause of death: Covid-19 Pneumonia with co-morbiditiesKa Anjoli Debnath, 38/F, Address: Ichamati, EK HillsAdmitted on 18-05-2021 at Civil Hospital, ShillongExpired on 18-05-2021Cause of death: Covid-19 PneumoniaKa kong Lidia Suting, 62/FAddress: Mawthud Nongpoh, Ri BhoiAdmitted on 11-05-2021 in Civil Hospital, ShillongExpired on: 19-05-2021Cause of death: Covid-19 Pneumonia with co-morbiditiesU Bah Sumar Dkhar, 45/FAddress: Mooleng, EJ HillsAdmitted on 17-05-2021 at MCH, JowaiExpired on 18-05-2021Cause of death: Severe Covid-19 PneumoniaU Bah Himale Khonglah, 45/FAddress: Umkiang, EK HillsAdmitted on 19-05-2021 in MCH JowaiExpired on: 19-05-2021Cause of death: Severe Covid Pneumonia with co-morbiditiesU Bah Ditren Malngiang, 60/MAddress: Mawlai Nonglum, EK HillsBrought dead on 19-05-2021 to Nazareth Hospital, ShillongCause of death: Covid -19 Positive with co-morbiditiesKa kong Nisi Nongkseh, 64/FAddress: Mawlai Nongmali, EK HillsAdmitted on 11-05-2021 in NEIGRIHMS Hospital, ShillongExpired on: 16-05-2021Cause of death: Covid-19 PneumoniaKa kong Mebis Blah, 75/FAddress: Mawphlang, EK HillsAdmitted on 12-05-2021 at NEIGRIHMS Hospital, ShillongExpired on 18-05-2021Cause of death: Covid PneumoniaKa kong Aibok Tiewsoh, 55/FAddress: Shella, EK HillsAdmitted on 05-05-2021 in Dr.H.G.Roberts Hospital, ShillongExpired on 18-05-2021Cause of death: Covid-19 Pneumonia with co-morbiditiesKa kong Joren Dura, 65/FAddress: Wahingdoh, EK HillsAdmitted on 15-05-2021 in Dr.H.G.Roberts Hospital, ShillongExpired on 18-05-2021Cause of death: Covid-19 Pneumonia with co-morbiditiesU Bhim Kumar Lama, 64/MAddress: Madanrting Lumkharkongor, EK HillsBrought dead on 19-05-2021 to Supercare Hospital, ShillongCovid-19 PositiveKa kong Laveena Kharpuri, 30/FAddress: Khliehshnong Malki, EK HillsBrought dead on 18-05-2021 to Woodland Hospital, ShillongCovid-19 Positive.
U Bah Joseph Lyngdoh, 76/MAddress: Umsaw Nongkharai, Ri BhoiAdmitted on 17-05-2021 in Civil Hospital, ShillongExpired on: 18-05-2021Cause of death: Covid Pneumonia with co-morbiditiesU Bah Franklin Kharbani, 61/MAddress: Mawlai Mawdatbaki, EK HillsAdmitted on 17-05-2021 in Civil Hospital, ShillongExpired on : 19-05-2021Cause of death: Covid Pneumonia with co-morbiditiesKa kong Jannie Jane Mawrie, 56/FAddress: Iawmusiang, WJ HillsBrought on 19-05-2021 to Dr.Norman Tunnel Hospital, JowaiExpired on : 19-05-2021Cause of death: Covid Pneumonia with co-morbiditiesKa kong Iorsibon Sutnga, 59/FAddress: Sutnga, EJ HillsAdmitted on 17-05-2021 in Khliehriat CHC ShillongExpired on 18-05-2021Cause of death: Covid-19 Pneumonia with co-morbiditiesU Bah Osbert Cooper Kharkongor, 40/MAddress: Laban, EK HillsAdmitted on 03-05-2021 in Nazareth Hospital, ShillongExpired on 19-05-2021Cause of death: Covid-19 PneumoniaKa kong Ritina Tron, 50/FAddress: Sunny Hill, Block 5 Shillong, EK HillsBrought dead on 18-05-2021 to Nazareth Hospital, ShillongCause of death: Covid -19 Positive with co-morbiditiesKa kong Lisen Khongjoh, 38/FAddress: Nongpoh, Ri BhoiBrought dead on 18-05-2021 to NEIGRIHMS Hospital, ShillongCovid-19 PositiveU Bah Lamborlang Kharmawphlang, 38/MAddress: Nongrim Hills, EK HillsAdmitted on 18-05-2021 in NEIGRIHMS Hospital, ShillongExpired on 18-05-2021Cause of death: Covid-19 PneumoniaKa kong Aislin Kharmalki, 84/FAddress: Lummawbah, EK HillsAdmitted on 15-05-2021 in Dr.H.G.Roberts Hospital, ShillongExpired on : 18-05-2021Cause of death: Covid Pneumonia with co-morbiditiesKa kong Basuklin Khyriem, 40/FAddress: Mawlai Mawdatbaki, EK HillsAdmitted on 13-05-2021 in Dr.H.G.Roberts Hospital, ShillongExpired on : 18-05-2021Cause of death: Covid PneumoniaU Bah Biksting D.Sangma, 65/MAddress: Rongjeng Awangga, EG HillsAdmitted on 17.05.2021 in Williamnagar Civil Hospital,Expired on : 18-05-2021Cause of death: Covid-19 Pneumonia with co-morbiditiesKa kong Iohi Dkhar, 87/FAddress: Wahiajer, WJ HillsAdmitted on 16-05-2021 in Woodland WK Hospital, Sabah,WJHExpired on : 19-05-2021Cause of death: Covid Pneumonia.
Shillong: Ka Khasi Students Union, Khanduli-Umshangiar Unit myn hynnin ka sngi, ka 19tarik Jymmang, 2021 ka leit ban ia kynduh ia u Branch Manager jong ka Meghalaya Rural Bank, Khanduli Branch ban ia kren halor ka jingthut treikam jong katei ka tnad.
Ha katei ka jing ia kynduh ka seng ka la ia kren halor ki jingeh u paidbah jong katei ka thain namar ka jingbym lah jong ka Bank ban pynbiang ia ka Machine update, jingwan slem sha ka jaka trei (Bank) bad ka jingleh sting (tuh por) ha ka por bam sngi.
U Branch Manager u kular ban shimkhia ban pynbha bad pynbeit ia ki jingdonkam jong u paidbah.
Ha katei ka jing ia kynduh la synranlang bad ki nongialam jong ka Nartiang Circle kum shi bynta ban kyrshan ia ka Unit.
Nongpoh: Mynta ka sngi, ki briew ka koit ka khiah ha Ri Bhoi, ki la pynlong ia ka jingtest naphang (Random Test) ha ar-tylli ki Dong kiba hap ha Sor Nongpoh bad lyngba katei ka Random Test, la ioh ban Test kumba 69 ngut ki riew paidbah bad na kitei 69 ngut, 21 ngut la lap ba ki la shah ktah ha ka jingpang COVID-19.
Kitei ki ar-tylli ki Dong, kiba ki briew ka koit ka khiah ki la leit ban pynlong ia katei ka Random Test, ki kynthup ia ka Dong Centre Gate, ha kaba ki la ioh ban 36 ngut bad na kitei la lap ba 12 ngut ki ioh positive, katba na dong Downgate la test ia 33 ngut bad kiba la paw ba ki la ngat ha ka khlam COVID-19 ki don haduh 9 ngut.
Nongpoh: Namar ba la nangkiew palat ka jingdon ki briew kiba ioh ia ka jingpang COVID-19 hapoh ka Distrik, ka Kong RM Kurbah, Deputy Commssioner ka Ri Bhoi, ka la pynjari syndon da ‘TOTAL CURFEW’ ha ka Distrik hi baroh kawei.
Katei ka TOTAL CURFEW, kan sdang naduh ka por 8 baje ka miet 20 tarik Jymmang haduh ka por 5 baje mynstep ka 31 tarik mynta u Bnai.
Lyngba katei ka jingpynjari ia katei ka kyndon ain, la khang pyrshah ia ki riew paidbah ba ki leit na kawei sha kawei ka Distrik (Inter-District Movement) bad nalorkata la maham tyngeh ia ki riew paidbah ba kim dei ban mih na la ki iing ki sem khlem ki daw ba biang.
Na bynta ki kali la shah ban mih surok tang ia kito kiba don ia ki Car Pass, hynrei kito ki kali kiba khlem ki Car Pass, kin sa shah pynshitom katkum ki kyndon Ain.
Ka Kong RM Kurbah, ka la pyntip ruh ba katei ka kyndon ain, kan nym treikam ia ki nongtrei ka tnad ka koit ka khiah, ki dukan dawai, ki kali ba kit tiar ba kongsan, kaba kynthup ia ki marbam mar dih, ki dawai dashin, ki pulit, shipai, Civil Defence bad Home Guards, fire bad emergency services, ki nongtrei ka tnad bording, PHE, Municipal Services, ki nonglum khubor (print bad electronic), Information and Public Relation (IPR), Petrol Pump, LPG, AH&Vety Sector.
Haba iadei bad ki dukan, kiba kynthup ia ki nongdie doh, dukan jhur, ki marbam, toiletries, haba ki thmu ban long kum ki nongleit ai sha ki tyngkong iing briew, ki dei ban ioh jingbit na ophis ka Deputy Commissioner.
Katba ha ki iing iap briew kim dei ban palat ia ka 10 ngut.
New Delhi:Ka National Expert Group on Vaccine Administration for COVID-19 (NEGVAC) ka la iasam ia ki jingai jingmut ba thymmai ha kaba iadei bad ka jingai tika bad ka Tnat ka koit ka khiah jong ka Sorkar Pdeng.
Ia kine ki jingai jingmut la pynshong nongrim katkum ki jingkylla jong ka jinglong jingman ka khlam COVID-19 bad katkum ka jingpynthikna bad jingshem ba iadei bad ki stad science ha kylleng ka pyrthei.
Ka Tnat ka koit ka khiah jong ka Sorkar Pdeng ka la pdiang ia kine ki jingai jingmut, kiba long kumne harum, bad la pyntip ruh ia kine sha ki Jylla bad ki UT:Ka jingpynjlan ia ka jingai tika COVID-19 ha ki jinglong jingman kumne harum –i.
Ki briew kiba la pynthikna ba ki ioh ia ka jingpang SAR-2 COVID-19 lyngba ka test; Yn pynjlan ia ka jingai tika COVID-19 da 3 bnai hadien ba la ioh jingkoitii.
Ki nongpang SARS-2 COVID-19 kiba la ioh ia ka anti-SARS-2 monoclonal antibodies lane convalescent plasma: Yn pynjlan ia ka jingai tika da 3 bnai naduh ka tarik jong ka jingioh mih na hospitaliii.
Ki briew kiba la ioh ia ka dose ba 1 bad ki ioh ia ka jingpang COVID-19 hashuwa ban pyndep ia ka dose kaba 2: Yn pynjlan ia ka dose kaba 2 da 3 bnai hadien ba la ioh jingkoit na ka jingpang COVID-19iv.
Ki briew kiba don ia kiwei kiwei ki jingpang ba kham jur ba donkam jingshah sumar ha hospital lane ha ICU kin hap ban ap 4-8 taiew hashuwa ba ioh ia ka tika COVID-19Ki briew ki lah ban synniang snam hadien 14 sngi ba la ioh ia ka dawai COVID lane kiba test negative lyngba ka T-PCR, lada kidei kiba ioh ia ka jingpang COVID-19La ai jingmut ban ai tika COVID-19 ia baroh ki longkmie ba dang ai buin khun.
Ym donkam ban leh screening ia ki nongioh dawai da ka Rapid Antigen Test (RAT) hashuwa ban ai tika COVID-19.
Ha kaba iadei bad ka jingai tika COVID-19 ia ki longkmie ba armet, ka dang don hapoh ka jingiamir jingmut da ka National Technical Advisory Group on Immunization (NTAGI).
Ka Tnat ka koit ka khiah jong ka Sorkar Pdeng ka la thoh shithi sha ki Jylla bad ki UT ban bthah ia ki ophisar ban peit ia kine ki jingai jingmut bad ban shim ia ki sienjam ba donkam ban pyntreikam ia ki.
La ai jingmut ia ki Jylla ban pynthikna ka jingpynsaphriang jingtip sha ki kynhun ai jingshakri bad kumjuh ruh ki paidbah, lyngba ka jingpyndonkam ia baroh ki lad ai jingtip ha ki ktien tynrai.
La bthah ruh ia ki Jylla ban sdang ka jingai jinghikai ia ki briew ba ai tika ha baroh ki kyrdan.
BENGALURU: Ha kine ki sngi jong ka jingkhot pakhang shnong jong ki jylla bapher, ka la don ka jingktah kaba jur ia u paid ba bun balang, hynrei ka sorkar Karnataka, ka don ia ka jing iarap, na bynta u paidlang ka jylla.
U  BS Yediyurappa, myntri rangbah ka jylla, ula mang pisa  T.1250 klur ban bei pisa sha ki nongshong shnong ka Karnataka, kiba la shah khang dam, naduh ka 24tarik Iaiong 2021.
Ha katei ka song iarap, yn siew T.10 hajar shi khlieh, ia ki nongrep, namar ba ki la duh bylla, na kane ka jingkhot pakhang shnong bad ki ban ioh jing myntoi, kin long  20,000ngut ki nongrep syntiew bad  69,000 ngut ki nongrep soh.
Ki nongniah auto bad ki nongniah taksi, kin ioh T.3 hajar marwei marwei bad kin don 2.10lak ngut, ki ban ioh ia katei ka song jingiarap jong ka sorkar Karnataka, nangta sa ki nong bylla misteri, kin ioh T.3 hajar shi khlieh, ha kaba yn phah sha ki account jongki bad kitei ki dei kiba la ithuh da ka  construction workers welfare board.
Nangta yn siew mar T.2 hajar shi khlieh ia ki nong khap shniuh, ki nongtrei snieh, ki nong suhjuti, ki nongsuh jain, ki daju, ki nongdie tiar jot, ki misteri, ki nongdie madan bad ki ban ioh jing myntoi, kin dei 3.04 lak ngut bad nangta sa 2.2 lak ngut ki nongdie madan.
Ki nongrwai bad ki nongtem ruh, kin ioh jingiarap pisa, kiba la ithuh da ka  Kanada and culture department, ha kaba kin ioh T.3 hajar shi khlieh.
Ki ram jong ki nongrep, yn ailad ba kin siew pat, hadieh lai bnai, naduh mynta ka sngi.
Nalor kito kiba ioh ei ia u khaw 5 kilo na ka skhim  Pradhan Mantri Garib Kalyan Yojana bad antyodaya scheme, na bynta u jymmang bad u jylliew, ka sorkar jylla, kan sam khaw ei, ia ki 30lak ngut bad kan pynlut T.180klur na bynta katei ka skhim.
Ka sorkar Karnataka, ha u snem ba ladep, ka la bei pisa T.1,60klur, na ka bynta ban siew bai thang ding ia ki karkhana rit, nangta ka la bei pisa ruh ia ki nongshong shnong, ha ka snem sdang jong ka khlam corona.
Paralok nong pule baieid,Ha kaba kum kane ka por katno ngi dap shisha da ka Jing sngew lynga ki Jing sngew btai bad khamtam eh ki jing jynjar hala shimet shimet bad haki ing ki sem ki jongngi hakaba ngi kiba duk ba jynjar lei ngi dap satang daki jing sngew duh mynsiem bad duh Jing kyrmen hakaba ngi la mad iakaba kum kane ka jing khangdam iaka leit ka wan iaka trei ka ktah ka jonngi hakine ki artylli ki snem kata ha u snem ba nyngkong u snem 2020 hynrei kaba kham iakynduh jingeh shuh shuh bangi hap ban dang mad shuh sa hakane ka kynti kaba mynta bad haduh katno pat ngi dang hap mad iakine kiei kiei baroh haduh mynta baroh ngim pat lah ban tip.
Namar kata paralok baieid kum uwei naki para nong shong shnong jong kane ka jylla baieid jongngi nga sngew ban phylliew jingmut Lang khyndiat halor kine kiei kiei kum ka jing ai mynsiem lem iangi iwei pa I Wei bad ka jing kyrpad iaki bor sorkar nga don ban ong kumne baka sorkar kadei ban bishar bniah bha mano ba long sohpdung bad ba jynjar hakane ka jing khang dam jongka sorkar? Balei ka sorkar kan shu Khangdam khlem da wanrah iaki lad ki lynti ban pynim iaki ba duk ba jynjar? Namar kata nga sngew ban pashat jing mut ba ka sorkar lada ka dei ka sorkar kaba don jing kit khlieh lem ruh naka bynta ka kdang ka thngan ka dei banthaw lad ban ym Tang ka naka bynta ban iada iaka Jing saphriang jong kane ka khlam namar lada ngi shu iada tang ia ka iap khlam khlem da bishar pat iaka jing thngan ioh bangin mad sa iaka iaka khlam thngan, namar kumba ngi tip bad iohi khamtam iaki basah haki jaka sor bad khapsorkhlem da iakhein than iaki jaka nong kyndong kiba dang ia ioh lad ban rep ban riang ban trei ban ktah bun bah naki kiba shu bylla mynstep bam mynmiet dakaba niah Kali kamai die kwai dong, shong dukan, die kot khubor bad kit daju bad kiba bun ki jait kam lyngba ki iew ki hat ha kylleng kari khasi jaintia khamtam eh iaki ba kamai jakpoh hangtei Iewduh,kumta ban Shai beit phak haka phang halor kane nga don ban ong kumne ba hakane ka kynti ka sorkar ka ladei ban pynduh noh iaka MLA schemes jong une u snem ba mynta bad dakaba kan pynlong noh iaka kum ka special fund kaban ai Jing iarap iaki ba thngan hakaba iakane ka lad jing iarap pat dei ban phah khmih bniah haki bor pyniaid shnong ne committee shnong lyngba ki block ki jongki khnang baka lad jing iarap kan poi beit shaki badonkam shisha iaki Jing iarap.
Bad ymtang katta lada ka sorkar kam pat lah ban pynbiang tang daka naka bhah jong ki 60 ngut ki MLA ka sorkar ka ladei ban shim ruh iaka lad ban ot mar khyndiat naka kamai jong ki heh spah Kiba don haka jylla ka jongngi ban ia kyrshan lem iaki kiba thngan dakaba pynrung iaka shaka special fund naka bynta ban iarap iaki bathgan.
hynrei lada ka sorkar kam shim dakita ki lad ki lynti uba duk u la ap lpa iaka khlam iap thngan namar katkum bangi tip katno eh kiba dap bam dap dih ki don ha man laki dong ki shnong haba ia khein kyllum.
Kyntang iawai nga kwah ban ong ba lada ka sorkar kam shim iakine ki lad ki lynti ka shen ka jylla jongngi kan mad ruh sa iaka khlam iapthnngan namar kata hashuwa bakane kan jia ka sorkar ka dei ban iada shuwa kumba ka ktien ka ong kham lah kaba iada ban iakaba pynkoit.
Kine ki Jing sngew bad ki Jing pynsngew ki jongnga kiba nga don hakaba iadei bad ki lad ki lynti Kiba ka sorkar kan iakhun iaka ka khlam.
Ka jing iakhih pyrshah ka don bun rukom bad kaba pyn bitar jur, ia U Lat ka West Bengal, U Jagdeep Dhankhar, ka dei, ba ki nong iakhih, ki leit ialam da ki langbrot ha khmat jong ka Raj Bhavan, mynta ka sngi.
Hynnin ka sngi, ki dkhot jong ka TMC, ki pynlong ia ki jing iakhih bapher ha katei ka jylla, ban pyrshah, halor ka jing shah kem ki myntri ka sorkar West Bengal, ha ka Sngi nyngkong, kiba kynthup ia  U  Firhad Hakim, U Subrata Mukherjee, nangta U MLA ka TMC, U Madan Mitra, ha kaba la kem da ka CBI, halor ka jingring dur tuh, da ka newportal Narada.
Hynrei, kaba pyn bitar shla ia U Lat, ka dei halor ka jing iakhih jong kawei ka seng, kaba la ai kyrteng ka  Kolkata Nagarik Mancha, ha kaba la leit kit, da shi kynhun ki langbrot ha khmat ka khyrdop jong ka Raj Bhavan, mynta ka sngi.
Mynta ka sngi, ka dei ruh ka sngi kha jong U Lat.
“U don uwei u briew, uba don bad shiteng dorjon eiei ki langbrot, uba ker kut ia ka khyrdop jong ka Raj Bhavan bad uba shah shondur ialade, ha khmat shibun ki nongthoh khubor, katba ki pulit, ki shu ia peit kai" ong U Dhankhar.
Ka seng Kolkata Nagarik Mancha, ka kam, ba kam don jing iadei bad kano kano ka seng sain pyrthei, hynrei ka leit ban iakhih, halor ka jing nang kiew stet ka khlam covid ha ka jylla.
IMPHAL: Ka sorkar Manipur, ka la pynmih hukum mynta ka sngi, ban khang pyrshah ia ki kali kit nongpang, ba kin pyn pah ia ki siren jongki, haba ki iaid lynti ban kit nongpang.
Ha katei ka jingbthah, la ong ba katei kan pynduna ia ka jingtieng bad ka jing khuslai mynsiem jong ki paidbah, khamtam ha kaba kum kane ka por jong ka khlam covid.
Ka jingbthah jong ka sorkar jylla, ka kren shai, ba ia ki siren, lah ban pyn donkam, sa tang lada ka don ka jingdheng kali.
Kiba pang covid ha Manipur mynta ka sngi, ki long 624 ngut bad haba khein lang, ki la poi sha ka 40,683 ngut bad kiba iap, ki la poi baroh sha ka 612, da ka jingiap jong ki 20ngut mynta ka sngi.
Ka hospital NEIGRIHMS, ka pynshai mynta ka sngi, ba ka don ka khubor lamler, kaba la pynmih, ha kaba iadei bad ka jingthung kam nos ha katei ka hospital, kaba haduh 200ngut.
Katei ka jing pyntip, ba shu thok, ka pynbna ba katei kan dei ruh ka kam kaba neh, ia kito kiba ioh ia katei ka kam.
Ka NEIGHRIMS, ka pynshai, ba katei ka dei ka khubor lamler bad la pyntip sha ka  Cyber Crime Branch jong ki pulit ka Meghalaya, halor kane ka kam, ong ka khubor, na UDr Cornerstone Wann, Public Relation Office, katei ka hospital.
Shillong: Ka District Magistrate, East Khasi hills, ka pyn jari da ka korphiw ha East Khasi hills District, naduh ka por 8baje mynmiet, jong ka 19tarik Jymmang, haduh ka por 5baje mynstep jong ka 31tarik Jymmang 2021.
Ha itei ki sngi, la khang pyrshah ban iaid na kawei ka district sha kawei pat.
La khang pyrshah ban mih shabar, khlem ki daw kiba biang bad ki kali kiba iaid khlem ki pass, kin ngat ha ka kuna kaba heh bad kiba ialeh pyrshah, kin lah ban shah kem.
Ki petrol pump, kin plie bad nangta ka State Bank of India, Laitumkhrah, kan plie.
Kiba leit ai tiar bam sha ki iing, kin lah ban ioh, da kawei pat ka hukum bad kiba leit sha ba iap briew, ki lah ban leit tang hapoh 10ngut.
La pynkut noh ruh ia kito kiba ioh jingbit kham mynshwa, ban trei iing trei sem ne trei surok ne kiwei ki kam bylla sngi.
Shillong: Kiba ioh pang covid thymmai mynta ka sngi, ki long 872 ngut, ha kaba ka East Garo hills, ka don 22ngut, ka East Jaintia hills 25ngut, ka East Khasi hills 571 ngut, ka North Garo hills 21ngut, ka Ribhoi 60ngut, ka West Garo hills 68ngut, ka West Jaintia hills 37ngut bad ka West Khasi hills 11ngut.
Kiba iap mynta ka sngi, ki long 24ngut, ha kaba ha East Khasi hills, ki don 17ngut, West Jaintia hills 4ngut, East Garo hills, Ribhoi bad East Jaintia hills District mar iwei.
Kiba jem na ka jingpang, ki long 411ngut baroh mynta ka sngi.
Shillong:Kiba iap corona myn hynnin ka sngi, ki long U bah Boldwin Sumer (66), na Umsawnongkharai, Ribhoi District, nangta U Bah Sawdong Kurbah (53), na Mawlai Mawkynroh, Umshing, nangta U Bah Anthony Thangkhiew (55), na Umphrap Madanryting, nangta U bah Wonderful Star Ryndem (71) na Kench’s Trace, Shillong, nangta U Mohan Roy (54), na Nongmynsong, nangta ka Aisha Khatoon (52), na Mawbah, Shillong.
Ka kong Ralinda Rynjah (50), na Laitmawlong, Wahpein, Laitlyngkot, nangta U Dhireshwar Chakravorty (68), uba na Nongpoh, Ribhoi district, nangta ka Saraswati Chettri (69), na Golflink, East Khasi hills, nangta U Bah Rota Warjri (55), na Umlyngka, nangta U Bah Apkyrmenlang Syiemlieh (31), na Mawthynrew, Mawlyngad, Rynthong Mawkyrwat, nangta U Bah Klo Khongji (66), na Sohlang, Pynursla, nangta U Plawer N Marak (54), na Upper Nogorpara, Dainadubi, nangta U Hesding Lyngdoh (48) na Nartiang, nangta U Justin War (74), na Mawlai Kynton Massar, nangta ka kong Joyce Blue Lyngdoh (73) na Mawkhar, Mission Compound, nangta U Vicky Biswa (36), na Dhankheti, East Khasi hills, nangta U Ajay Rai (56), na Upper Shillong bad ka kong Swinda Mawlong (75) na Mawlai Nonglum.
Shillong: Ka Federation of Khasi Jaintia and Garo People Jaintia Hills Zone, lyngba ka khubor ba la phah da U Bah D.
