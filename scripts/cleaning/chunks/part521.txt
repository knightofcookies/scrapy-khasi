EL.
ED offline batch 2013-15.
Kumjuh ruh la ioh jingkren na u Bah R.
F.
L.
Nonglait ba la mihkhmat na ka bynta ki 4th teachers.
Hadien ka jingpule ia ki jingthmu (aims bad objectives) jong ka seng da u Genl.
Secretary Bah D.
Q.
Kharbuli na ka liang jong U president u la pynshai sani bad u la ong ruh ba kane ka seng kamdei ka khun ne ka kmie jong kino kino ki Association kumjuh ruh ka jing mih jong ka kam dei na ka bynta ban pyn pait pyn pra ia kiwei pat ki seng hynrei kane ka seng ka don la ka jong ka nongrim kumba la dep pynshai ha ki lad pathai khubor dang shen kumjuh ruh ka lah ban peit ia ki common issues kiba ki skul ne Nonghikai ki ia kynduh kiba kiwei pat ki Association ki hap ban peit tang ia lade.
Shuh shuh ruh u la ong ba ngi hap ban peit ia ka iing ba ngi shong ym ban pyn bha briew tang ia lade, katba ka Skul pat ka long kum ka sem masi, namar kaba ktah ia ka skul kan ktah ia baroh kiba don hapoh jong ka.
Kiba la poi sha ka jingialang ba la hap ban pynlong ar bynta kata ha ka por 11.
00 bad 1:30 namar ka jing bym ngiam shuh ka hall ki long baroh 689 ngut katkum ka registration.
Kumjuh ruh ban pynkhlain shuh ia ka seng ki nongialam kin sa leit pynlong general meeting ha Garo hillls bad ha ki District/block baroh.
Shillong: Ki lad khubor ki iathuh ba ka H Elias HSS, ka la rung phainal ha ka U 17 Subroto Cup, da kaba ka pynliem ia ka skul kaba na Jharkhand da 3-2.
Nongstoiñ: Ka kynhun jong ki pulit ka Assam, hynnin ka sngi, ki la hiar sha ka shnong Ranighat kaba don sha ki thaiñ Athiabari West Khasi Hills District ban pynsangeh jubor ia ka jingpyntrei ia ka surok PMGSY na Athiabari sha Umshek kaba don 6.
2 KM.
Katei ka jingwan jong ki pulit ka Assam ban pynsangeh jubor ia katei ka surok ka la pynbitar ruh ia ki paidbah nongshong shnong ka Ranighat, kat haduh ba ka la jan mih ruh ka jingia syndong kti hapdeng jong ki paidbah bad ki pulit Assam, hynrei ia katei ka jingiakajia la lah ban tem noh hadien ba la wan poi ki pulit ka Jylla Meghalaya.
Katkum ka tyllong khubor, ba la ioh lum da u nongthoh khubor la ong ba ha katei ka sngi ki pulit jong ka Assam kila bat noh ia kawei ka trok Dumper kaba don ia u number ML- 06- 8426 bad kem ruh ia u nongniah jong katei ka trok uba la tip kyrteng u Dambingstar Lyngkhoi.
Na ka liang jong u Superintendent of Police ka West Khasi Hills District u Bah BJ Laloo haba iakren lyngba ka phone u la ong ba katto katne ki jaka ha katei ka thaiñ, ka dei kaba don hapdeng ka jingiakajia pud hapdeng ka Meghalaya bad Assam bad u la iathuh ruh ba ia u nongñiah jong ka trok la pyllait noh ha katei hi ka sngi, katba ia ka trok pat ki dang bat sah ki pulit Assam kat haduh ban da wanrah shwa ia ki kot ki sla jong ka kali bad u la iathuh ruh ba ka jinglong jingman ha katei ka jaka ka la iaid beit iaid ryntih khlem kino kino ki jingjia.
Ha kaba iadei bad katei ka jingjia na ka liang u MDC ka Rambrai Jyrngam Constituency u Bah Bajop Pynrope u la ong ba ka jingwan jong ki pulit Assam ban pynsangeh ia ka jingpyntrei ia katei ka surok ka long kaba sngewsih haduh katta bad kane ka pyni ia ka jingleh donbor jong ki watla kim da tip bha ia u pud u sam lajong.
Shuh shuh u tei u MDC ka Rambrai u la ai khublei ruh ia u SP ka West Khasi Hills, u ba la shimkhia ia katei ka kam bad u la kyrpad ruh ia ka Home Police Department ba kan ai ka jingiada kaba kyrpang haba wan kum kitei ki skhim pynroi ha ka dong bad ka thain Jyrngam Constituency bad ha kajuh kapor u la kyntu ruh ia ka sorkar MDA ba kan shimkhia bad ban kren ia ka sorkar Assam khnang ba kum kine kin ym jia shuh hadien habud.
Ym tang kata u tei u MDC u la ong ruh ba mynta ka sngi un hiar hi dalade sha katei ka jaka ban iakynduh bad ki paidbah nongshong shnong ban ia pyrkhat kumno yn leh ia katei ka kam.
Ka seng FKJGP Mawshynrut Circle ruh lyngba u General Secretary bah C.
Kharmutee ka la pynrem jur ia katei ka jingleh ki pulit Assam bad dawa ia ka sorkar MDA ba kan tuklar kloi lan ia ka katei ka jing jia ba pynthut iaka roi ka ka par jongka jylla.
Ki ehrang jong ka seng Jaish-e-Mohammed (JeM), ki la byrngem mynta ka sngi, ba ha shwa ka 8tarik Risaw 2019, kin hiar thma ia ka kad rel Rewari ha Haryana bad nalorkata, kin hiar thma ruh ia shibun ki temple.
Ki pulit ki la pynthikna ba ki ioh ia katei ka shithi, kaba la phah lyngba U Masood na Karachi, ha kaba la ngeit ba ka dei na u nongialam ba heh duh ka Jaish, U Masood Azhar.
Shillong: Ka  Netaji Seva Santhan (NSS) Skill Acadamy Mawthnum Nongpoh ha ka 13 tarik u bnai nailur 2019, ka la ioh ban sam ia ki syrnot jingpynshisha sha ki 140 ngut ki khynnah pule ba la pyndep ia ki course bapher bapher kum ka course  Beauty Therapist, Lab Technician (Life Science), Distributor Selesman bad ka Hand Set Repair.
Ha ka tei ka sngi na ka liang u Project Manager u bah M.
Jyrwa u la buh ka jing kyntu jur ia ki khynnah ba la kynjoh ia ka rta  ba 18 snem shaneng kiba ka la pyndep ia Matric ne ki kyrdan pule ba kham hajrong, khamtam kito bym shem ladon shuh ka lad ban ban dang bteng ia ki jing pule ba kin phai khmat  sha kane ka jing ai jinghikai, kaba kyrshan da ka sorkar India ka ban long kawei na ki lad ban btin lynti ia ki samla ban ieng ha la ki jong ki kjat.
Shuh shuh u la long ba lyngba kine ki jingai jinghikai, kumta kito ki bala pyndep ia ki jingpule ki lah ban ioh kam.
La iathuh ruh ba  kiba kwah tip kin kren ha u number +91 9608730651.
Ka Iran mynta ka sngi, ka byrthen tyngeh mynta ka sngi, ba ka la pynkhreh ban ialeh thma pyrshah ia ka America lane kaba ka ong, ka thma ba pura bad ka ong shuh shuh “Ki ktem jong ka America baroh, ki don ha ka jingpoi jong ki nam ding jongngi suda".
Katei ka jing byrngem, ka wan na u nongialam shipai ba heh duh jong ka  Revolutionary Guards, hadien ka jingshah pynbthei ka kad pynmih umphniang jong ka  Saudi Arabia.
Ka Iran, ka kyntait ruh ba ka don bynta ha ka jingpynbthei ha ka kad pynmih umphniang jong ka Saudi Arabia, kumba la kynnoh da ka America.
Ki ehrang Houthi kiba na Yemen, ki kam trai halor katei ka jing pynher drone bad pynbthei ia ka kad umphniang ka Saudi Arabia bad kitei ki dei ki ehrang, kiba don jingiadei kaba jan bha bad ka Iran.
Ka jingshah pynbthei, ka la ktah ia mar shiteng eiei, ka jing pynmih umphniang jong ka Saudi Arabia.
Na ka liang jong U Secretery bar ri ka America, U Mike Pompeo, u iathuh ba ka jingwan her jongu drone, kam dei na Yemen, hynrei u pynthikna ba ka wan na Iran.
Ka Synjuk ki Sordar Shnong Krang Area ka pynpaw ka jingsngewlyngngoh ia ka jingleh u Lyngdoh ka Hima Sohiong ban die duh ia ka Shnat Hima Nongwah Mawtamur sha ka Hima Jirang khlem kano kano ka jingtip ki khun ki hajar kiba hap hapoh ka Hima Sohiong, bad ba kumno ruh ba ka District Council kaba ha ka jingshisha kaba dei ban pynneh ia ki riti ki dustur bad ia ka khyndew ka shyiap, phewse ka kyrsum lang ha ki kam ba rieh jong ki ar Hima, kaba khlem ai kano kano ka jingpyntip halor kane ka kam bah kam san sha ki Sordar bad wat sha ki khun ki hajar ka Hima.
Na ka liang u President ka Synjuk Shri Lemberkut Stepwar u pynpaw ka jingsngewbynniaw naduh ba la thung biang ia u Bah Bashemphang Thabah kum u Lyngdoh ka Hima Sohiong halor ki kynrum kynram kaba ktah ia ka shongsuk shongsain bad ia ka burom ka ijot jong ka It ka Hima baroh kawei namar ka rukom treikam jong utei u Lyngdoh ka long ka bym beit bym ryntih bad ka bym biang ia u ban long kum u nongsynshar ka It ka Hima.
Haba khmih ia kine ki kynrum kynram ka Synjuk ki Sordar Shnong Krang Area ka buh ka jingshaniah kaba pura ha ka Joint Action Committee ki khun ki hajar ka Hima Sohiong ba kan pynkhuid bad pynbeit shisyndon ia kane ka jingleh bym shong nongrim.
Bad na ka liang ka Synjuk ka pynpaw ba ka kloi ban ia trei lang ha hano kano ka por na ka bynta ka jingbit jingbiang ki khun ki hajar ka It ka Hima bad ka Ri bad jait bynriew.
President, Synjuk ki Sordar Shnong, Krang AreaSecretary, Synjuk ki Sordar Shnong, Krang Area.
Khliehriat: Ka Dong Mainroad RBBJ FC Ka la ioh biang ban rah ia ka namlahduh ha ka sien kaba ar lynter jong ka lympung ialehkai kaba tip kum ka Umlyngsha Inter Dong Football League 2019 kaba pyniaid da ka Umlyngsha Youth Society And Sports Club (UYSSC), East Jaintia Hills, Khliehriat kaba la pynlong ha ka 14tarik une bnai Nailar ha Madan Lumthangiong,Umlyngsha.
Ka  Dong Mainroad FC Ka la ioh rah ia kane ka namlahduh hadien ba Ka la lah ban pynrem ia ka Dong East Colony FC ha ka phainal lyngba ka iashut penalty da 4-2kol.
Ha k jingialehkai hapdeng kine ki ar Dong ka la long kaba iaryngkat bor bad kaba iathaiñ bha ha ka kylla step namar ka jingiakhun ka la kut khlem don nongthepkol ha ka shwa ban poi sha ka jingiadih umsoh jong ki nongialehkai.
Haba bteng ha ka kylla miet pat Ka Dong East, ka la ialehkai bha haba ka la pyrshang ban ioh  pynkhih  ia ka jar jong ka liang pyrshah hynrei kane kam shym la lehnohei namar ha ka minit kaba 48 ka la ioh ban Thep shikol lyngba u Batskhem Amkhloo na ka corner bad nangta ka jingialehkai ka nangshongsgit shuh shuh namar ka Dong East FC ka lathom ia Ka kut Jong Ka liang pyrshah ban ioh thepkol shuh shuh tangba Ka Dong Mainroad FC ruh Ka la treishitom Jai Jai ban pynphai kylla ia Ka shikol kaba la shahthep tae kane ka la urlong jlan ha Ka minit  kaba shwa ban poi shaba kut ka por ialehkai ka la ban siew kylliang lyngba u Hameroi Shylla haba kKa jingialehkai ka la kut Mar 1-1kol.
Kumta u nongpyniaid ia Ka jingialehkai u la rai ban leh da kaba ia shut penalty haba Ka Dong Mainroad FC Ka la jop da 4-2kol bad ioh rah ia ka namlahduh jong une u snem.
Ha kane ka phainal la wan sam ia ki prize bad ki Trophy da u Waheh Shnong Umlyngsha bad U Bah B.
Suchiang ryngkat ka jingiadonlang ki dkhot jong Ka Club.
Shillong: Ryngkat ka jingthmu ban kyntiew ia ki khynnah samla ha ka kam ialehkai phutbol ha ki bynta ka thain Sohryngkham, ka Mawutieng Sports and Cultural Club ha ka 14 tarik u Nailur ka la plie pyrda ia ka lympung ialehkai phutbol ba la tip kum ka IXth Sohryngkham Football Premier League 2019 ha madan Thohlyndit, Sohryngkham.
Kane ka lympung ialehkai ka long na ka bynta ki khynnah ialehkai phutbol jong ki dong kiba hap ha u pud u sam ka shnong Sohryngkham.
Ki kynhun lane team ki ba iashimbynta ha kane ka lympung ialehkai mynta u snem ki don haduh 21 tylli ia kiba lah phiah ha ki ar division kata ka Premier “A" bad Premier “B".
Ia kane ka lympung la wan ban plie pyrda da u kongsan U Bah I.
Dkhar, Sordar jong ka shnong Sohryngkham.
U symbud kongsan ha katei ka sngi plie U Bah S.
Nongspung, Rangbah Kyntoit jong ka dong Mawutieng.
Kiwei pat kiba la iadonlang ban sakhi ia kane ka jingplie pyrda ia kane ka lympung ialehkai phutbol ki long U Bah L.
Kharmalki, President ka Sohryngkham Sports Club ryngkat bad ki riew rangbah jong ka shnong Sohryngkham.
Ka jingthmu jong katei ka lympung ialehkai phutbol ka long ba ki khynnah ka thain kin ioh mynsiem ban pyni ia la ki sap ialehkai phutbol bad ba kin nangkiew shaphrang khnang ban long ka lawei na ka bynta ka kam ialehkai phutbol jong ka shnong Sohryngkham.
Ka Jingdawa ia ka Article 371 ha ka Jylla meghalaya kam long shuh kaei kaei kaba thymmai.
U Maieid Hoping bad kiwei ki riewrangbah ka jaidbynriew mynshwa ki la kren bha ia kane , u Bah Adernt  u la wanrah da ka resolution ha ing dorbar mynshwa bad ka Kong Ampareen Mynta ruh ka la wanrah ia ka resolution.
Ngim lah hi ruh ban khlem da pynpaw bad ka federation of Khasi state ruh ka la shait kren ia Kane ka mat na ka por Sha ka por.
Ka la don ruh ka jingkren ba  da wan ka artikel 371 ka article 244 (2) bad ka sixth schedule kan duh noh.
Kane ka long kaba bakla namar ngi la iohi ba ki jylla kum ka Mizoram, Assam ki don ka 371 bad ki don ruh ki district council bad ka artikel 371 bad ka sixth schedule ki ia treilang ha kine ki jylla.
Halor katta ka artikel 371 ka Nagaland ka shna ia ki district council ha nagaland kiba la Jan ia syriem bad ki ADC ha meghalaya.
Ngim dei hi ruh ban sngewthuh bakla ba Ka sixth schedule ka kren ia ka Bor ki distict council bad ka artikel 371 Pat ia ka Bor kyrpang ka jylla.
Ngi iohi pat ba don bun jait ki artikel 371 bad ki iapher kawei na kawei bad Lada ka wan ha ka jylla Jong ngi ka dei ban wan ha ka dur ba kan pynskhem ia ka sixth schedule bad kan ai bor kyrpang ruh ia ka jylla.
Ka seng ka kren shai ba kan nym ia kubur ba kano kano ka artikel 371, lada ka pynduh pyndam ia ki distict council hynrei kan pdiang pat lada ki wan ban ia treikam ryngkat Lang.
Ka jinglong jingman ha ka Ri India hi baroh kawei  bad ka synshar ha ka India ka long kaei kaei kaba ngi hap ia pyrkhat jylliew.
Ka jingpynduh Jong ka BJP da ka Bor ia ka artikel 35 (a), artikel 370, ka Jing pynduh noh ia ka jylla Jamu Kashmir bad sa pynhiar ia ka Tang kum ka Union territory, ka jingdohiap ka BJP ban wanrah biang ia ka citizenship amendment bill, ia ka uniform Civil Code (ka Ain ba Ka India kan pynduh noh ia baroh ki Riti bapher hynrei kan Don noh Tang kawei ka Ain ha ki Riti dustur naduh ka shongkha , ka ai jaid, ka hiar pateng, ka Kam khyndew, ka tiengkhun,  bad ki Wei) , ka forest amendment act, ki jingthmu pynkylla ia ki Ain khyndew , ka anti convertion law, ki jingkhang bam Don masi baroh kawei ka RI, ka Jing pynkylla noh ia ka secular , ka Jing phah kren Hindi jubor ia baroh, ka jingthom Bor ia ka shynshar jylla ( federal structure) bad ka jingjKyntait ka sorkar Kmie ban pynlait( excempt) ia ka meghalaya na ka jingtrei Kam ka MMDR act, ka forest conservation act bad kiwei ki long kiba ap jingma ia ka jylla hi baroh kawei.
Kum ka jylla ngi long ki ritpaid ha ka RI India bad ngi Don Tang 3 ngut ki MP ( 2 Lok Sabha & 1 Rajya Sabha) kaba mut ngi la shah Tam lypa ha Parliament.
Kumta ban Lait ka jingma ia ka jylla Kum ka seng ngi la I don Kam ban Don noh ka artikel 371 bad ban pynkhlain shuh shuh ia ka Sixth schedule.
Ka seng kan pynlong noh ia ka jingiathir jingmut halor ka artikel 371 bad ka Sixth schedule ha kine ki sngi ban wan, ngin sa khot ia ki riew rangbah naduh ki professor, ki scholar, ki lawyer, ki politician, ia ki nongialam sengbhalang bad ki nongialam ki Dorbar Trai Ri ban iamir jingmut janai halor kane.
Khublei shibunRobertjune KharjahrinPresident.
HYCRoykupar SynremGeneral secretary.
HYC.
Kum u wei na ki nongshong shnong jong ka nongstoin nga pynpaw ia ka jingbym sngewtynnad hakine ki sngi bad ki bnai ba lah dep ha ka ba iadei bad ka rukom sam um bam jong ka tnad office PHE Nongstoin.
Haoid ha shwa ban leh ka la don ka jingpynbna lypa naka liang ka office PHE ba kan don ka jingthud ha ka rukom ai um namar kin pynpra noh iaka top um kaba rim bad kin tei noh da kaba thymmai bad kan shim por haduh 3 bnai ne tam.
Hato naka liang ki nongialam shnong ne ki riew rangbah jong ka shnong kila iakren sngewthuh mo ba ha kine ki 3 bnai tam ba kan don ka jingthud ha ka rukom sam um ka bill um kan iaid kumno bad ka PHE office kan ai bill kumno naka bynta kito ki ba ringum private ? Balei mih jingkylli kumtei.
Namar ki don ki dong bad ki long ing ki ba ym ju ioh um tikna  ioh um tang 2,3 borti lah duh man ka step man ka janmiet katba don ki dong ki ba ka um ka mih bad sngi bad miet.
Ka rukom ai um kam long kaba ryntih,ka um ka long kaba donkam na bynta ka jingim ba man ka sngi la u rit ne u khraw ruh bad baroh ngi ju siew ia ka bill um kaba ka PHE office ka ju oh.
Ha shwa ban leh ia kano kano ka bynta lah  dei ban pyrkhat bha bad pynbiang khnang ba kan nymdon kano kano ka jingthut ne kano kano ka jing shah kynthoh namar ngi ki paidbah ngim ju bam ei hynrei ngi da siew hi daka dor.
Nongsiang S roy.
Shillong: Ka North East Indigenous People Front (NEIPF) Youth Wing South Eastern Border Region, East Jaiñtia Hills District, ka seng ka pyrshah jur ia ka jing thmu ban shna  karkhana thang dewiongCoke ha kane thaaiñ ka ba don hapoh ki saw tylli shnong ki  shnong kum ka Diengsahtlang, Ladwapung Bad ka Umsatai Pynurkba.
Kat kum ka jing ioh tip ka seng, la ai mynjur da ki waheh shnong jong kane shnong ia kine ki karkhana sain dewiong khlem da wad jingtip bishar bniah ha shwa ban ai mynjur.
Kumta ka seng ka kyntu ia ki nong shong shnong bad ia u paitbah ban pyrshah jur ia kane karkhana sain dewiong, namar lada kane karkhana ka wan kan ktah ia kane ka thaiñ, namar ka karkhana kan pynmih da ka lyer tdem ka ba ktah ia ki shnong baroh kawei namar ki Coke ki wan tang ban pynjot ia kane thaiñ nangta kan pynmih  ia ka lyer bih bad pum pum.
Ka khubor jong ka Daily Observer jong ka Bangladesh, ka iathuh ba uwei u samla na Bangladesh, ula iap ei, haba u shah siat iap ha ki Khasi, ha ki bynta jong ka  Companyganj jong ka Sylhet, katba u dang sharai masi ha katei ka shnong khappud.
La iathuh ba U Zakir, u dang sharai masi ha katei ka jaka khappud, hynrei, ula shah siat noh bad haba ula mynsaw jur, la leit ialam sha  Sylhet Osmani Medical College Hospital, ha kaba ula iap noh.
U Murrumu jong ka Walubara bad u khun jongu, U Thoyo, ki shong ki sah bad ki mad ia ka um kaba khuid khlir khlir ha ka duriaw jong ka  Great Barrier Reef, kaba don shibun ki soh ki syntiew, ki dohkha ba hajar jait bad kitei ki shong ki sah ha ka jaka, kaba don 35 mer sharud jong ka  Australia.
Ha U Murrumu lem bad kito kiba bud ia u, katei ka duriaw bah, ka dei kaba hap ha ka ri jong ka Yidinji, ka dei ka ri laitluid bad ka don ka jingheh kaba  6,000 square miles bad kaba U Murrumu, ula pynbna kum ka ri laitluid ha u snem 2014, wat la ka Australia pat kam pat pdiang ia katei ka jinglaitluid jong katei ka ri.
Katei ka jingshisha, ka dei namar ba ka Australia, kam shym la ithuh satia ia u, kum trai shnong jong katei ka thain bad ka dei na katei ka daw, ula iehnoh ia ka kam thoh khubor, ula weng noh ia ka jinglong kum u nong Australia, u kylla noh ia ka kyrteng jongu bad u pynphai lut noh ia ki kot ki sla kiba pyni ia ka jinglong nongshong shnong jongu ha ka Ri Australia.
U Walubara,  u don mynta 45 snem ka rta bad ym tip, la ka jingthmu jongu, kan long ne em kaba jop bad la ka Australia kan ithuh ne em, ia ka jinglong trai jongu, ia katei ka shnong kaba u shong u sah.
Kane ka jaka, kaba la tip kum ka Yidinji, ka dei kaba la tip kum ka sorkar jong ka Yidinji bad ka don 10ngut ki myntri sorkar ha ka bad ka don kumba 100ngut ki nongshong shnong bad kitei ki dei ki nong Australia bad ki nong Yidinji ruh.
Kong Linda Kongwang[ba bteng].
Ka telescope, kaba ram hah jong ka China, ka la ioh lum ia ki sur kiba pher bapher, kiba wan na ki haw haw jong ka sahit bneng.
Katei ka telescope, kaba la tip kyrteng ka Tianyan, ka dei kaba heh 500 bad katei ka la ioh lum ia ki spah tylli ki radio signal, kiba wan na ka thymmei, kaba ka jingjngai ka long kaba jylliew sat lane kaba ki ong ha ka kyntien jong ka science three billion light years.
Kine ki signal, ki dei kiba la tip da ka kyrteng Fast Radio Bursts (FRBs), ki dei kiba wan ha ka sur kaba rit bha bad kiba wan na ka thymmei kaba jngai bah jong ka haw haw bad ia katei ka sur, la ju tip kum ka  FRB121102.
Ki saiantis jong ka  Chinese Academy of Sciences, ki dang tih tyllong ia kitei ki signal, kiba ki la ioh lum ha u nailar jong une u snem.
La shim ruh ba kitei ki sur, kiba ki khot FRB, ki wan na ka tyllong kaba jngai bha bad kim dei satia na ki jaitbynriew ba khyllah lane ki alien.
Katei ka telescope, ka dei ka pliang kaba heh bah, kaba don ha  Guizhou, shathie sepngi jong ka China, kaba ka jingheh jongka, ka long kaba ia ryngkat ia 30 tylli ki madan ialeh bol.
Hynnin ka sngi, ki pulit jong ka East Jaintia, ki la ioh kem biang sa hynriew ngut ki nong Nigeria na ki bynta jong ka Ratacherra, East Jaintia Hills.
Hadien ka jingshah kem hynnin ka sngi, ki pulit jong ka Jaintia Hills, ki la ioh kem ia 9ngut ki mynder ri ha ki ar sngi ba ladep, na ki bynta jong ka Jaintia Hills.
Kitei ki hynriew ngut ki la shah kem hynnin ka sngi, ha ka por 2 baje mynstep, na ka bos kaba wan na Silchar ban leit sha Shillong, Guwahati.
Shillong: Ka Agatha K Sangma, MP jong ka Lok Sabbha na Tura, ka la iateh ktien hynnin ka sngi bad U Dr Patrick R Marak, ha Rajasimla, kaba hap ha Kharkutta Block, North Garo Hills.
La sakhi ia katei ka jing iateh ktien jong ka Agatha, ha ka jingdon ryngkat U Conrad Sangma, U James K Sangma kiba dei ki hynmen jongka hi.
U Dr Patrick, u dei uba trei mynta ha NEIGHRIMS.
La iathuh ba ka jing ia kyntiew kurim jongki, kan long ha ka 21tarik Naiwieng 2019.
Shillong: Hynnin ka sngi, ka la don ka jing ia pyni bor hapdeng ki nongshong shnong jong ka  Ranighat, hajan Malapara bad ki pulit Assam bad ka daw, ka long namar ba ki  pulit jong ka Assam, ki thmu ban khanglad ia ka jingtrei ia ka skhim PMGSY ha katei ka shnong, kaba hap hapoh ka Block ha Riangdo.
La iathuh da ki lad khubor ba ki pulit jong ka Hahim, kaba na Assam, ki la leit sha katei ka shnong bad ki la kurup noh ia ka dumper, kaba la pyntrei ia katei ka surok ha katei ka shnong.
La iathuh ba hadien ba ki la khang ia katei ka jingtrei surok bad ba ki la kurup ia ka dumper, hynrei ki la wan kit lut ia ki tiar kiba don hangtei, da ka JCB bad katei ka la pynbitar ia ki paidbah, kat haduh ba ki la byrngem ban thang ia ki kali jong ki pulit Assam, kiba leit poi ha katei ka Shnong.
Shillong: Ki lad khubor ki iathuh ba U bah Brolding Nongsiej, MLA ka Mawthadraishan, un lah ban shimti kum u myntri thymmai, u ban shimti ha ka jaka jong U bah Metbah Lyngdoh, uba la shimti kum u lamphang dorbar Jylla.
La sngewthuh ba ka jing pynsmai ia U bah Brol, kan lah ban long ha ka taiew ban wan.
Ka West Khasi Hills, mynta kam don briew satia ha ka kynhun myntri jong kane ka sorkar MDA, hadien ka jing iehnoh kam U bah Metbah Lyngdoh.
New Delhi: U Amit Shah, myntri kam poh iing ka India, ula pynsngew halor ka jingdonkam ia ka ktien pdeng ha ka Ri.
Ha ka jingkynmaw ia ka jingrakhe Hindi Diwas, U Shah, u ong ba ki ktien bapher, ki long ka jingkhlain jong ka ri hi baroh India, hynrei ha kajuh ka por, u ong ba ka donkam ka ktien pdeng, ba kiwei pat ki bor kiba nabar lane ki kyntien, kin nym ioh lad ban knieh noh ia ka jinglong jingman jong u paidlang ka Ri.
“Nga kwah ban kyntu jur ia ki paidbah ba kin pynneh ia ki kyntien lajong, hynrei ban pyndonkam ruh ia ka Hindi, ban pynurlong ia ka jing angnud jong U  Bapu (Mahatma Gandhi) bad U Sardar (Vallabhbhai) Patel, ba ka jingthmu jong kawei ka ktien kan urlong," ong U Shah ha ka tweet jongu.
U Shah, u ong ba lada ka ktien, ka lah ban pyn ia tylli ia ka Ri, kumta ka dei ka ktien hindi, kaba lah ban pyn ia tylli, namar ka dei ka ktien kaba ki iakren paidbah bha.
Na ka liang jong U  M K Stalin, nongialam ka seng DMK, ula kyndit halor ka jingkren jong U Shah, ha kaba u ong ba katei kan pynduh ia ka jingsngew kamai hapdeng ki kynhun bapher bad kumta u dawa, ba u dei ban weng ia katei ka kyntien jongu mardor.
Shillong: Ka Khasi Students’ Union War Jaintia Circle ka pynrem jur ia ka office Child Development Project Officer, Amlarem halor ka jingweng kam ia ka Kong Mercy Lamin Amdep, Nongbareh Rim kaba dei ka Helper (AWH) tang namar ba kam don ia ka Aadhar Card.
Ka seng halor kane ka dap da ka jinglyngngoh namar katkum ka jingioh jingtip lyngba ki hukum jong ka Supreme Court ba ia u Aadhar ym pat lah ban pynbor ne pyntreikam jubor hapoh ka jylla jong ngi.
Kane ka dei ka jingshim kabu ia ka hok longbriew manbriew tang na kidaw bym don aadhar, ka seng halor kane ka bynta kan ym shong kli kti, kan mih shakhmat na ka bynta ban pan jingpynshai ha kaba iadei bad ka jingshah weng kam jong I Kong Mercy Lamin Amdep.
Ha kajuh ka por ruh ka seng ka kyntu ia I Kong Y.
Najiar ba dei CDPO, Amlarem ba in pynpaw shai ba ia kane ka order ban weng kam ia ki bym don Aadhar nangno I ioh bad ha kano ka tarik ba la ai hukum lym kumta ka seng na ka bynta ka jingmyntoi jong u paidbah kam salia ban mih shakhmat ban ieng pyrshah ia kane ka hukum, namar kane ka ktah shibun khamtam ia kito ki longiing baduk ki bym don kam donjam.
Khatduh khatwai ka seng ka kyntu sha baroh ki nongshong shnong hapoh War Jaintia ba la don kum kine ki jait jingjia kim dei ban tieng ki dei ban mih shakhmat ban ujor bad kiba shem jingeh ki lah ban iakynduh ia ki nongkitkam jong ka KSU War Jaintia Circle, ong ka kyrwoh na u General Secretary Samla Lurman B.
Talang.
Jowai: U kongsan ha ka Dorbar jong ka Kur Dhar u ma Sniawbhalang Dhar, uba long ruh u myntri ka sorkar Jylla uba bat ïa ka tnat Commerce & Industries Department – Community & Rural Development Department – Soil & Water Conservation Department – Transport Department bad kiwei, ha ba kren kum u kongsan ula ong ba ka jingithuh ithaw bad ka jingïakynduh parakur para jait ka long kaba donkam bha.
Na ka liang u ma S.
Dhar u la ong ruh ba bunsien hi kum ki nongmihkhmat ngim lah ban ithuh shuh ïa la ki jong ki kur namar ha ka jingïabun ki kur bad kumjuh ka jingbun kam, kumta u la kyntu ïaki para kur ba ki dei ban pynithuh ïalade.
Na ka liang u ma Dhar ula kular ruh ba un ai ka jingkyrshan bad ïarap ha ka jingïadei bad ki kam ki jam jong ka Kur Dhar, u kyntu ïa ki nongkit kam jong ka kur ba ki dei ban pyntip ne pynsngew ïa kino kino ki jingeh jong ka kur, khnang ba un ïarap lang katba lah ka bor jong u, naka bynta ka bha ba miat jong ka kur Dhar.
Ïa ka jingïalang mynta u snem la pynlong ha Jalapang Community Hall Wahiajer, West Jaiñtia Hills District, kaba la pynïaid da u President ma R.
Dhar, la ïoh ka jingduwai na u ma Wansalan E.
Dhar, ïa ki kyntien pdiang na u ma S.
Dhar, Chairman Kur Dhar Wahiajer.
Kiwei de kiba ai jingkren ki kynthup ïa ka samla Fabiola Rupa Dhar (Lawyer) na ka liang ki samla, kong Leslymon Dhar na ki longkmie, Adviser LLKD Jaiñtia ma D.
B Dhar la pynsngew ruh ïa ka Report kyllum na u General Secretary ma D.
S.
Dhar, kong Nila Dhar Treasurer, President Kur Dhar Shillong bah Stevenson Nongdhar, u Dolloi ka Nartiang ma H.
Dhar bad kiwei.
Kumba juh leh manla u snem ka Kur shibynta ban pynshlur bad ban ai mynsiem ïa ki samla pule ka Kur ka la ai sngewbha da ki khusnam ba kyrpang ryngkat ki Certificate sha baroh ki samla  pule jong ka kur kiba pass bha ne kiba poi shakhmat ha ki kyrdan bapher bapher ha ki eksamin ba dang shu dep.
Ban pynbha shuh shuh ïa ki rukom treikam jong ka Kur, la ïashim bynta lang ha ka ban ïaphylliew jingmut na ka bynta ka bha ka miat jong ka Kur hi baroh kawei.
Mynta ka sngi khnang ban pynkhlaiñ shuh shuh ïa ka rukom treikam jong ka Kur, la ïoh ban pynskhem ïa ki lai tylli ki Zone treikam jong ka Kur Dhar ha Ri Lum Jaiñtia kiba kynthup ïa ka Zone I, II, III katba ïa ka Zone-IV pat yn sa pynskhem hadien.
Kine ki Zone ki dei kiba peit ha la ki jong ki jong ki Elaka bapher bapher jong ka Rilum Jaiñtia.
La pynphuh pynphieng ïa kane ka jingïakynduh lang jong ka kur Dhar mynta ka sngi da ki jingshad Pliang, rwai bad shad kiba la shim bynta da ki khun samla jong ka kur na kylleng ki Shnong bapher bapher.
Shillong: Ki don 13 ngut ki dkhot jong ka  Achik Holistic Awakening Movement (AHAM), kaba dei ka seng, ba la ialam da U Champion Sangma, kiba la shah kem, namar ba ki dawa pisa na ki dukan jong ki bar Jylla, ha ki jaka them jong ka South Garo Hills, kiba dei ki jaka khaii dewiong kiba jur bha.
Kitei ki 13ngut, ki dei ki dkhot jong ka  AHAM South Garo Hills unit.
La kem ia kitei ki 13 ngut hynnin ka sngi, hadien ka jing ujor na ki nongdie dukan, ha kaba ka don ka jinglum khajna beain ha ki bynta jong ka West Khasi Hilsl bad ki bynta jong ka Goalpara District ha Assam bad ki pulit ki iathuh ba katei ka jinglum pisa jubor ka jur bha ha  ka iew Jadigittim.
Kitei ki 13ngut ki dkhot ka AHAM, la iathuh ba ki dawa pisa T.
500 ia uwei kawei ka dukan bar Jylla, ha kaba la thoh ruh da ka kyntien ‘Non-Tribal Registration Receipt’ ha kaba ki hap ban siew, wat lada ki dei kiba la don laisen kiba biang ruh.
Kitei kiba shah kem, la shimti da ki pulit jong ka Nongalbibra PS ha South Garo Hills.
Shillong:  Ka  “Opus Production" mynta ka sngi ka la pynbna ba kan sa pynlong biang  ia ka “Shillong Autumn Festival 2019"  ha u bnai Risaw u ban wan ha Orchid Lake   ha Umiam.
Haba kren ha ki lad pathai khubor mynta ka sngi ha Shillong Press Club, Ka Kong Alithia Kynta kawei na ki dkhot jong ka opus production ka la iathuh ba kane ka jinglehkmen synrai kan long ar sngi ha ka 26 bad 27 tarik jong u bnai Risaw ban wan, la pynbna ruh ka bairung kan long T.
500/- tyngka marwei bad ia ki khynnah kiba hapoh 12 snem kan nym donkam ban siew ei ei.
Ha kane ka jingleh kmen kaba ar sngi kin don shibun ki jingialehkai bad ka tem ka pud da ki kynhun tem kiba paw bad kum juh yn ailad ruh ia kito ki kynhun tem kiba dang ialeh ban pynpaw pyrthei ia ka sap jong ki.
La iathuh ba ha u snem ba la dep ka Meghalaya Tourism Development Corporation (MTDC) kala shim ia ka bai wai jaka T.
2.
00 lak tyngka, hynrei kaba sngewtynnad mynta ka long ba kin nym shim dor ei ei shuh bad kin long lang kawei na ki kynhun ban ia don bynta ha kane ka lehkmen synrai.
Ha kane ka sngi ryngkat ka kong Alithia ladon lang u Bah Andreas War bad u bah Meban Warjri kiba dei ki dkhot jong ka Opus production ha kabaKa kong Alithia kala ong ruh, kumba ki la leh ha u snem ba la dep ban nym shah ia ki pla plastik ban rah hapoh ka jaka ban pynlong ia ka Tamasa synrai ha orchid Lake, mynta ka kynti ruh kin nym shah ban rah ia ki kynja plastik.
Shillong: Kum shibynta ban kyrsiew thiah  ia ki paidbah ba kim dei ban bret pathar ia ki jaboh kat ba don ki jaka bad ban pynlong  ia ka mariang ka ba khuid kaba suba, ka Meghalaya Green and Clean ka la pynlong mynta ka sngi, ia ka jingpynkhuid  naduh ka Mawiong Viewpoint bad shi lynter ka surok Damsite.
Ha kane ka sngi la wan snoh kti lang da ki khynnah pule jong ka St.
Anthony’s College bad ka St.
Edmund College ki tnad SDRF ki volunteer ka Jiva resort bad ka Dorbar shnong Mawiong ki la pynkhuid naduh Viewpoint Mawiong shaduh Jingkieng Damsite.
Katba naduh ka jingkieng Damsite shaduh ka Maindam la shim ia ka jingkit khlieh ban pynkhuid da ka District Administration,ka NCC  Ribhoi ka  Nehru Yuya Kendra ki Scout n Guide bad ki Seng samla shnong umiam ka  Swaach bharat Mission Ribhoi Area, bad ka Welfare Association.
Ha ba ua kren bad ki nong pathai khubor ka DC jong ka Ribhoi District kong RM Kurbah ka la ong “Kane ka long ka sien ka ba nyngkong ba ngin pynlong ia ka jingpynkhuid hynrei ka long ka sien jam ka ba donkam tam ba ngin lah ban pynkhuid ia ka Mariang hooid ka long ka ba jynjar ban pynkhuid ia baroh shilynter ki surok namar ka long ka National Highway bad ngim tip mano ba bret,hynrei kadei ka kamram jing ngi iwei pa iwei ban pynneh ia ka jingkhuid jong  ka ri ba itynnad jong ngi,"“Ngi don kam ban ai jinghikai ia ki nongleit nongwan ban ym bret pathar ia ki jaboh ym tang ia ki kali kamai hynrei ia ki kali riewshimet ruh ban buh da ki jaka bret niut ha kali bad buh ia ki nuit jong ki hangto bad ynda la poi ha jaka sangeh sa bret ha ki ja ka ba dei ban bret"ka la bynrap.
Ka por ka la dei imat ba ki nongdih sikret king size lane ki sikret rem dor, ba kin phai noh sha ka jingdih da u duma nongstoin bad ka daw, ka long namar ka sorkar India, ka la rai ban nang pyrkhing ia ki kyndon ain, kiba pynmih jaboh lane kiba wan halor ka kyndon jingkhang plastik.
U Ram Villas Paswan myntri ka sorkar India, u iathuh ha ka NDTV, ba ka jingkhang ia ki mar plastik, kan nang iaid nangne shakhmat bad kawei na ki kyndon, kan dei ia khlieh sikret lane ba ki ong cigaratte buds.
Kiwei ki ban shah kem, ki long ruh ki lama kiba la shna na ki plastik, nangta sa ki mombati bad kiwei de.
Guwahati: Ka sorkar Assam, kan ai ei jaka sha ki shi lak ngut ki long iing, kiba duk kiba don ha ka Jylla.
Ka tnat Revenue and Disaster Management Department, ka la bthah ia ki Deputy Commissioner ba kin sdang noh ha kaba jied ia kito kiba dei hok ban ioh, halor ki kyndon ba la shna da ka sorkar Jylla.
Ha ki nongkyndong ki Deputy Commissioner, ki lah ban leh hi dalade, ha kaba jied ia kito kiba dei ban ioh jaka bad kin ai pata, katba ha ki jaka sor, kin hap ban ia syllok lem bad ka Land Advisory Committee.
Shillong: Ki sengbhalang bapher, ki la phah ia ka jing ujor hynnin ka sngi, sha U Deputy Commissioner, East Jaintia Hills District pyrshah ia U Secretary ka Elaka Sutnga, U Ma  Mekit-hi Sutnga.
Ka jing ujor jong ki sengbhalang, ka logn ba utei u rangbah, u kynnoh ba ki sengbhalang, ki dei tang ki langbrot kiba iong suda lane ki dieng pyngkiang jong ka imlang sahlang bad ula kren shai ruh, ba yn nym shah satia ia ki sengbhalang, ba kin thaw seng ha Elaka Sutnga.
Ki sengbhalang, ki kynnoh ba katei ka jingkren, ka dei kaba la pynbudnam jur ia ki sengbhalang.
Ki sengbhalang, ki pyrshah jur, halor ka jingkren ruh ba U Secretary, un nym shah ia ki nongialam sengbhalang, ba kin rung ha ka Elaka Sutnga bad la shim ba katei ka dei ka jingkren kaba pyn iapher jaitbynriew.
Ki sengbhalang, ki ong shuh shuh ba nalor ba u byrngem ia ki Waheh Shnong, ba kin iasoh bad kino kino ki sengbhalang, hynrei u khanglad ia ka hok laitluid jong ki nongshong shnong bad kumta la dawa ba dei ban pynshitom jur ia u, katba kum ki kyndon ain.
La dawa ruh ban wan ialam ia utei u rangbah markhmat, na ka bynta ban iatai halor ka nongrim jongu, ha khmat jong ki sengbhalang.
Kiba ai jingujor sha U DC East Jaintia Hills, ki long U  Ma G.
R Bareh  President NEIPF Wing EJH, Arky  Lamare President HYC.
EJH Lenningstar Rymbai president JSM,CB Michal Chyrmang President MPUF EJH,  Julius Nongtdu President HNYF.
EZ,  Sambormi Lyngdoh President EJNC.
CEC,  Ency Shadap president HANM, EJH.
Wanshwa Suting president JNC CB.
Nongpoh:  Ban nang kyntiew ïa ka kam ïalehkai football bad ruh ban plie lad ïa ki khun samla kiba don ka sap ïalehkai football ba kin ioh ïa ka rynsan ban pynpaw paidbah ïa la ka sap ka phong bad ruh ban kiew ha kane ka kam ïalehkai football, ka Pahamsyiem Sport & Cultural Club myn hynnin ka sngi ka la plie pyrda syndon ïa ka lympung ïalehkai football kaba la ai kyrteng kum ka Invitation Football Tournament 2019 ïa kaba la pynlong hapoh ka madan ïalehkai jong ka NSCA, Mini Stadium Pahamsyiem.
Ïa kane ka lympung ïalehkai la wan ban plie paidbah da u Bah Balajied Rani, MDC ka Nongpoh Constituency kum u kongsan ha ka jingïadonlang ruh u ki riew rangbah kiba kynthup naduh u Bah Plielad Tiewsoh, u Bah Larsing Kharsahnoh, Rangbah Shnong ka Pahamsyiem, u Bah Elington Syiem, President ka Pahamsyiem Sport & Cultural Club lem bad kiwei kiwei ki riew rangbah ka thain.
Kumba la pyntip, haduh 33 tylli ki kynhun ki la poi ban ïa shimbynta ha kane ka lympung ïalehkai football kiban ïa knieh ban iohrah ïa ka nam lahduh bad ruh ïa ka song pisa kaba 20 hajar tyngka na ka bynta ka kynhun lahduh bad 10 hajar tyngka na ka bynta ka kynhun kaba wan ba-ar.
La sakhi ïa ka jingïakhun kaba itynnad bad kaba ïakhaid bormet bha hapdeng ka Pahamsyiem Sport Club pyrshah ïa ka kynhun WE Football Club ha kane ka jingïakhun ka Pahamsyiem ka la lah ban pynliem noh ïa ka WE fc da 4-0.
Katba ha ka jingïakhun kaba ar ka Umling Sport Club ka la pynliem noh ïa ka Pahamriniai sport Club da 2-0.
Shillong:  Ka Nongthymmai SC ka la rung sha ka phainal ka second division Football League ka Shillong Sports Association (SSA) hadien ba ka la pynliem ia ka Jongksha da 4-2 kol lyngba ka tie breaker ha ka jingiakhun semifinal ba nyngkong mynta ka sngi ha madan Polo, Shillong.
Ha ka jingiakhun ka Nongthymmai ka la thep ia ki ar kol lyngba u B Taro ha ka 37 bad 40 minit jong ka kylla step.
Katba ka Jongksha ka la pynphai kylla ar kol ha ka kylla miet da u F Rynjah ha ka minit kaba 60 bad E Kharshohnoh ha ka minit kaba 77 bad ka jingiakhun ka la kut ha ka jingiakhaid da 2-2 kol.
Dei lyngba ka tie breaker ka Nongthymmai ka la pynliem ia ka Jongksha da 402 kol.
Ka jingiakhun semifinal ba-ar kan long lashai ka sngi hapdeng ka Laitkor SC bad Umphyrnai SC ha ka por 3.
30 baje.
Shillong:  Ka Ri Bhoi District Sports Association ka khot ia ki Club, Skul, Academy bad ki riewshimet ba kin ia shim bynta ha ka Baby League- 2019-20 ka ban pynlong da ka Association.
Ka tarik ba khatduh ban pynpoi ia ki Entry Form ka long 26th September 2019 ha Ophis jong ka RBDSA ha Nongthymmai Umsning bad on pdiang tang 6 tylli ki Team.
Na ka bynta ka jingtip ba kham bniah phi la ban phone ia une u number 9612693572.
La phah ia kane ka jingpyntip da u D.
Ryntathiang Genl.
Secretary RBDSA.
Shillong: Ka FAM (Football Academy of Meghalaya) kaba dei ka shlem ai jinghikai phutbol ba don hapoh Jaintia Hills ka la iateh bad ka Govt.
Boy’s Higher Secondary School, Jowai na ka bynta ban ai ka jinghikai ban ialehkai phutbol ia ki khynnah kiba la shah jied ha ki trial kiba la dep pynlong ha ki kyrdan ba pher ba pher ba la bynta katkum ki rta jong ki Khynnah ialehkai.
Ka jingthmu kane ka jingiateh lok bad ka Govt.
Boy’s Higher Secondary School, Jowai ka long ban pynbiang ia ka pule puthi ha kajuh ka por ka Govt.
Boy’s ka la ai kylluid mynsiem ia ka Madan jong ka ban pynlong ia ki jingai jinghikai phutbol bad ki jingkilan met jong ki khynnah ialehkai.
Yn shna ruh ia ka Gym ban pynbit pynbiang ia ka met ka phad jong ki nong shah ai jinghikai.
Ha kajuh ka por ka lyngba jong ka North East Indian Goal kaba dei ka seng ba long trai da kane ka Football Academy ka ai khublei kyrpang ia u Bah P.
Passah (Govt.
Boy’s Hr.
Sec.
School, Jowai) bad u Bah Spycer Lyngdoh (Sports Secretary, Govt.
Boy’s Hr.
Sec.
School, Jowai) bad kumjuh ruh ia ki nonghikai jong ka Govt.
Boy’s Higher Secondary School, Jowai kiba la kyrshan radbah met bad mynsiem na ka bynta ban kyntiew ia ka kam ialehkai phutbol ki khynnah rit bad samla kiba long ka  lawei jong ka thaiñ.
Ka NEIG lyngba u CEO, u Bah Ajoymeson Lyngdoh ka ai khublei ia u myntri sorkar jylla ba don burom u Ma Kyrmen Shylla uba la aiti met bad mynsiem bad ba ki don barabor syndah na ka bynta ki kam ka NEIG bad FAM kyllum.
Shuh shuh u la ong ba ka jingmait phang bad ka jingprat lynti jong une u myntri ka la long ka jingaibor ban iaid shakhmat ha ka ban kyntiew ia ka sap ialehkai jong kine ki khynnah ba la shah jied ha une u snem.
Ka NEIG ka khmih lynti ruh ia ka jingkyrshan jong ki paitbah da kaba phah ia ki khun jong ki  ha ki por ba don trial.
Na ka bynta ki jingtip ba kham bniah, phone ha une u no.
8837035740, pynkut ka kyrwoh na u Bah Ajoymeson Lyngdoh, CEO ka NEIG.
Shillong:Ka tnad ialehkai ka jylla ka la pynlut T.
49,05,000 lak na ka bynta ban ai grant ne jingiarap sha ki 36 tylli ki sports association ban iashim bynta bad ban pyniaid ia ki jingialehkai.
Ia kane la pyntip da u myntri ka tnad ialehkai ka jylla u bah Banteidor Lyngdoh haba jubab ia ka jingkylli ba la wanrah da u MLA ka Mawsynram u bah Himalaya M Shangpliang ha iing dorbar hynnin ka sngi.
Kane ka pisa ka dei kaba la ai jingiarap na ka bynta u snem 2018-19, la ong u myntri.
Ha kajuh ka por, u myntri u la pyntip ba ha u snem 2019-20, ka sorkar ka la mang T.
34,39,150 lak na ka bynta ban iarap ia ki 64 tylli ki Sports Association.
Ha kajuh ka por, u myntri rangbah u Conrad K Sangma haba jubab halor ka jingkylli bynrap halor kane, u la iathuh ba ha u snem 2018-19, ka sorkar ka la mang pisa ia ka tnad ialehkai T.
201 klur.
Shillong:  U bah Michael Chyne, ula ujor sha ki pulit ba ka don ka jing pyndonkam bakla ia ka pisa, na ka  Current Account jong ka  Christian Academy Higher Secondary School, kaba la thep ha ka  Meghalaya Rural Bank, Jaiaw Langsning, Shillong.
Katei ka dei na ka bynta ban siew bai skul, na ka bynta ki snem  2017-18 bad 2018-19.
Shillong:  Ka jingtohkit pyrshah ia ka jingkynnoh ba lehmon bad pyniaid marwei da u Superintending Engineer (SE) ka Meghalaya Tourism Development Corporation (MTDC) u MU Ahmed, kam shym la lap ba ka long kaba shisha.
Ia kane la iathuh da u myntri rangbah Conrad K Sangma haba jubab ia ka jingkylli ba la wanrah da u MLA ka North Shillong bah Adelbert Nongrum ha ïing dorbar mynta ka sngi.
U Conrad ula iathuh ba ia kane ka jingtohkit la khlieh da u Managing Director ka MTDC bad katkum ka kaiphod ba la aiti sha ka sorkar, kam shym la lap bad kin don ki sakhi ban kynnoh ba u SE ula leh ne pyniaid marwei.
Ha kajuh ka por u myntri rangbah ula pyntip ba ka jingtohkit halor ka jingkynnoh ba shah pyniap ka kong Iohbiang Sahkhar ka nongtrei ka MTDC, ka dang iaid.
Ia kane ka jingtohkit la leh da ka tnad pulit, la ong u Conrad.
Ha kawei ka jingkylli, u symbud myntri rangbah u bah Prestone Tynsong uba bat ia ka kam PWD, u la ong ba ka sorkar kala pynkiew na ka T.
20 klur sha ka T.
27.
87 klur ha ka jingshna ia ka surok kiar ka Mawlai ne bypass.
U symbud myntri rangbah bah Prestone Tynsong uba peit ia ka PWD, ula iathuh ba ka jingjrong kane ka surok ka long 5.
5 km bad ia mynta dang pyniaid shi liang ne one way namar ba dang shna na ka lad na Mawiong bad sha kiwei ki bynta ka thain Mawroh, Golflink.
Halor ka jingkylli ba la wanrah da u Lazarus Sangma, u myntri ka tnad Community and Rural Development u bah Sniawbhalang Dhar u la ong ba ki don 3 ngut ki Block Developmen Officers (BDOs) hapoh ka Chokpot kiba la shah pynkynriah kam naduh u 2018 haduh mynta.
Na ka liang u MLA ka Umroi u la kyntu ba dei ban thung da ki BDO ba pura, namar ba haduh mynta ki don tang 8 tylli ki block kiba don ki BDO ba pura katba 38 tylli kiba shu buh tang shipor bad kane ka la ktah ia ki kam pynroi kiba iadei sha ki nongkyndong.
U Myntri ka tnad khlaw u bah Lahkmen Rymbui u la pyntip hapoh ka iing ba ki don 54 tylli ki karkhana sain maw it kiba la shah khang ha thain garo Hills bad ia kine la khang da ka Meghalaya Pollution Control Board.
Halor ka jingkylli u MLA ka Umroi ia ka jingthung ia ki mawpud ha khappud bad ka Assam, u myntri rangbah u Conrad K Sangma u la ong ba ka sorkar ka dang iakhun ban pynbeit ia u pud u sam bad ka Assam.
Hynrei ha kajuh ka por, u la ong ba ka Meghalaya ka don 12 tylli ki jaka ba iakajia bad ka Assam.
U myntri u la pyntip ba kam don satia kano kano ka jingskud jaka na ka liang ka Assam ha ki jaka bym don ka jingiakajia pud.
Halor ka jingkylli ba la buh da u MLA ka Mawsynram ia ka jingkyndang ka wah Umngi, u myntri rangbah u la ong ba  ka la don ka jingduh ka khyndew jong ka Puja committee bad kiwei ki jaka na ka jingiaid lynti ka wah Umngi.
U myntri rangbah u la ong ba ka don 500 meter eiei ba ki jaka ba shah ktah ha ka jingiaid lynti ka wah Umngi bad ki jingduh ka rud wah ka long kumba 5 haduh 10 meter.
U la ong ba kam don kano kano ka jingduh ne ka jingjulor ia ka shnong Dangar na ka jingiaid ka um hynrei ka don ka jingduh ka khyndew na ka jingtwa.
U la ong ba ha Lalpani ka don ka jingtwa ka rud wah na ka jingshlei ka wah Umngi hynrei kam don kano kano ka jingduh ki jingri jingdup.
U myntri rangbah u la iathuh ba la mang kyrkieh T.
1.
75 klur ban shna ia ka jingiada na ka wah Umngi bad nalor kane, ka DPR ban shna kynroh ban iada ia ka jingwan kyntur ka wah Umngi la phah sha ka Central Water Commissioner ka sorkar pdeng ka jingtyrwa kaba T.
111.
85 klur.
Shillong:  Ka liangpyrshah ka Congress ka la kynnoh ba ka la don ka jingbamsap kaba shyrkhei bha ha ka jingpyndonkam ia ka skhim sam ding ei sha kiba duk ne Saubhagya scheme ka sorkar pdeng.
Haba wanrah ia kane hapoh ka iing dorbar myn hynnin ka sngi, ka MLA ka Ampati ka Miania D Shira ka la kynnoh ba ka la don ka jingujor mukotduma pyrshah ia ka jingai ia ka kam (tender) hynrei kaba sngew lyngngoh ka long ba hadien ba ka jingiakhun mukotduma ka la jan poi ba ka High Court kan pynbna ia ka rai, u nongujor ia ka dorkhas u la weng noh pynban bad kane ka la don ka jingsngew artatien bad suba eiei.
Ka Miani ka la kynnoh ruh ba ka la don ka jingpynkiew dor ia ka jingmang ia kane ka skhim kaba palat liam kaba la suba jur ba ka la don ka jingpyndonkam bakla.
“Ka jingmang pisa ia kane ka skhim nyngkong ka long T.
275.
3 klur ia ki ar tylli ki song kata ka Song A ia ka Khasi bad Jaintia Hills bad ka song B ia ka Garo Hills hynrei hadien la pynkiew shaduh ka  50 percent na kaba mang mynshwa", la ong ka Miani.
Ka la ong ba ha Khasi bad Jaintia Hills, ka jingpyndep ia ka kam ka long 32 percent bad la pyllait ia ka pisa 90 percent katba sha Garo Hills ka long tang 5 percent hynrei la pyllait ia ka pisa haduh 75 percent.
Katba u Mukul Sangma haba shim bynta ha kane ka mat u la ong ba kane ka dei ka bamsap kaba shyrkhei bha ha ka tnad bording ka jylla bad u la dawa ba dei ban aiti ia ka jingtohkit ha ka kynhun ba laitluid ban sei ia ki jingshisha khnang ban tip ia kiba don kti.
Hynrei haba jubab halor kane, u myntri ka tnad bording u James K Sangma u la ong ba ka jingkynnoh bamsap ka dei kaba khlem nongrim.
“Kam mut ba tang ba la ong bamsap, kan don ka jingbamsap, bad ka jingkynnoh bamsap u nongialam liangpyrshah, kam dei satia kaba shisha bad kaba lyngngoh ruh kat ka kyrdan u Dr Mukul, un shu pynmih ia ka ktien bamsap", la ong u James.
U la ong ba hapoh kane ka skhim Saubhagya, tang hapoh 6 bnai, la lah ban pynioh bording ia ki thliew ing haduh 600 tylli bad ka dei ka jingtrei kaba sted bha ban ianujor bad kiwei ki skhim kum ka Deendayal Upadhyaya Gram Jyoti Yojana (DDUGJY).
U James u la ong ruh ba haba ka jylla ka la iaid shaid shaid ban pyntreikam ban pynioh ding 100 percent ia ki nongshong shnong, ka liangpyrshah ka kynnoh pynban da ki ktien bym shong nongrim.
U la ong ba ka jingjied ia u kontraktor ban pyntreikam ia kane ka skhim ka long katkum ka kyndon ba la buh da ka Rural Electrification Corporation Limited ka sorkar India bad kam don kano kano ka jingiaid lait bad ka jingpynkiew ia ka dor ruh ka dei katkum ka kyndon.
Halor ka jingujor bad ka jingweng noh u kontraktor ia ka mukotduma, u James u la ong ba kane ka shong ha u briew  namar ba ka dei ka mon shimet jong u briew.
El Paso: Ka dei ka jingjia kaba sngew triem her, haba uwei u briew, uba don da ka AK 47, ula siat iap ia 20ngut ki briew hynnin ka Sngi Saitjain bad katei ka jingjia, ka dei ha kawei ka dukan ha Walmart store, kaba dei ha ka Ri America.
Nalor kitei ki 20ngut kiba iap, la iathuh ba ki don sa 26ngut kiwei pat kiba mynsaw.
Katei ka jingjia, kaba jia ha El Paso jong ka Texas, ka dei tang hadien shi taiew, ha kaba kham mynshwa, ka la don kaba kum katei ka jingsiat briew pathar ha California.
Ki dur ki pyni, ba utei u riew pyntriem, ula siat naphang ia ki briew, kiba la kyllop iap ialade ha phyllaw jong katei ka dukan.
Ki pulit ki la kem ia uwei u briew uba la tip kyrteng U Patrick Crusius,uba 21 snem ka rta, uba na Dallas, ka jaka kaba jngai haduh 600mer na El Paso.
Ka North East Institute of Ayurveda and Homeopathy (NEIAH), ka pynbna paidbah ha ka website jongka bad kumjuh ha ka Employment News, kaba don sha Delhi, halor ka jingdon ki kam bapher ha katei ka ophis, kaba don ha Mawdiangdiang.
Kitei ki kam ki kynthup ia ka kam Finance Manager, Principal, Professor Ayurveda, Professor Homeopathy, Deputy Medical Superintendent bad sa kiwei pat ki kam.
For more details, Please check the NEIAH Recruitment 2019 official notification or visit.
Ka don ka jing kynrum kynram kaba jur bha ha Jammu and Kashmir, kaba sdang naduh hynnin ka sngi.
Kawei na kitei, ka long ba la bthah ia ki nongleit shang kai sha Amarnath, ba kin leit phai noh kloi, namar ba katei ka jaka ka don jingma, hynrei sa mynta ka sngi, la pynmih noh ia baroh ki samla kiba dei ki nong Kashmir, ha kaba la phah mih noh na ka  National Institute of Technology (NIT), Srinagar bad la iathuh ba la phah pynmih lyngba ka hukum jong ka bor district, kaba la bthah hynnin ka janmiet bad ba la pyntip, ba la pynsangeh ia ki klas, haduh ban da pynbeit da kumwei pat.
Mynta ka sngi, ki samla pule, ki la ia mih lut khait na katei ka Institute, ha kaba ki samla kiba don hangtei kumba 800ngut ki la ia mih noh mar shiteng, namar ba kim dei satia ki trai shnong jong katei ka Jylla.
U Shahid Choudhary, Deputy Commissioner, mynta ka sngi, ula pynshai ba ki bor District, kim shym la phah khang ia katei ka Institute bad u ong “Ngi bthah ia ki, ba kin peit bad husiar bha".
La iathuh shuh shuh ba ki kolej kiba bun ki khang, naduh ka 1tarik Nailar, na bynta ka shuti lyiur.
Ym dei tang kitei ki samla pule, lane ki nongleit kai sha Amarnath, hynrei la iathuh ba ia ki nongleit shang kai kiba don ha Srinagar, la phah pynmih noh na ki jaka sah jongki bad uwei na ki nongpyniaid hotel ha katei ka nongbah, u iathuh ba ki pulit, ki la bthah ba kin pynmih noh ia ki nongsah ha ki hotel jongki, namar ba ka don ka jingma ia ka jingim jongki.
Shillong:Hynnin ka miet kawei ka kali kamai jong ka Shillong Special public transport service (SSPTS)rongsaw ka ba don ia u number kali ML.
01.
7031 ka la shah tynrah ha kawei ka trok ha 7mer.
Ha kane ka jingjia u kpa bad u khun u ba shong ha ka kali SSPTS rong saw ki la mynsaw.
Kine ki ba mynsaw la  tip kyrteng kum u Bhripowel Nongsiej bad u khun jong u, u Shemphang Kharjana 7snem ka rta kiba shong ba sah ha Umlyngka bad ki dang wan phai na Sohiong ha kaba ki la ia kynduh noh ia ka jingjia aksiden.
Ha kane ka jing jia u heprit Shemphang , u la kham mynsaw jur na ki bynta jong ka khlieh.
Ia kine ki ba mynsaw la pynkit noh sha Civil Hospital Shillong.
Manesar:Ka kompeni Maruti Suzuki India Ltd, ka la pynbna, ba ka pynhiar shi katdei ia ki nongtrei ba shipor jongka, na ka daw jong ka jinghiar tasam ka jingdie kali jongka ha kine ki sngi bad katei kan sa buh ia ka jingeh kaba khraw, ha ka ioh kam ioh jam ha ka ri baroh kawei, ong ka khubor.
Ka Maruti, ka dei kaba pynmih ia jan mar shiteng ki kali ha India bad la iathuh ba ka jinghiar jong ka jing pynmih kali ha kine ki sngi, ka dei kaba hiar palat than, ha kane ka shiphew snem ba ladep bad la iohi ba kane ka jinghiar ka jingdie kali, ka lah ba shimpor kham slem pynban.
Ka jubab jong ka Maruti Suzuki sha ka  Reuters, ka iathuh ba ka don  18,845ngut ki nongtrei ba shipor, kiba kut trei ha ka 30tarik Jylliew bad kitei ki duna da 6 percent lane 1,181ngut, haba ia nujor bad u snem ba ladep.
La iathuh ba ka jing pynduna nongtrei, ka la sdang naduh U Iaiong 2019.
Ka jing duh kam ha India, ka kiew sha ka 7.
51 percent ha U Naitung 2019, na kaba long 5.
66 percent ha u snem ba ladep, ong ka kaiphod jong ka CMIE.
Katei ka jingkhein kam shym kynthup ia ki nongbylla sngi, ki nong trei wai.
Haduh mynta ka maruti Suzuki, kaba la long trai da ka kompeni na Japan, ka iathuh ba kam pat pynduna haduh mynta ia ki nongtrei jongka, kiba don  15,892 ngut.
Ki saiantis, ki kam ba ki la lah ban pynmih ia u briew shrieh, ha China.
Katei ka jinglap, kan iarap shibun ban ioh shim ia ki bynta jong ki met shrieh, ban pyndonkam ia ki briew nangne shakhmat.
Ia katei ka kynhun jong ki stad, la khlieh da u stad uba na Spain, U Juan Carlos Izpisua, ha kaba la iathuh ba la pyndonkam ia ki cell kiba don ha ka met jong u briew bad pyn iakhleh lang bad ki embryo jong u shrieh.
La iathuh ba katei ka jingstad  lane kaba ki khot “chimpmanzee" embryo, yn jin da la lah ban pynkha khun, lada ym shym la sangeh noh, da kaba pynhap ia itei i khun ba la pyn ia khleh.
Ki karkhana ha sawdong ka  Jamshedpur, kynthup ia ka Adityapur Industrial Area (AIA) housing auto ancillaries, ki la hap ban sangeh trei kam ha kine ki sngi bad ka daw, ka long namar ba ka hiar shibun ka iew ka hat ha u bnai ba ladep bad la iathuh ba ki dang don sa haduh 30 tylli ki karkhana kompeni, kiba la dei ban khang noh, nalor ki shi dorjon tam, kiba la dep khang ha ka sngi palei ba ladep.
Ka jinghiar jong ka iew die kali, ka la pynlong ia ka Tata Motors, ba kan khang ia ka jingtrei kam jongka, ha ka sien kaba saw naduh u bnai ba ladep bad katei ka long ba la khang naduh ka sngi palei haduh ka sngi saitjain, kynthup ia ka Sngi U Blei, kaba dei ka sngi shuti.
Ka kompeni, ka la bthah ruh ia ki nongtrei jongka, ba kin shong iing na ka bynta 12 sngi, ia ki nongtrei kiba shipor, kiba don kumba 1,000ngut, katba ki nongtrei kiba pura kin sdang leit trei, naduh ka 5tarik Nailar bad kitei kiba shi por, kin sdang ha ka 12tarik Nailar.
Ka khubor jong ka Tata Motors, ka iathuh ba ha kine ki ar bnai ba ladep, ka jingtrei kam bad pynmih mar jongki, ka long tang 15 sngi ha ka shibnai bad na bynta U Nailar, la iathuh ba ki la bthah ban trei kam tagn shitaiew.
Kawei na ki daw jong ka jingkhang kitei ki kompeni, ka dei  na ka jingkiew dor eh ka bai ding ilektrik, ha kaba ki kompeni, ki hap ban trei kam lyngba ka jing don pahuh jong ka ilektrik.
U Inder Agrawal, President ka Aidtyapur Small Industries Association (ASIA), u iathuh ba ka jingthied kali, na ka Tata motors, ka hiar haduh 40 percent ha U Naitung 2019 bad u iathuh ruh ba ki don mynta 25-30 tylli ki karkhana kiba trei kam nar, kiba la khang noh bad ka daw, ka long namar ka jingkiew dor palat ka jingthang ding ilektrik, kaba kiew sha ka 38 percent naduh U Iaiong 2019.
U President ka Laghu Udyog Bharti (LUB), U Rupesh Katiyar, u iathuh ba palat shi hajar tylli ki kompeni, ki la shah ktah na ka jingkiew ka bai ding ilektrik bad kitei ki dei ha  Jamshedpur, Adityapur bad ha  Dhalbhumgarh  bad kane ka la pynduh kam ia kumba 30hajar ngut ki briew ha kitei ki nongbah.
Shillong: Ka kyrwoh na ki Lyngdoh  jong ka Hima Nongspung, ki la pynpaw ia ka jingsngew kyndit halor ka jing sospon ia u Syiem ka Hima Nongspung da ka KHADC, ha ka 26tarik Naitung 2019 bad ba lathung Acting da u bah Kyntiewborlang Syiemlieh bad ki kwah ban pan jingpynshai ia ka daw balei ba la pynhiar khet noh ia u Syiem Patrick Syiemiong na ka khet.
Kiba khraw batri ka Hima  kiba dei hok ban shim ia ka jingkitkhlieh ha ka synshar khadar, katkum ka riti ka dustur naduh ba seng ia ka Hima Nongspung, ryngkat ki Sordar shnong kiba u paitbah shnong u la pynkupbor ban peit ban khmih iaki shnong ki thaw ki pynpaw ka jingsngewsih bad la kynnoh ba la leh donbor da ka KHADC ban iuhroit iaka riti ka dustur jong ka hima da kaba sospon  ia u Syiem khlem da pyni ia ka daw.
Ki Lyngdoh ryngkat ki sordar shnong ka Hima ki dawa na u Dy.
CEM ba un ai iaka jingpynshai halor kaei ka daw bad ka nongrim la shim kam ia u ba la  pynhiar khet noh, da kaba pyni ia ki daw katkum ki kaiphod hajir ba lakhot ia u khnang ba kin ioh jingshai ne sngewthuh la bha ne sniew,lym kumta ki kynnoh ba kane baroh ka dei pynban tang ka jing ialam bakla bad ka jingleh donbor tang namar ba don haka shuki.
Shuh shuh, kitei ki bakhraw ka Hima ki la pynpaw ruh ia ka jingsngewrem sngewjah burom ia la kajong ka Hima, namar ka jingleh donbor jong u EM ba khmih ia ka tnad Elaka ba u la pynbna ba u la thung Acting  Chief khlem ka jingtip lang jong ki lyngdoh ka Hima,bad ki la ong ba iakum kane kim lah ban pdiang lano lano ruh ban jia ban synshar iaka Hima da u briew u ba la don dak sniew ha ka imlang sahlang.
Ki la ong ruh ba lada dei shisha ba u Syiem u don ki daw jing bakla, la dei ban khot iaki san ngut ki Lyngdoh kiba dei ki elector ka Hima ban ia phylliew ia no, ban jied khnang ban ioh ia u briew badon burom ba ki paitbah ki hunlang bad ki la ong ba ia une uba la thung da ka KHADC, kin ymlah ban pdiang dalei lei ba un synshar iaka Hima.
Shillong:  Ka jingkhlad kyndit u President ka UDP u Dr Donkupar Roy ka la wanrah ka jingkulmar ia ka party ha ka UDP ha kaba mynta ka la don ka jingiakren sharum shaneng, ba ki la don bun kiba la paw ban shimti ia kane ka kam ba hakhlieh duh ka party.
Katkum ka jingioh khubor, kiba paw kyrteng kiba lah ban shimti ia ka kam President ki long u Senior Working President bah Bindo M Lanong, ki senior working president bah Metbah Lyngdoh, bah Paul Lyngdoh bad u Dr Jemino Mawthoh.
La sngewthuh ba ka jingialang ka UDP Central Executive Committee (CEC) kan long ha kane ka taiew ban wan ban iathir ia kane ka kam.
Ka jingialang ka UDP kham mynshwa, ka la buh ban pynlong ia ka general council ha ka 11 tarik Nailur kaba dei ka sngi kha jong ka UDP.
Ka thymmei khubor na ka UDP, la iathuh ba ki MLA kin sa shong shwa ia ka Parliamentary Party (PP) ban jied ia u nongialam bad ban jied ia u MLA ban shimti ia ka kam Lamphang ka iing dorbar, namar ba kane ka dei ka bynta ka UDP, katkum ka jingiapynbeit ha ka Meghalaya Democratic Alliance (MDA).
Ia mynta shipor, la iathuh ba ka seng, kan sa thung Acting president shwa haduh ban da ioh ia u president ba pura ban jied ha u Nailur ban wan.
Shillong:   U Myntri rangbah ka jylla u Conrad K Sangma u la ong ba kam pat dei ka por ban iakren ia ka kam politik namar ba ka mynsiem ka dang pang palat na ka jingkhlad kyndit u Dr Donkupar Roy.
Haba kren myn hynnin ka sngi sha ki lad pathai khubor, u myntri rangbah ka jylla, u la ong, “Ka jingmong ka dang pang jur (ia ka jingkhlad u nongialam jong ngi Dr Donkupar Roy).
Namarkata ngi sngew ba kam pat dei ka por ban iakren ia ka kam Lamphang ha kane ka por.
Ai ba ki sngi kin iaid shwa ban kham jem ka jingpang mynsiem bad ngin sa iakren ia kane ka kam politik", la ong u Conrad.
Kane ka jingkren jong u Conrad ka la long hadien ba la kylli shaphang ka jingthylli ka shuki Lamphang ka ing dorbar thawain hadien ba la khlad kyndit noh u Dr Donkupar Roy, uba dei ruh u president ka UDP kaba la don lang ha kane ka sorkar MDA.
Shillong:   Ar ngut ki pulit pyniaid kali ki la ioh pdiang ia ka khusnam ‘Best Traffic Policeman Shillong’ 2019 kata u bah  Victorious Lyngkhoi, ba dei u Head Constable bad u Stepjakrikra Sangma U/B,  na ka bynta ka jingshakri bym tyngkai jongki na ka bynta ban pyniaid ryntih iaka rukom iaid kali ha ka nongbah.
Ia ka jingsam khusnam la sam da u  P.
Naik ba dei u president ka SMART trust   bad kong  R.
V.
Suchiang, IAS,  Addl.
Chief Secretary Home (police) ha ka jingdon  ryngkat lang   ki nongkitkam jong ka Trust,  ka kong  C.
A.
Lyngwa, IPS, Superintendent of Police, East Khasi Hills,  bad  u B.
D.
Marak, MPS, Superintendent of Police (Traffic), East Khasi Hills.
Guwahati:  Ka sorkar Assam ka la pynbna ba ka jingdon jong ki briew kiba la shah kyntait noh na ka National Register of Citizens ki duna bha ha ki District ba iakhap bad ka Bangladesh, kiba dei ki jaka ba ki ki Muslim ban ia kito ki jaka ba ki don bun ki Hindu.
Ka sorkar Assam ka la wanrah ha Iing Dorbar  ia ka jingdon briew katkum ki District kiba la mih noh na ki shnong ba ki sah namar ka NRC, katkum ba la leh halor ka jingbthah da ka iing bishar ba hakhlieh duh ka ri.
Katei ka kam ka la wan hadien ba la pynmih hukum da ka iing bishar sha ki bor dei khmih jong ka NRC ban ai jingtip sha ka namar ka jingmih jingeh halor ka kam ban shah beh shnong.
U Chandra Mohan Patowary u Myntri Assam Accord Implementation and Parliamentary Affairs,u la ai kyrteng ia ki jingdon briew, kat kum ki District iaki ba shah kynthup kiba shah kyntait bad ia kiba shah weng na ka NRC.
Katkum ka thup ba thymmai, la iohi ia ka jingdon jong kiba la tyrwa ban pynrung kyrteng, kiba don kumba  3,29,91,385 bad na kitei 40,07,717 ki la shah kyntait bad kaba tang  12.
15 percent kba shah kyntait.
Kat kum ka thup, ka jingdon jongki bym shah kynthup ha ki District kiba markhap bad ka Bangladesh kum ha South Salmara ka long  7.
22 na ka shispah, Dhubri 8.
26 na ka shispah  bad ha Karimganj 7.
67 na ka shispah.
Katba ki District  bym dei khappud kum ka Hojai bad Darrang ki bun bha ki bym shah kynthup kaba kot ia ka  32.
99 na ka shispah bad 30.
90 na ka shispah.
“Ka dei kaei kaei kaba sngewkhia shibun ba kiba  kham bun ki kyrteng ba shah kyntait ha ka draft NRC ki dei na ki District bym dei khappud bad ka Bangladesh haba ianujor ia kiwei pat ki district jong kiwei pat ki jylla," la ong u Patowary.
Shillong:  Ka jingialang jong ka Meghalaya Land Forest Owners Association, (MLFOA), mynta ka sngi, ka ai khublei ia ki heh tnad Forest ka Jylla, ba kynthup ia  u Addl PCCF, u CFO bad DFO (T) kiba la khot jingialang halor ka draft Indian Forest Act 1927 bad kumjuh ruh ka jingialang ka pynpaw ka jing sngew nguh ia u Bah Teinwell Dkhar, Chief Executive Member, KHADC uba la thung ia ka Committee kaba 17 ngut kaba kynthup lang ia ki dkhot ka MLFOA ban bishar bniah ia katei ka jingthmu ka Sorkar India ban pynthymmai ia ka Indian Forest Act 1927.
Ha ka jingialang, la rai ruh  ban ia treilang bad ka committee KHADC bad ban kyntu ia ki ban shim khia ban pynbeit ia ki Ain Khlaw Ain Khyndew kiba la syrtap kiba u khun u hajar um sngewthuh shuh mynta la palat 39 snem (naduh ba wan ka Forest Conservation Act 1980 haduh mynta 2019) namar haduh kine ki sngi ngi sah ha ka jing beain ha ki kam trei dieng bad kam Khlaw.
La rai ruh ban thaw lad ban pynbeit ia kitei ki ain khlaw ain trei dieng, namar kumba long mynta da ka spah cft ka dieng hap ot beain tang ban shna iing tap shiliang ha man ki Shnong, Raid ne Hima.
La rai ruh ban kyntu ia ki bor KHADC ban shim khia ban buddien ia ki rai barim jong ka dorbar Jylla, halor ki Ain parmaw par shyiap kiba kynthup ia ka Coal Mines Act 1973, ka MMDR 1957  bad  khamtam ban pyndep ban buddien ia ka Resolution ka Meghalaya Assembly halor ka FC Act 1980 kaba la mynjur naduh ka 13 Iaiong 2000 ia kaba lyngngoh pat ba khlem phah sha Delhi ia katei ka rai  jong ka dorbar Jylla, ban pyllait ia ka jylla katkum ki kyndon para 12 A (b) ka sixth schedule.
Ka seng MLFOA, kan trei lang ruh bad ka kynhun parmaw ka Ri Khasi Jaintia bad kiwei kiwei ki kynhun kiba iakynduh jingeh namar kitei ki ain kiba bun rukom, namar kumjuh kum ka jingdonkam dieng, ha kaba ka tnad C&RD ka sorkar lyngba ka MGNREGA ka dawa da ki spah ton ban pyntrei ia ka bylla shi spah sngi bad kumjuh ruh ka sorkar ka donkam da ki hajar  ton u maw tang ban pyndep ia ka jingshna surok PWD.
Shillong:   Ia  ka lympung ialehkai phutbol ki khynnah rit ne ka Meghalaya Baby League la pyllait paidbah myn hynnin ka sngi da u Myntri Rangbah u Conrad  K Sangma ha ka jingialang ha State Convention Centre, Shillong.
La sakhi lang u myntri tnad ialehkai bah Banteidor Lyngdoh, u nongpeit ka Tata Trusts Head of Sports u Biswanath Sinha, ka General Manager ka All India Football Federation ka Swati Kothari, bad ki khynnah rit nalor ki kmie ki kpa bad kiwei.
Palat 50000  ngut ki khynnah shynrang bad kynthei kila dep pynrung kyrteng ban iashim bynta ha kane ka lympung kaban don 54 kynhun bad ban wan iashim bynta ha ki 6 tylli ki district ha ka jylla ba kynthup ia ka West Jaintia Hills, East Jaintia Hills, Ri-Bhoi, West Khasi Hills bad ka West Garo Hills.
Kane ka jingialehkai ka long ia ki khynnah hapdeng 4-13 snem.
Haba kren ha kane ka sngi, u Myntri Rangbah u la ong ba u sngew nguh ia ka Meghalaya Football Association (MFA) kaba la shim ia kane ka sien jam ban kyntiew ia ka jingialehkai phutbol.
“Nga ai khublei ia ka Meghalaya Football Association kaba la shim ia kane ka sien jam.
Kane kan dei ka Baby League kaba heh tam ha ka ri.
Nga sngew iahap ba ngi donkam ban sain dur ia ki khynnah naduh 4-12  snem namar ba kine ki dei ki snem ba donkam bha ban pynwandur ia ki khynnah.
Nga kyrmen ba ka jingbuh thong ka MFA ban pynmih ia ki nongialehkai ba pawnam ha ka ri bad ka pyrthei na kane ka jylla kan urlong", la ong u Conrad.
La ioh ruh ka jingkren na u myntri ka tnad ialehkai u bah Banteidor uba la kam ba ka jingialehkai phutbol ha kine ki snem ka la nang kiew.
U la ong ba ka sorkar jylla ka la rai ban sdang biang ia ka Meghalaya State League bad ruh ia ka U-15 Meghalaya State League.
"La ioh ruh ka jingkren na u Sinha na Tata Trusts  uba la pynpaw ia ka jingsngew kmen ba ka jylla ka la nang pyniar ia kane ka jingialehkai sha kiwei ki district.
Katba u president ka Meghalaya Football Association u bah Larsing Ming Sawyan u la ong ba ka MFA ka la kut jingmut ban rah shajrong ia ka MBL hadien ba la lah ban pyllong ia ka kaba jop mynshem snem.
“Mynta u snem ngi la buh thong ban poi sha ki 5,000 ngut ki khynnah, bad 150 ngut ki referee bad 300 ngut ki volunteer.
Ka MFA  ka la don ka thong ba hadien 10 snem, kata ha u snem 2028 kan long ka jylla kaba pawnam bha ha ka phutbol ban long ka Iing Pynmih Nongialehkai ka  dewbah Asia ha u 2030," la ong u bah Ming.
U Myntri Rangbah u la pyllait ruh ia ka khusnam ka Baby League bad ia ka website ka Meghalaya Football Association.
Jowai: Ka Football Academy of Meghalaya kan pynlong ia ka trial ban jied khynnah ialehkai ha Jowai, West Jaintia Hills District na ka bynta ka kynhun ki khynnah ka ban leit iashim bynta ha ka youth I-League 2019-2020.
Katei ka trial ka long na ka bynta ban wad ia ki khynnah kiba don ka sap barieh kaba kane ka thain ka ju pynmih ia ki rangialehkai ba tbit ha ka ri.
Ia katei ka jingjied khynnah ialehkai kan long mynta ka sngi ka 3tarik u Nailar naduh ka por 9baje mynstep ha Madan Jrisalein.
Ki khynnah ialehkai kiba hapoh ka 11, 13 bad 15 snem kiba kha shuwa u 2008, 2007 bad 2005 ki lah ban wan sha katei ka jingjied ryngkat ki kot ki sla jong ki.
New Delhi: Ka Rajya Sabbha mynta ka sngi, ka la mynjur ia ka ain kaba long pyrshah ia ki kam lehnoh, da kaba aiti ia ka sorkar India, ba kan pyn ngat ia u riew shimet kum u lehnoh bad hangta, kan knieh noh ia baroh ki jingdon jingem jongu.
Ki liang pyrshah ki maham tyngeh, ba lyngba katei ka ain, kan sa don ka jing pyndonkam bakla kaba jur shi katdei.
La pdiang ia katei ka ain Unlawful Activities (Prevention) Amendment Bill, 2019, da ka jingmynjur jong ki dkhot kiba bun jong ka iing, ha kaba la kyntait ruh banphah sha ka select committee.
U myntri sorkar pdeng ba dei khmih ia ki kam pohiing, Amit Shah, u la jubab halor ka jingiatainia shaphang ka Bill, u la kyrpad sha ka iing dorbar thawain ban ai ka jingmynjur ia kane ka bill khnang ban phah ia ka khubor kaba khlain sha ka pyrthei ba ki lehnoh ki long ki nongiakhun pyrshah ia ka  India bad kumta ka sorkar, ka pyrshang tyngeh ban pynkut ia ki kam pyntriem na ka khyndew ka shyiap jong ka.
Ka jingpynkylla (Amendment) ka ai bor ia u DG, NIA ban kynthup ia ki jingdon jingem ba la ioh kurup jong kito kiba donkti ha ki kam lehnoh.
Halor kane ka ishu, u Shah u la ong ba kane ka ain kam shym knieh noh ia ki bor jong ki pulit ka jylla.
Shillong:  Ka MDC jong ka Umsning Konstitwensi  mynta ka sngi ka la leit ban ai da ka ejahar sha ka Superintendent ki Pulit jong ka East Khasi Hills District, halor ka jingthoh khlem akor pyrshah ia ka ha Social Media.
Ha ka ejahar, ka MDC jong ka Umsning ka kong Macdalyn S Mawlong, ka la kyntu ia ki bor pulit ba kin shim khia bad kem ia ki mardor kiba la nud ban thad bad pynjah burom ia ka hapoh social media.
La lap ba lyngba ka Social media “Facebook" ha kine ki khyndiat sngi ba ki riew shim kabu kim salia shuh na kawei ka por sha kawei pat da kaba kren bad pynjah burom ia ka rynieng jong ki riew kynthei.
Jaunpur (UP): Haba la thylli lut ka pla pisa, une u nong ia khalai, uba satar bha, ula thong sa da ka tnga jongu bad haba ula duh iathong, ula hap ban ailad ia ki paralok jongu, ba kin bat bor ia ka tnga jongka.
Katei ka tnga, kaba la shah leh beijot, ka la leit sha kashari, ban ujor halor katei ka jingjia, haba ki pulit, kim shym la pdiang ia ka jing ujor jongka ha thanat.
Lyngba ka hukum jong ka kashari, la shim ia ka ejahar ha  Jaffarabad police station kaba ha Jaunpur district.
Katei ka briew, kaba shong ba sah ha u pud u sam jong ka  Zafarabad police station, ka iathuh ba u tnga jongka, ula ia thong da ka met jongka, ha ka jing ia khalai.
Katei ka jingjia, ka dei ha u bnai ba ladep, ha kaba ki paralok jong u tnga jongka, U Arun bad U Anil, ki la ioh ha katei ka jingiathong ia khalai bad ki la bat bor ia ka hangtei hi ha iing jongki.
Hadien katei ka jingjia, ka la phet bak sha iing jong u kni jongka, hynrei u tnga jongka, ula leit ban pan map ia la ka jingleh bad haba ka la map, ka la leit phai biang bad u, hynrei haba ki dang ia iaid lynti da ka kali ban leit phai sha la iing, kitei ki paralok jong u tnga jongka, ki la bat bor biang ia ka.
Shillong: Ka HYC Shillong City mynta ka sngi hapoh ka jingialam u Samla Enlang Sawian General Secretary,  ka la pynlong ia ka Sier Lapalang Operation ha kylleng ki jaka ba don ha ka thain Pynthorumkhrah bad kumjuh ha ka Shnong Mawtawar.
Ha kane ka jingkhynra, la ioh bat palat 45ngut ki bar jylla na kine ki jaka, namar ba kim don ia ki kot ki sla kiba biang kynthup ia ka labour liscence bad ka seng ka la phah leit phai noh ia baroh kine ki bar jylla kiba don ha kine ki jaka trei bad maham ruh ba kim bit ban dang wan trei bylla sha kane ka jylla.
Ka seng ka pynpaw ruh ia ka jingsngewsih halor ka jingaibor jong u Rangbah shnong ka Mawtawar, ban shah ia ki nongtrei bar jylla ban trei hapoh kane ka thain, kat kum ka jingiathuh ki contractor, ong ka kyrwoh na U Publicity Secretary HYC Shillong City, bah Kyrshan Kharjahrin.
Shillong: Shillong’s 4th Element, a city based music group will participate in the 4 day Nisville Jazz Festival in Nes, Serbia which commences on the 8th August 2019, thus making them the  first band from India to ever perform in the festival.
Nisville Jazz Festival has been held since 1995 and it draws a crowd of 50,000 to 80,000 making it one of the top 10 jazz festivals in Europe.
In the past, the festival has hosted prominent artists like Joss Stone, Al Di Meola, Randy Brecker, Candy Dulfer, Incognito, The Manhatten Transfer,  Omar Hakim,  Stanley Jordan,  Gypsy Kings, Lenny White, Victor Bailey, Billy Cobham and Roy Hargrove (just to name a few) and this year 4th Element will be one of the bands  performing at this festival apart from the main acts like Maceo Parker(backing band of James Brown), Christian Scott,  Dat Brass, Malina Moye, Jamal Thomas, Sean Kutti, Jo Mersa Marley(Bob Marley’s grandson), Bob Geldof and others.
4th Element has come a long way and this is not their first international appearance.
They have performed in Central America (Belize Jazz Festival).
Manila (The Philippines International Jazz Festival), Kathmandu (The Jazzmandu Festival), Mexico, Singapore and Bangkok and in India they have been a part of The Delhi International Jazz Festival and other events and festivals.
Nisville will be their seventh international stage.
Shillong: Ka ophis jong u District Sports Officer, East Khasi Hills District, Shillong ha ryngkat ka jingiatreilang bad ka ophis jong ka Deputy Commissioner, East Khasi Hills District kum shi bynta ban pyndonburom ia ka sngi khraw jong ka Ri, kan pynlong ia ka Independence Day Run 2019 ha ka 15tarik Nailar, 2019 ban sdang na Madan Iewrynghep (Fire Brigade Ground) naduh ka por 6.
30 baje mynstep.
Ka lynti ban mareh (Route) :- Madan Iewrynghep (Fire Brigade Ground) – St.
Edmund’s School – Dhankheti – Malki Point – Barik Point – Round P.
W.
D.
compound – State Central Library – IGP – Kachari/DC’s Office – Raj Bhavan – YWCA – Chief Secretary  Bungalow – BSNL Quarters – Polo Towers – Polo Bazar- CRPF Camp-Mertin’s Restaurant to finishing point at VIP Gate,  J.
N.
Sports Complex, Polo, ShillongHa kane ka jingiamareh la phiah ha ki ar bynta, kawei na bynta ki paidbah nongshong shnong bad kawei pat na bynta ki shipai iada Ri.
Kiba jop ha kane ka jingiamareh yn ai hynniew hajar (Rs 7000/-) ia kiba wan nyngkong, san hajar (Rs 5000/-) ia kiba wan ba ar bad lai hajar (Rs 3000/-) ia kiba wan ba lai.
Kan don ruh ka khusnam na bynta ki nongmareh kiba khynnah duh bad kiba rangbah ne tymmen duh.
Baroh kitei ki khusnam la phiah na bynta ki shynrang bad kynthei la ki jong ki jong.
Ki nongiashim bynta kin hap ban wan ai kyrteng ha office jong U District Sport Officer, Shillong kaba don ha J.
N Sports Complex Polo, Shillong naduh ka 5th -14th August, 2019 tang ha ki por long trei.
Na ka liang ka office jong u District Sports Officer, Shillong ka iawer paidbah ia baroh ban iawan shim bynta ha kane ka jingiamareh kum ka dak ban pynpaw ka jingkmen bad ban rakhe pyndonburom ia kane ka sngi ba khraw.
Shillong: Ki nongialam jong ka Khasi Student Union, hapoh ka jingialam u samla Readian S Nongrum mynta ka sngi ki la leit ban ia kynduh ia u registrar jong ka NEHU u Dr J N Nayak,  ban ia kren halor ka jingpynslem jong kane ka skul bah ban pynmih ia ka result  BA jong ka Sixth Semester.
Haba kren ha ki lad pathai khubor ha dien ka jingia kynduh ia u registrar u samla Readian S Nongrum, u la ong ha kane ka jingiakren la sngewthuh ba ka jingslem kam dei na ka daw jong ka NEHU, hynrei ka dei ka jingpynpoi slem ia ki jingjubab jong ki samla pule na ki kolej kaba ki phah ban korek ia ki paper.
Ha kane ka jingiakren na ka liang jong u Registrar u la iathuh ba kin pyrshang ban pynmih ia ka resolt jong ki samla pule mynta ka sngi, namar ia ki jingjubab jong ki samla pule ki don ki kolej kiba dang pynpoi ha ka miet sngi palaei.
Haba ia dei bad ka jingioh ban rung klass sha NEHU na ka bynta ka MA, la ong ba na ka liang jong ka NEHU ka la pynjlan ia ka por jong ki samla pule ba ki lah ban thep phom haduh ka 10 tarik mynta u bnai, ha ka jingshisha kane ka jingthep phom kan kut ha ka 5 tarik mynta u bnai.
U Samla Nongrum ba dei na ka Education cell jong ka KSU ha kane ka jingiakren u la ong ia u Registrar ba ka skul bah ka dei ban peit bniah bha ha kaba prung ia ki mark ba ki khynnah ki ioh ba kan nym mih sa kawei pat ka jingeh ia ki samla pule ha kane ka jingialeh ban pynmih noh ia ka resolt.
Ha kane ka sngi ki nongialam jong ka KSU ha ryngkat ki nongialam jong ka NEHUSU ruh kila ap ha ophis jong u Controller Examination ban ia kynduh ia u ban ia kren shuh shuh halor ka reslot jong ki samla pule.
Tang da ki kynta  hadien ba leit ia kynduh ka Khasi Student Union, ka la leit ban kynduh ia ki bor ba dei peit jong ka NEHU Examination Block na ka liang ka jong ka Examination Block ka lah pyllait ia ka result B.
A.
6th semester.
Shillong: NEHU has declared the results of 2nd(repeater), 4th (repeater) & 6th (regular & repeater) of BA semester system results announced.
Last batch of 1st, 2nd & 3rd year BA annual system results announced on 2nd August.
Results can be accessed from the university website www.
nehu.
ac.
in.
AIS SujaPynsngewbha ia u briew ne ia u Blei? Bun  kin jubab “Kumno lah banpynsngewbha ia u Blei haba tang ia ki para briew ym lah pynsngewbha!".
Hangne, ka don ar jingmut.
Don ka bynta ba u briew hap ban pynsngewbha ia ki parabriew, hynrei don pat kaba ym lah.
Hynrei bunsien kum ki briew ngi kwah ban pynsngewbha parabriew ne paralok da ki kyntien ba don akor donburom, lane da kano kano ka rukom kaba ki parabriew paralok kin sngewbha kylliang ia ngi, lane da kaba ai jingai sngewbha paralok ne parabriew, bad da kaba leh kumta, ngi tharai ba ngi pynsngewbha ia ki para briew.
Hynrei ka don ka bynta pat ba kata ka rukom pynsngewbha parabriew ka long pyn ban ka jingeh bad la lah ruh ban long ka pop.
Lada kata ne uta u paralok u long uba shait leh sniew u pynbor ban leh lang, ka lah ban long ha ka iabam iadih ne leh awria ne leit thok leit shukor, tang na ka daw ban pynsngew bha paralok parabriew hap kohnguh (compromise) ia kata khnang ban pynsngewbha para lok parabriew, bad kane ka long ka rukom kaba bha parakok parabriew, bad kane ka long ka rukom kaba bakla shibun, namar ba la pyn sngewbha (pleasure) ia kaei kaba ym dei ban leh, tang na ka daw ban pynsngew bha parabriew.
Kumta, niar eh ha ka pyrthei ban don ka jingpynsngewbha parabriew da ka bor bad ka buit ne khlieh briew, namar kita ki jing pynsngewbha ki long tang shipor bad kiba shet kylla parabriew tang katto katne.
Ka mut mynta ieit tang shibut la iashun, ka daw ka long ba kata ka rukom pynsngewbha ka long kaba khlem tip briew tip Blei.
Ka long thik kum ki khynnah rit ki bym sngewthuh ka mut aiu “pynsngewbha".
Ki khynah ki long kumta, shipor iaieit shiphang pat la iashoh iadait ia iam, ia hylla.
Ka daw ka long ba kim pat sngewthuh ka mut aiu pynsngewbha ne ka mut aiu iaieit.
Te kumta ka jingpynsngewbha parabriew khlem da tip ruh ia u Blei, uei u Blei? Kan long thik kum ka jingpynsngewbha para khynnah rit.
U Apostol Paul u kylli, hato ngan pynsngewbha ia ki briew ne ia u Blei? Lada nga dang pynsngewbha ia ki briew, ngam shym long u shakri u Khrist! Gal 1:10.
U Apostol Paul, u donkam ia ki parabriew, hynrei u hap ban pynsngew pat ia u Blei, namar da kata ka jingpynsngewbha kaba na u Blei ba u lah ban ai pat ha ki parabriew namar tang ka jingsngewbha ba wan na u Blei kaba long kaba iaineh na ka bynta ban pynsngewbha ia ki parabriew.
U Apostol Paul un ym lah ban pynsngewbha ia ki parabriew khlem da pynsngewbha shwa ialade ha u Khrist, namar ba ka jingsngewbha ka pyrthei bad ka jingsngewbha jong u Blei ka iapher naduh mihngi shaduh sepngi.
Kumta u Apostol Paul u kwah ban pynsngewbha parabriew da kata ka jingsngewbha kaba ha u Blei kein.
Bad ngi tip ruh ba kiei kiei kiba dei jong kane ka pyrthei ki long tang shipor, hynrei kiei kiei kiba na bneng ki iaineh bymjukut.
Dei na kata ka daw ba u Apostol Paul u iathuh sha ki briew ba kata ka jingpynsngewbha ia ki briew, kam long kaba katkum u briew namar um shym la pdiang ia ka na u briew lymne ym shym la hikai ia u ha ka, hynrei da ka jingpynpaw u Jisu Khrist.
Galatia 1:12.
Dei na kata ka daw ba u Apostol u long ha ki Nong Galatia – “Nga sngew lyngngoh ba phi la kynriah noh na uta uba la khot ia phi ha ka jingaiei u Khrist sha kawei pat ka Gospel" Galatia 1:6.
Ka mut ba ki Nong Galatia kim shym bud katkum ka Gospel u Khrist, hynrei da kawei pat ka Gospel kaba pynsngewbha tang ia ki briew ym ia u Blei.
Bad kata ka jinghikai Gospel ba mar khongpong, ki kwah ban pynkylla sniew ia ka Gospel u Khrist.
Galatia 1:7.
Ha ka juk ba mynta ruh, kane ka juh ka jia ha kylleng ba bun ki pynsngewbha ia ki briew ban ia u Blei da kaba ki hikai ia kawei pat ka Gospel kaba mar pyrshah ia ka Gospel u Khrist.
Ka daw jong kane baroh ka jia dei namar ba u briew u pynsngewbha ia u parabriew.
Kumta ka mih sa kawei ka Gospel kumba u Apostol Paul u ong ia ki Nong Galatia.
Dei na kata ka rukom pynsngewbha parabriew.
La duh noh ka jingpynsngewbha ia u Blei bad haba la duh ka jingpynsngewbha ia u Blei, ki mih ki ain briew bad ki nia briew, bad la hikai ia ka ktien u Blei da ki jinghikai briew kiba shu long pateng la pateng.
Dei na kata ka daw u Jisu u ong – “Balei phi ruh phi ryngkang ia ki hukum u Blei da ka rukom pateng la pateng jong phi? …….
Phi la pynduh ia ka hukum u Blei da ka rukom pateng la pateng jong phi" Mathaios 15:3-6.
Kine ki kyntien ki long ia kiba u Jisu u la kren ha ki nongthoh bad ki Pharisi kiba ha Jerusalem.
Bad ngi tip ba ki nongthoh bad ki Pharisi ki long ki briew kiba pynkylla ia ki ain ka ktien u Blei, namar ki long kiba shu pynsngewbha ia ki briew da ka rukom hikai pateng la pateng jong ki tang ha ki niam ki rukom bad jinghikai tang dep.
Kane ka dang iai jia mynta ruh ha ka pyrthei baroh kawei hapdeng ki nongbud u Jisu Khrist (Christ followers) ba ki ieit ban long tang kum ki nongthoh bad ki Pharisi.
Hynrei ha u Apostol Paul ka Gospel ka long ka bor, ym ka niam ka rukom hynrei ki kambah bad jingphylla ki jia (miracles and wonders) haduh mynta tang lada pynsngewbha ia u Blei.
U Apostol Paul u ong – Lada nga dang pynsngewbha hi ia ki briew, NGAM SHYM LONG U SHAKRI U KHRIST" Galatia 1:10.
Kumta, ban pynsngewbha ia ki parabriew ka dei nyngkong ban pynsngewbha ia u Blei katkum ka ktien jong u da kaba kohnguh ha ki ain bad hukum u Blei.
U Petros bad ki Apostol baroh, ki la ia ong – “Ngi dei ban kohnguh ia u Blei ban ia ki briew" Ki kam Apostol 5:29.
Shillong: Don tang 11 ngut ki khasi bad  33 ngut ki bar jylla ki ba trei ha ka company Techno Electric And Engg.
co.
LTD.
Mawphlang la lap ha ka por ba ki leit kynra trading laisen bad labour laisen da Mawphlang Labour Union rangkat bad ka jingia don lang bad u Albert Lanong u ba dei u Superitendent jong ka Enforment jong ka KHADC.
Ha ka jingleit jurip la lap ba kane ka Company Techno Electric And Engg.
co.
LTD ka la sang ban pyntrei na duh u snem 2017.
Hynrei ia ka jing mynjur na ka liang ka shnong ki la ioh ha u 2019 kaba ha ka jingmynjur,   ki la buh ia ki kyndon ba ki dei ban ioh  ia ka trading bad labour laisen,hynrei haduh mynta ruh kam pat lah ban pynbiang ia ka trading ne ka labour lisen.
Kumta na ka liang ka MLU bad u ophisar ka Enforcement u la khang khyrdep noh ia ka ne ka company kat haduh kin da la lah ban pynbiang ia ki kot ki sla ki ba biang.
Ha ba ia kren bad ki nongpathai khubor na ka liang u General secretary ka MLU u Rickson Nongsiej u la ong  “Ha dien ki jingwad jingtip bad jingbud dien ngi la lap ba kane ka Company kim shem la don kino kino ki kot.
Kane ka company ka la sdang trei naduh u 2017 hynrei tang ki NOC ruh ki dang ioh ha u 2019 bad ka trading lisen bad ka labour laisen ruh kim pat don te kane ka long ka jingiaid lait jong kane ka company ia ka ain jong ka KHADC.
"U General secretary u la bynrap da ka ba ong “Ngi kyntu ia ka district council ba kan shim khia ia kine ki company ki  ba wan na shabar jylla ki ba wan ban seng kam shane ka bri u Hynniew trep.
bad ba kan dainkuna ia kino kino ki company ki ba iaid lait ia ki kyndon ka Council khnang ba kino kino ki Company ki ba wan na bar kin burom ia ki ain ka Council.
"Na ka liang ka KHADC ka la khangtala noh ia ka ne ka company tad haduh ba kin da lah ban pynbiang ia ki kot ki sla bad ka Mawphlang Labour Union ka ai khublei kyrpang ruh ia u EM incharge ka tnad Trade u bah Paul Lyngdoh ba u la shim khia ia kane ka kam.
U met bneng ASTEROID, un iaid syndah bad ka pyrthei, ha ka 10tarik Nailar 2019, lap ka NASA bad ka NASA, ka pynsngew ba kam donkam satia ban tieng, namar ba utei u metbneng, uba don da ki maw kiba eh tasam, un iaid ha ka jingjngai kaba  4.
55 million mile na ka pyrthei bad un iaid ha ka jingstet kaba 10,400 mer ha ka shi kynta.
Ka kotkhubor jong ka The Sun, kaba na London, ka iathuh ba utei u asteroid, u dei uba la tip kyrteng kum u  2006 QQ23 bad u heh 1,870 feet ha ka diameter.
Utei u met bneng, um shym la wan satia shajan ka pyrthei, naduh u snem 2001.
La khmih lynti, ba hadien katei ka jingiaid lynti jongu, ha ka taiew ban wan, un nym wan phai shuh satia shajan ka pyrthei, haduh ka 15tarik Rymphang 2022.
Shillong:  U  Hari Narayan Sahu,ha ka jingujor u la ong ba u la siew ia u nongiasaid ain u Satyendra Kumar Joshi 20,000 tyngka ban iarap pyllait ia u paralok jong u, u Rajnarayan ba la shah kem haka  5tarik Jymmang halor ka case jong ka  CBI ba la set mynta ha Shillong District Jail.
U tei u Nongiasaid u la bthah ia u, ba u hap ban wan sha Shillong ryngkat bad ar ngut ki nongjamin bad u dei ban siew sa 5lak kum ka bai jamin ia u.
Ha ka 26 tarik Naitung haba ma u bad ki arngut ki nongjamin ki la leit sha  Shillong District ki la pan ia ka Bail Bond na u nongiasaid ain jong u, utei u la thlia da kaba u la pan shwa ia ka 5lak namar ka bai lut jong u bad haba u tei uba ujor um lah ban siew ia ka pisa 5lak, u la shah ktah kti bad ka byrngem ba un ym shah ban jamin ia u Rajnarayan.
Shillong:  Ka long kaei kaei kaba I kynsha ban peit haba ki briew kiba im ha sor ki la long pynban kum ki riew khlaw, ba kat ia ka jingthoh Ádong ‘ jong ki bor shnong ban tip ki paitbah halor ka myntoi jong ka imlang sahlang la nud ban dro da ki dur kynsha aiu re.
Kane ka dur la iohi tyngkrein ha kawei ka Adong bala thoh daka Dorbar shnong  Qualapaty ba bun ki dak ki la dam noh bad ka jingdro ba i kynsha ba la dro hapdeng.
Kane ka la pynlong lehse ia ki paitbah ba iaid lynti ban kylli mano shisha banud ban leh riewkhlaw haduh katne.
Nongstoiñ:  Kum shi bynta ban buddien ia ki jingtrei jong ka District Jail ha Nongstoiñ kaba dei ruh kawei na ki District Jail hapoh ka Jylla kaba la sahkut lah da ki phew snem mynta, na ka liang jong u Myntri ba dei peit ia ka tnad PWD (Building) u bah Comingone Ymbon ha ka sngi Palei jong ka taiew u la hiar da lade sha katei ka jaka ban pynlong ia ka jingjurip.
Ha katei ka jingleit jurip ia katei ka District Jail la synran lang ia u Myntri da u MLA ka Nongstoiñ u bah Macmillan Byrsat, U Superintendent Engineer PWD u bah K.
Mawa, u Executive Engineer ka PWD Building u bah R.
Sutnga bad kiwei kiwei.
Kum ban shu phai dien biang ba ia katei ka District Jail hapoh Nongstoiñ, la sdang naduh u snem 2005 bala pyntrei ruh lyngba ka skhim NLCPR SOR PWD Building 2000-01 ha ka mang pisa kaba 6.
25 klur ia kaba la thmu ruh ban pyndep tang hapoh ki 5 snem, hynrei haduh kine ym shym pat la lah satia ban pyndep.
Na ka liang jong u Myntri haba iakren sha ki lad pathai khubor, hadien ba la dep ban jurip ia katei ka District Jail kaba don ha Phodkynthei kaba jngai tang kumba 2 Km eiei na sor Nongstoiñ, u la pyntikna ba na ka liang jong ka sorkar ka la shimkhia bha na ka bynta ban pyniaid shait shait ia ka jingpyntrei ia katei ka Jail kaba la sah teng lah da ki phew snem mynta.
Shuh shuh u la ong ruh ba na ka liang jong ka sorkar ka angnud ban pyndep noh ia katei ka Jail hapoh 2 snem bad u la iathuh ruh ba ka mang pisa kaba la ioh na ka bynta ka jingpyntrei ia katei ka Jail ka long haduh 27 klur.
Nongpoh:  Tang namar ka jingiakop bam ‘Poratha’ hapdeng arngut ki rangbah, kaba ki la pynlong ha kawei ka dukan sha ha shnong Amdubighat, ha kaba uwei u rangbah na ka shnong Amphreng bad uwei pat u rangbah uba sah ha Refugee Colony, la mih ka jingiashoh iadat, kaba la wanrah ia ka jingiakynad hapdeng ki kynhun jaid bynriew, kiba sah ha katei ka thain Umsiang ka thain kaba don ha khappud ka Meghalaya bad Assam.
Kane ka la paw pyrthei mynta ka sngi, ha kaba ki nongmihkhmat jong ka Mawhati Constituency, kaba kynthup ia u Dasakhiatbha Lamare MLA bad u Bah Charles Marngar, MDC ka Mawhati, ki la hap ban hiar sha Umsiang Police Outpost, na ka bynta ban wad ia ka daw halor katei ka kynrum kynram bad ruh ban iakren pyniasuk hapdeng kitei ki kynhun jaid bynriew, khnang ba kan nym mih kano kano ka jingiakynad ne kaba ktah ia ka shongsuk shongsain bad kaba lah ruh ban wanrah syndon ia ka jingsngewpher jaid bynriew ha ki shnong kiba don ha katei ka thain.
Haba pyrshang ban wad jingtip na ki briew kiba sah ha katei ka thain, la ioh jingtip ba ka jingsdang jong katei ka huri hura ka dei ha ka sngi U Blei, ha kaba kitei ki arngut ki rangbah, ki la pynlong ia ka jingiakop bam ‘Puratha’ ha katei ka dukan kaba don ha Amdubighat, hynrei namar ka jingbym iasngewthuh jingmut, la mih ka jingia jrongkti bad ka jingiakhot kynhun bad kaba la poi shaduh u pud ban iamih paidbah, na ka bynta ban iapyni bor hapdeng jong ki, kata hapdeng ki jaid bynriew Lalung pyrshah ia kitei ki briew kiba sah ha katei ka Refugee Colony.
Shuh shuh, la iathuh ruh ba katei ka jingiania hapdeng jong kitei ki arngut, ne ka jingia wanrah kynhun ban pynibor hapdeng jong ki, kam da dei eh ka dawbah ban pynjrong ia katei ka jingiakynad, hynrei ka dawbah hi kaba la pynlong ia katei ka jingjia ba kan paw pyrthei, ka dei hadien ba uwei na kitei kiba sah ha Refugee Colony, u la leit ban khot da ki kynhun na Assam bad kiba la wanrah ryngkat bad ki tiar siat, kaba kitei ki briew ki la ong ba ki dei ki Shipai na Assam.
Wat la ka dei jingjia ne ka jingiashoh iadat kaba tang arngut, hynrei la iohi pat ba ka long kaba kham pher na kiwei pat, namar kawei ka kynhun ka kynnoh pyrshah ia kawei pat, kata hapdeng ki briew kiba sah ha katei ka jaka pyrshah ia ki briew kiba sah ha katei ka Refugee Colony.
Haba iadei bad katei ka jingjia, u Dasakhiatbha Lamare, u la ong ba kum u nongmihkhmat, u sngewkhia ban iohi ba kum kitei ki huri hura kin mih hapoh ki shnong ki thaw bad dei na kata ka daw kaba la pynlong ia u ban un hiar hi dalade sha katei ka Police Outpost na ka bynta ban pyniasuk hapdeng kitei ki arliang mamla, pynban haba iadei bad kata ka jingwan ia ki briew kiba nabar bad kiba kieng suloi, na ka liang utei u MLA, u la ong ba un sa shimkhia bad ban pyntip ruh sha ki bor ba kham halor.
Kumba la pynpaw da u MLA, na ka liang u Bah Charles Marngar, ruh u la pynpaw ia kajuh ka nongrim, hynrei kum u nongmihkhmat sha ka District Council, u la ong ba un buddien bha halor kane ka jingjia bad khamtam eh haba iadei bad kita ki briew kiba sah ha kata ka Refugee Colony.
Na ka bynta ban wad bad ban tip ia ki jingshisha halor ka jingdon katei ka refugee Colony, u Bah Charles Marngar, u la ong ruh ba shen un sa khot iakren ne ban iakynduhlang bad baroh ki nongialam shnong, Raid jong katei ka thain, khnang ban tip ia ki jingshisha baroh, namar u suba ba ioh dei pynban ki briew, kiba shu wan sah beain ha katei ka jaka.
Ha kane ka sngi, halor katei ka kam iashot iadat, la lah ban pyniasuk noh tang hapoh ka Umsiang Police Outpost, hynrei haba iadei bad kata ka jingwanrah da ki briew kiba nabar bad kiba don tiar siat, ka jingtohkit kan dang iaid shakhmat.
Nongstoiñ:  U Myntri ba dei peit ia ka tnad Fisheries bad PWD Building u Comingone Ymbon myn hynnin ka sngi Palei jong ka taiew u la hiar sha Nongstoiñ ban ia kynduh ia ki ophisar jong ka District, khamtam ia ia ki ophisar ka tnad Fisheries na ka bynta ban phylliew jingmut halor kumno ban nang kyntiew ia ki kam ri dohkha hapoh ka Distirct.
Ia katei ka jingialang la ioh ban pynlong hapoh Circuit House Nongstoiñ ha kaba la iadon lang ruh u MLA ka Nongstoiñ u bah Macmillan Byrsat, u Deputy Commissioner ka West Khasi hils, u bah T.
Lyngwa, ki BDO, ka kong A.
L Mawlong Director ka tnad Fisheries ki ophisar jong bad kiwei kiwei.
Haba iakren bad ki lad pathai khubor, hadien ba la wai katei ka jingialang u tei u Myntri u la ong ba ka jingthmu ka jong u ban wan sha West Khasi Hills ka long ba u kwah ban kyntiew ia ka ioh ka kot jong ki nongrep bad khamtam ia ki nongri dohkha, namar ba ka tnad Fisheries ka la iarap shibun ia ki nongri dohkha bad kumjuh ha kaba iadei ban shna ia ki pung dohkha namar ba ka thong jong ka sorkar ka long ban lah ban pynmih dohkha khambun khnang ban lait wanrah na shabar.
Shuh shuh u la ong ruh ba ki ophisar jong ka tnad, ki la iatrei shitom bha katkum ka jingiakren bad u ha katei ka jingialang, hynrei u la ong pat ba kaba donkam ka long ia u kum u Myntri ba un leit peit bad jurip sa sha madan halor ka jingtreikam jong kiba ioh jingmyntoi na ka tnad.
Ym tang kata u la iathuh ruh ba ha shwa ba ka sorkar jylla kan pyllait paidbah ia ka skhim Aqua Culture Mission; ka jingpynmih dohkha na ka jylla ka long hapoh 4 hajar metric ton shi snem bad naduh bala pyllait paidbah ia katei ka skhim ka jylla kala lah ban pynmih dohkha haduh 13 bad 14 hajar metric ton ha ka shi snem.
U tei u Myntri u la pynpaw ruh ia ka jingkyrmen ba shisien ka sngi ka jylla, kan sa lah ban pynmih bad pyndap dohkha ia la ka jong ka jylla, kata lyngba ka jingtrei shitom ki ophisar jong ka tnad lem bad ki nongri dohkha jong ka jylla.
Shillong:  U Myntri Rangbah ka  jylla Meghalaya, u Conrad K.
Sangma mynta ka sngi, u la aiti ia ka khusnam Meghalaya Entrepreneurship Recognition  (Meg-Era) sha ka kong  Wanmon na ka shnong  Madankynsaw jongka West Jaintia Hills District.
Ka kong Wanmon kadei ka dkhot jong ka Laskein EFC bad kaba long trai jong ka small home based enterprise ba la tip kum ka Deisa Food Processing ban shna ia ki jingbam candies ba ioh na la shnong kum ki soh apple, gooseberry, sohphan, sying, bad kiwei, ban shna ashar, jam, umsoh wain, ki umsoh , u shynrai  bad u chillis flake.
Haba iaroh ia katei ka kong,u Myntri Rangbah u la ong,ka long ka jingpynshlur ban iohi ba ki kynthei naka dong ki shim iaka sienjam ban mih shakhmat ban shna iaki umsoh baioh nala ka thain ban thaw jingmyntoi naki.
Shuh shuh, u la ong, “Don shibun bah ki nongsengkam ki bym ap jingiarap nano nano bad nga sngew sarong bad sngew kmen ba naka liang ka sorkar ngi la ialeh ban kyntiew iaki kam sengkam seng jam haka jylla,bad ban ithuh ia ki kynhun seng kam lajong  khnang ba kinlah ban kynjoh sha phrang.
"U Myntri Rangbah u la iathuh ba ka sorkar shen kan sa lah ban thaw iaki policy ki ban long jingmyntoi ha baroh ki tnad ophis sorkar jylla, ki ophis jongka central  ki skul ne ki kompeni ha ka jylla ban ai ki jingiarap katkum ka dor pdeng iaki nongdie nala shnong.
U la iathuh ba naka liang ka sorkar dangshen kala plie paitbah iaka   website meghamart.
com khnang ba ki nongsengkam lajong  kin ioh kalad ban peit iaka dor kamur jongki nong wan thied.
Shillong:  “Da ka rukom barim ba la ju leh ha ki por myn barim ka dei ka lynti ba biang eh,kata da ka Kilo System,"ong u bah G.
Warlarpih Secretary ka seng ki nongotdoh ba la tip kum ka Khasi Jaintia Butcher Welfare Association(KJBWA) haba iakren bad u Rupang myn hynnin ka sngi.
U la iathuh ba da ka rukom barim,kata ka Kilo system lane kaba shut hew kilo, ha kaba ki paitbah ruh kin shai katno ki thied bad na ka liang ka seng ruh kan pynsuk katno ban die ban pyllait na ka jing kiew  dor khari khari.
U la iathuh ba ka seng ka la iakren bad u syiem ka Hima Mylliem bad kala jan poi sha ka jing seisoh,bad ia kane ka kam kin sa leit ban iakynduh biang lashai ka sngi ban ai da ka shithi ha u syiem.
U heh ka KJBWA u la ong, “Ngi la iakren bad u Syiem ka Hima Mylliem bad u la aidak ba ngin ioh ban ia pynbeit noh halor ka iew masi lyngba ka jingiasuk.
"U la ong ba kum ka seng ka sngewkhia shibun halor ka dor kaba la kiew mynta 350tyngka, hynrei ym lah ban lait namar ba ia ki masi ym pat leit thied na iew khanapara, namar ka dor ka rem katjuh kumba thied masi shnong.
Ka daw ka long namar ba ki bor nongpeit, kim pat iatreilang bad ka seng ban pynbeit,bad u la maham , “Lada ka Hima Mylliem kam pynsngap ia ki jingia pynbeit,ym banse ban hap khang biang ia ka jing otdoh sa shisien.
"U la ong ba baroh shi katta ka seng ka pyrshah jur ia ka jingai Transit Pass da ka Hima Mylliem bad  mynta ka sorkar kala shimti hi noh ban leh iakatei ka kam.
Shuh shuh,la iathuh ba ki ba thied mynta katkum ka jinglap ki dei ki khar muslim bad ki katto katne ki khasi ruh kiba ka seng kam ithuh  iaki ki dei naei na ka seng aiu (wat la ia ki briew ki lah ban tip).
Halor katei ka kam,u Director ka AH&Vety Dr.
C.
Shilla u la iathuh ba ka sorkar ka la thung ia u Dr.
W.
Khongjoh ban long u nongai syrnot bad u ban ai ia ki Transit Pass iaki nongthied masi na ka iew masi ha Khanapara.
U tei u Director u la iathuh ruh ba ia mynta shipor dang shu thoh da ki serial number ha ka jaka ki sohskhor,  tad haduh ban da pynbeit kham bha.
Jowai:  Ka Jaintia Hills Autonomous District Council (JHADC), myn hynnin ka sngi, ha ka sngi shnong dorbar Lyiur ba khadduh jong ka, ka la mynjur ia ka Bill lane ki kyndon ain ba la thaw kyrpang na ka bynta ki Dolloi bad ka Election jong ki.
Ia katei ka bill la tip kum ka the Jaintia Hills Autonomous District (Election to the Office of Dollois) Rules 2019 bad kaba dei ruh ka jingpynkylla ia ki katto katne ki bynta jong ka ain (Act) jong ka the Jaintia Hills Autonomous District (Establishment of Elaka and Village and Election, Appointment, Powers, Functions and Jurisdiction of Dolloi/Sirdar and Waheh Shnong) Act, 2015.
Ka JHADC ka la hap ban pynkylla ia katei ka Act (Ain) ka long hadien ba la mih ka hukum na ka iing Bishar Meghalaya High Court ba dei ban pynkylla ia ka form thep kyrteng ki Dolloi (Nomination Forms) ha ka por ba ki thep kyrteng ban iakhun ia ka kam Dolloi kaba dei ban kynthup ruh ia ki kam runar jong ki (lada don) katkum ka jingbishar ne rai da kano kano ka iing bishar.
Ka Dorbar Lyiur ka JHADC ka la sdang naduh ka 25 tarik u bnai ba la dep bad la dei ban pynkut ia ka ha ka sngi Ba-ar, hynrei dei na ka daw ka jingkhlad kyndit u Lamphang ka Iing Dorbar, la pynsangeh ia ka Dorbar ba la hap ban pynkut noh ia ka mynhynne ka sngi ha kaba ka iing dorbar ka la mynjur ban pdiang ia katei ka Bill kaba la wanrah hapoh ka iing Dorbar da u ma Fineliwell Bareh uba dei u Executive Member badei khmih ia ka Political Department jong ka Council.
Shillong:  Ka Umphyrnai ka la pylliem ia ka Laitumkhrah da 2-1 kol ha ka jingiakhun ka 2nd  Division kaba long myn hynnin ka sngi.
Ia ka Laitumkhrah SC la thep da u S.
Shylla 36’ katba ia ka Umphyrnai SC la thep da u  S.
Dkhar 37’ bad E.
Kharkongor 51’.
Ha ka jingiakhun ka 1st  Division, ka Mawkhar SC ka la pylliem ia ka Marbisu da 4-2 kol.
Ia ki kol ka Mawkhar la thep da u B.
Syiemlieh 45’, D.
Pyngrope 45+2’, 60’ bad A.
Jyrwa 79’ katba ia ka  Marbisu SC la thep da u G.
Langstieh 8’ bad Y.
Blah 54’.
Lashai ka jingialehkai ha ka Semi phainal ka 3rd Division, kan long hapdeng ka Umphrup SC  vs Laitlyngkot SC bad ha ka 2nd division,  ka  Mawryngkneng SC vs Mylliem SC.
Nongstoiñ:  U wei u rangbah u la shah rai pynrem da kaba un hap shah set phatok 10 snem ha ryngkat ka kuna kaba 10 hajar tyngka halor ka jingdon kti ka jong u ban leh beijot ia iwei I khynnah rit ba dang 8 snem ka arta.
Ia katei ka rai la pynmih da ka ïing bishar jong u District & Sessions Judge cum Special Judge (POCSO ACT) West Khasi Hills Nongstoiñ ha ka 30 tarik u Naitung 2019 pyrshah ia u tei u rangbah u bala tip kyrteng kum u Banri L Lyngkhoi 38 snem ka arta na kawei na ki shnong kiba hap hapoh ka Nongstoin Police Station.
Shuh shuh katei ka ïing bishar jong u District & Sessions Judge cum Special Judge (POCSO ACT) West Khasi Hills Nongstoiñ kal pyngat kyndon ruh ia u tei u rangbah kata katkum ka kyndon 5 (m) POCSO Act punishable under section 6 POCSO Act 2012.
Katei ka jingjia la iathuh ba kala jia ha u bnai Rymphang jong u snem 2018 bad la ong ruh ba ha ka 25/02/18 u tei u briew u la ia lam ia katei ka heprit sha ka wei ka khlaw, bad ha katei kapor ka wei na ki para markha jong katei ka heprit kaba dang don ia kajuh ka arta  kala bud lang ia ki hynrei u tei u briew u la phah leit noh da kaba ai ia ka shiphew tngka.
La ong ruh ba ha katei ka por kawei ka longkmie kaba dang siatjain hajan jong katei ka jaka kala iohi ba kitei ki lai ngut ki leit sha khlaw, hynrei hadien pat kala iohi ba tang katei ka shipara markha jong katei ka khynnah kaba la wan phai bad katei ka longkmie ba dang saitjain kala btah ia katei ka khynnah (para markha) ban leit ia thuh sha ka kmie jong ka, ba u tei u briew u la rahbor ia katei ka khynnah sha khlaw.
Katei ka khynnah kaba la sah ialam ha u tei u briew sha khlaw ha katei ka por ka sah ryngkat bad la i meisan bad hadien ba ka kmie kala ioh ia ka jingtip na ka khun jong ka, kumta kala leit sha katei ka jaka kumba la iathuh da ka khun jong ka hi bad yn da kala wad ia katei ka khynnah la iogsngew ia ka jingpyrta ha kaba ka lap ba u tei u briew u la leh ia katei ka kam sang.
Ka Bombay High Court mynta ka sngi, ka la pan jingshai na ka  Reserve Bank of India (RBI), halor ka jing iai kylla jongka man ka por, ia ka jingheh bad ia ki dur ki dar jong ki kot tyngka bad ki pisa khutia ruh kumjuh.
Katei ka dei ka mat, kaba la buh da ka kashari, ba la khlieh da U Justice Pradeep Nandrajog bad U  Justice N M Jamdar, halor ka mukotduma ba la buh da ka  National Association of the Blind (NAB).
Katei ka seng, ka la ujor ba ka jingthaw ia ki kot tyngka bad ki pisa khutia ruh ha kine ki sngi, ka buh jingeh bha ia ki briew kiba anna, ba kin sngewthuh bad tip ia ki dur ki dar jongki bad ban pyniapher kawei na kawei pat.
“Ngi kwah ba tip na ka RBI, ia ka daw kaba la pynlong ba kin iai pyn kylla ia ka jingheh bad kiwei de ki dur ki dar jong ki kot tyngka" ong U  Chief Justice Nandrajog.
Ka kashari, ka ong ba kam ju don ha kano kano ka ri jong ka pyrthei, ban ia pynkylla ia ki kot tyngka man ka por.
Ka kashari, ka ai por ia ka Reserve Bank of India, ba kan jubab hapoh hynriew taiew, halor ka daw jong ka jing pynkylla dur khah ia ki pisa.
Nongpoh:  Haba pynkhreh ia ka jingrakhe lyngkhuh snem kaba 30 snem ha ka jingiaid lynti ban shakri ia ka ri bad jaidbynriew, ka Federation of Khasi Jaintia & Garo People (FKJGP), North Khasi Hills District, ka la pynbna paidbah ba kan rakhe ia kane ka jingdap 30 snem, da kaba pynlong ia ka lympung ialehkai football kaba la tip kum ka Veteran Knock-Out Football Tournament 2019.
Ki nongialam ka FKJGP,North Khasi Hills District, kiba kynthup ia u Bah Luistar Lyngdoh, Secretary, Bah Lumlang Mawnai, Vice President u Bah Banshanlang Nongbet Sport Secretary, ki la iathuh ba ia katei ka lympung ialehkai football, yn pynlong kyrpang tang na bynta jong kito ki rangbah kiba la kot sha ka 35 snem shajrong, kaba long ruh kum ka jingrakhe ba seng FKJGP ka la dap 30 snem ha ka jingiaid lynti.
Ia katei ka lympung ialehkai, yn sdang noh naduh ka 26 tarik u Nailar 2019 ha ka madan NSCA Pahamsyiem, Nongpoh, kumta na ka liang ka seng ka kwah ba ki kynhun na kylleng ka Ri Khasi Jaintia kin wan ban iashimbynta.
Ka kynhun kaba ioh ban rah ia ka namlahduh ha katei ka lympung ialehkai, kan khur ia ka song pisa kaba T.
1 lak, ka kynhun ba wan ba-ar kan ioh T.
50 hajar tyngka bad kaba lai kan ioh T.
10 hajar tyngka.
Na ka bynta jong kito ki kynhun kiba kwah ban iashimbynta, na ka liang kitei ki nongialam ka FKJGP, ki la iathuh ba ia ki Entry Form la buh ha man la ki District, kata ha East Khasi Hills lah ban ioh na Uncle Shop ha Police Bazar, ha West Khasi Hills na  Brideside Restaurant, Upper New Nongstoin, na south West Khasi Hills na Bonik K.
Syiemiong, Jakrem, na West Jaintia Hills na Delmanz Computer Café, Merusa Building, Iawmusiang, Jowai, Umsning na Ruvan Enterprise, 2nd Floor, Umsning Shopping Market, hynrei na ka bynta ka jingtip kaba thikna lah ruh ban phun ha ki number 9863185250 bad 9612359864.
Shillong: Shen ka joint Director of School Education & Literacy (DSEL), ka Kong T.
Pyngrope kan sa thad madan noh ia kito ki skul Deficit ki bym lah ban pynbiang ia ki jingkhein jingdiah bad ban phah, ha ka por ba biang katkum ka jingkwah jong ka office kaba la pynlong ka daw jong ka jingslem ia ka tulop bad ka Arrear jong ki nonghikai.
Ia kane  la iathuh ha u President jong ka KJDSTA ha ka janmiet jong ka 30th July, 2019 lyngba ka jingiakren ha ka phone.
Ha ka kyrwoh ba la pyllait, u president ka KJDSTA u Babu Kular Khongjirem, u la ong ba ka KJDSTA, ka la pdiang sngewbha ia katei ka jingkwah thad madan jong katei ka Joint Director khang ban ia tip shai kdar ia ki skul kiba ju pynslem ban submit sha ka office bad kiba ju bakla ban ai jingkhein man ka por kaba la pynlong ka jingsohsat ne jynjar ia kito ki skul kiba ju lah ban pynbiang ha ka por kaba biang.
Ha ka liang ka jingpynmih khubor jong ka Association, ba ka kyrpad ia ki heh ka Education Department,  ka sorkar Meghalaya ba kin sngewbha ban iarap lem ban pyllait kham kloi ia ka tulop bad ka Arrear ba sahteng jong ka revised pay, wat la kitei ki High Officials ka Education Department kiba ju don ka mynsiem sngewsynei ban iarap lem ban pyllait ia katei ka Arrear ba dang sahteng, kaba lyngoh pynban ka long ba katei ka Joint Director ka la kren shai kdar ba kan thoh noh da ka jingthoh kaba tyngeh (strong letter) pyrshah wat ia ka bor u Principal Secretary ka tnad pule puthi ka jylla khnang ban pynpei shkor ia u balei ba u lah ai ka jingpynthikna ia ka seng ban pyrshang ban pyllait ia kata ka pending arrear jong ki nonghikai deficit.
Ha kajuh ka por, katei ka ophisar, ka la kren shai ruh ba namar ka office jong ka DSEL ka ju pynslem bad kam lah ban pynbeit ia ki jingkhein man ka por la ka long ka tulop ne ka arrear ka la tyrwa (offer) pynban ia ki nongialam ka KJDSTA ba kin wan khein pynban ma ki ha office DSEL ha ka jaka ba kin leit hikai ia ki khynnah skul sha skul man la ka sngi, la ong u president ka KJDSTA.
Shillong: Ki pulit jong ka Madanriting mynta ka step ha ka por kynjat shai, ki la ioh ban kurup ia u heroin u ba 393.
38gram na Demthring bad ki pulit ki la ioh ban kem ruh ar ngut ki kynthei kiba dei na jylla Manipur.
La iathuh ba ka dor jong utei u heroin, ka long T.
74,74,220 bad la ioh kurup ia 32 song ba la thep ha ki sop synduk, na ka iing sah jongka Venosiem (38) ha Demthring.
Kawei pat kaba la shah kem, ka dei ka Kimboi Kongshai bad baroh ar ngut, ki dei na ka jaidbynriew Hmar.
Ia kine ki ar ngut la rah sha Sardar Police Station ban rah sha iing bishar.
Lah ban pynkynmaw dang ha u bnai Naitung lyng ba ka jingtrei shitom jong ki pulit dang shen  kila ioh ban kurup drok 500 gram na katei ka juh ka thain Madanritting.
Ki briew kiba la shah kem ruh ki dei na ka jylla Manipur.
Na ka liang jong ki pulit ki kyntu ia ki paidbah ban iatrei lang ha kaba ia leh pyrshah ia kane ka jingsniew, namar tang ki pulit, kin nym lah ban leh ei ei lada kam don ka jingiatreilang jong ki paidbah.
Deibormi NongpohHa kane ka ri Khasi-Jaiñtia jong ngi  bunsien ïa ka kyrteng jong ki shnong,ki jaka ki puta la ai kyrteng na ka daw jong ki jingjia kiba la jia ha ki bad ruh na ka jingdon jong ki lum ki wah, ki maw, ki dieng, ki soh bad kumta ter ter.
Ki don napdeng kine ki jaka kiba don ïa ki khana kiba sngewtynnat ha lyndet ka kyrteng jong ki.
Ha ine i jingthoh barit nga kwah ba ngin ïa peit halor kawei ka jaka kaba la tip kyrteng da ka “Tamabil".
Ka “Tamabil" ka long kawei na ki jaka kaba don ha khappud hapdeng ka ri India bad ka ri Bangladesh.
Kane ka jaka ka jngai kumba 1 km ei ei na Dawki, ka shnong kaba hap hapoh ka West Jaiñtia Hills District.
Bun na ngi lehse ngi la tip ïa ka “Tamabil" hynrei ngim tip pat kumno kane ka kyrteng ka mih ne balei la khot ïa kane ka jaka da ka “Tamabil".
Kane ka kyntien “Temabil", ka wan na ki ar tylli ki kyntien ‘Tema’ bad ‘Bir’ne ‘Bier’ kumba kynnoh ki War Jaiñtia.
Ka ‘Tema’ ka dei ka pung bad ka kyntien ‘Bier’ pat ka mut ka ‘ktieh ahor’ ne ‘ktieh bah’; dei na kine ki ar tylli ki kyntien ba la ïoh ïa ka kyntien “Tamabil".
Haba phai pat sha ka ktien Hindi ngi ïohi ba ïa ka ‘pung’ la khot ka ‘Jheel’.
Ka kyrteng tynrai jong ka “Tamabil" hi ka dei “Temabier" namar ba ka dei ka pung ba dap da ka ktieh; kane ka dei ka kyrteng ba ki briew ha War Jaiñtia ha ki por mynshuwa ki ju khot ïa ka.
Kane ka pung ‘Tema’ ka don sha ka phang mihngi na ka khyrdop (Gate) ka ban rung shapoh Bangladesh.
Ha ki por mynshuwa haba ym pat don ka Bangladesh ïa kane ka jaka ba don kane ka pung la long trai da ka kur Nongpoh.
Ïa kane ka ‘Tema’ kaba dei ka pung, ki kur Nongpoh kiba dang bat ïa ka niam Khasi ki kheiñ ba ka dei ka blei.
Ïa kane ka pung la ker sawdong da ki khlaw bad ka khyndew pat ka dap da ka ktieh suda.
Dei ha kane ka jaka ba ki  kur Nongpoh kiba dang bat ïa ka niam Khasi ki ju pyndep ïa ki katto katne ki jinglehniam leh rukom, kata kum ka “Besor snem" kaba ki ju pyndep shisien shisnem na ka bynta ban ai nguh aidem ïa ka ‘blei Tema’.
Ha ki bynta ba shathie jong kane ka pung ka don ka jaka kaba ki khot ka “Besan Mai kyrmea" ha kaba ka don ruh ka ïew, ïa kane ka ïew ki khot ka ïew Nongpoh, namar la long trai ïa kane ka jaka da ka kur Nongpoh, hynrei kane ka jaka mynta ka la hap noh shapoh Bangladesh.
Kumba la kdew sha khmat ka ‘Tema’ ka dei ka jaka ba kyrpang bad baroh ki briew ha kito ki jaka ki tip ïa ka bad ki kheiñ kyntang ruh ïa ka jaka ba ka don bad kim ju leh kulmar ïa kano kano ka kam ha kane ka jaka.
Ka jingdon jong kane ka jaka ba kyrpang ha kito ki jaka ka la pynlong ïa ki briew ban nam kyrteng ïa kato ka jaka da ka “Tamabil"; kane ka long kum ka jingnam kyrteng ïa ka “Shillong" na ka daw ka jingdon jong u lum Shillong ha syndah jong ka, uba ki khasi ki ngeit ba dei hangne u don u ‘lei Shillong.
Ka jingdon jong ka ïew ha kane ka jaka kam shym la long tang ha ki por mynshuwa, hynrei haduh kine ki sngi ba mynta ruh, namar ba lah seng nongrim lypa ïa kane ka jaka ban long ka jaka khaï, wat la mynta ka don ka jingpher katto katne.
Kane ka jaka ka la nangpaw shuh shuh khamtam hadien ka jingkhaï ïa u Dewïong shapoh Bangladesh.
Ha kine ki sngi kane ka kad khaï ka la paw ruh ha u mawshun bad kiwei pat ki jait maw kiba la shalan shapoh Bangladesh.
Ka jingnangheh jong ka kam khaï ha kane ka kad khaï ka la i dei ban shna khambha ïa kane ka jaka.
Ka sorkar mynta ryngkat bad ka jingïatrei lang bad ka sorkar kmie, kyrmen kan shim khia kloi ban shna pynitynnat shuh shuh ïa kane ka kad khaï, namar la jan man ka sngi ki nongjngoh kai pyrthei (Tourist) na Ri India bad kumjuh ruh na Ri Bangladesh ki wan ban peit kai ïa kane ka jaka kaba dei ka kad khaï ba pawnam jong kine ki ar tylli ki ri.
Da kaba pynitynnat khambha, kyrmen ba kan nanglah ban wanrah ki jingmyntoi ïa ka jylla.
Ka jingthoh ba ai jingtip shisha.
Nang iai ai shuh sir kiba kum kine ki jingtip kiba ai jingmyntoi shibun ia ki khun khasi khara baroh.
Shillong:Ka NEHU Student Union ka la sdang ia ka ba jing iakhih khlem buh por mynta ka sngi ban pynpaw ia ka jingpyrshah  halor ka jing leh mynthi jong ki nong pyniaid ban pynmih noh ia ka result jong ka Six semester.
Ha ba ia kren bad ki nong thoh khubor na ka liang ka union ka la pynpaw ia ka jing bitar halor ka jing slem ban pynmih ia ka result namar ba Ki wei ki University ka admission ki la kut kat ba ka Nehu tang ka result ruh kim pat pyllait, “ ngi la leit buh ia ka jing kyrpad ha u COE  ba un pyllait noh ia ka ka result jong ka 6 semister hynrei katta ruh kim pat pyllait.
"Ka Geniuca Majaw ha ba ia kren bad ki nong pathai khubor ka la ong “Ngim sngew tynnad ba kino ki no ki political party ne kino kino ki seng kiba don jingiadei bad ki political party ba kin wan tuklar ha ka skul bah jong ngi.
Ngi kwah ba ki nong pyniaid jing ka Nehu kin sngap bad kin pynbeit noh kloi ia ki jing eh jong ngi ki khynnah pule namar lynba ka ne ka jingbyn pyllait jong ki kan ktah ia palat da ki lakh ki khynnah ki ba shanniah ha ka Nehu.
"Na ka liang ki dkhot ka Union ka pynrem jur ia u COE ka Nehu u bym shim khia bad ia u V.
C u ba shu jah shi jah ym ju wan peit ka long kumno ka skul bah jong ngi.
Ngi pynrem jur ruh ia ka rukom trei kam jong ka tnad administration jong ka Nehu bad ngi pynrem jur ia ka rukom trei kam ka tnad examination  bad ki nong correct paper ba kim lah ban pynpoi ia ki paper ha ka por ba biang.
Ngi dawa ba la da u V.
C  ym kit khieh u dei ban hiar shuki noh bad lada u hiar suki u ne VC un hiar shuki ngi kwah ban wan da u Permanent VC u ba la ban kit khlieh ia ki khynnah.
Da U Bah Philip MarweinKa long ka jingtynjuh kaba khraw ia ka Party UDP namarba dang shu khlad noh u khliehduh jong ka Party, u Dr.
Donkupar Roy,u ba la bat lai kam ha uwei- kum u President, kum u Speaker bad kum u MLA ha kajuh ka por.
Shisha ka long ka jingduh kaba khraw ym tang ia ka party UDP hynrei ka jingduh jong ka jylla baroh kawei,namarba kham niar ban ioh briew kum u Dr.
Don.
Shaphang ka jinglong jong u baroh ki briew ki la iatip bad ka jylla baroh kawei ruh ka la iatip namar u la long MLA jin haduh 7 sien kynthih bad u la long uwei na kiba donbok tam ha ka jylla namar u la shimti ym tang kum u MLA hynrei kum u Minister, kum u Chief Minister bad kum u Speaker nalor ba u la bat ruh kum u President jong ka Political Party, ka UDP, la bun snem.
Ka Party UDP mynta ka la hab ban wad ia u briew ban long u President.
Kane kam dei ka kam kaba suk,namar hab ban ioh ia u briew uba la iaw jingmut bha, u ba tbit ha ki kam party politiks jong ka jylla bad jong ka Ri ruh, u dei ban paw nam bha bad uba la ithuh ithaw ruh da kiba bun,u briew u ba pariah parai bad uba ki paidbah ki suk ban iakynduh bad ban iakren, u ba lah ban shaniah, uba stad bad ba shemphang,uba sian bad ym dei ban long u ba law law.
Hynrei la katta ruh ka UDP ka don bun ki briew kiba tbit ban shimti ia kane ka kam.
Ki paidbah ki la iakren ia ka kyrteng jong u Bah Bindo, u Bah Jemino, u Bah Paul,u Bah Rymbui, u Bah SK.
Sun bad kiwei kiwei ruh.
Shaphang kane ka ka General Council jong ka UDP ha ka jingstad jong ka kan ym don jingeh.
Hynrei na ki daw jong kiba babun ki kam kiba kyrkieh jong ka Party, ka party ka dei ban khot noh kloi iaka jingialang jong ka General Council ban jied noh ia u President u ba pura ban dup shim noh iaki rai kiba khia bad kiba kongsdan.
Shaphang ban ioh ia u Speaker jong ka Assembly ruh ka UDP ka hab ban wad briew kloi katba lah namar ka bhah Speaker ka dei ka jong ka UDP katkum ka jingiapynbeit ha ka snem 2018 hapoh ka MDA.
Ka MDA ka la jied ia u Dr.
Don namarba u la long u briew uba la slem bad uba la tipbha shaphang ki kam Assembly bad namarba ka sorkar MDA ruh kan shngain bha hapoh ka shatri jong u haba mih kino kino ki jingkynting phaloh jong ka politiks.
Ka UDP ka hab ban iit bniah bad sani bha ban ioh ia u briew uba tbit,uba stad bad uba lah ban ialam ia ka Assembly ha ka lynti kaba dei bad ban shngain ruh ka sorkar MDA.
Ha kaba iadei bad kane ka kam ka dei ka kam iing jong ka UDP ban sei briew bad ban ai sha ka MDA,bad ka MDA ka hab ban iamynjur bad iarai lang.
Lada ka UDP kam lah rai ka kam kan hap ha ka MDA bad wei ba ka rai ka la poi sha ka MDA ka shuki Speaker ka lah ban poi pynban sha kiwei ki Party.
Kaba ki paidbah ki la sdang iakren ialap ka long ka kyrteng jong u Bah Rymbui, lada u treh ban ieh ia ka ka kam Minister, bad ia ka kyrteng jong u Bah S.
K Sun bad jong u Bah Metbah.
Sa kawei pat ka kam bah ba ka UDP ka hab ban rai kham kloi ka long ia u kyrtong ban ieng ialeh ilekshon na Shella Constituency.
Kane ka long ka kam kaba kongsan bha haduh katta katta.
Ia ka shuki speaker ruh ka Assembly ka la pynbna ba ka la thylli.
Dei na kane ka daw ba ka kam ka la kyrkieh.
Ka Election Comission ruh ka lah ban khot ban pynlong ilekshon sha kane ka Constituency kham kloi lehse, kumta ki kam ki jam ki dei ban leh kloi long kloi.
Ka Shella ka dei ka seat UDP la bun snem hynrei lada ka UDP kam kitkhia ban sei briew kloi da uba tbit tam kan long ka jingeh iaka party ba kan jop namarba kiwei ki Party ruh ki don briew bad ki khlain bha.
Lada ka UDP ka lehsting, ia kane ka seat lah ban knieh noh da kiwei bad kan long ka jingjah burom kaba khraw ia ka UDP bad sorkar MDA.
Kan jin da la bha lada ka MDA ka lah ban sei tang uwei u kyrtong kum ka dak ka jingburom ia u Dr.
Don bad lada ka leh kumta ruh kan long ka jingshngain iaka MDA Government.
Hynrei kumba ka long mynta, ka UDP ruh ka shem jingeh ban sei ia u briew uba tbit tam bad uba khlain ban ieng na kane ka Constituency.
Don kiba iakren ia ka ka kyrteng jong u Khun u Dr.
Don bad don ruh ba iakren ia ka kyrteng jong u CEM ka KHADC hynrei kane ka shu kut tang ha ka jingiakren paidbah.
Ka dei ka UDP ban da wad briew sani bha ban ym bakla bad makna ka kam.
La iathuh ba u khun jong u snar lehnoh, uba satar tam, U Osama Bin Laden, ula shah siat iap, ha kaba la siat iap ia u, da ka America.
U Hamza bin Laden, la ju khot sin ia u, kum u  “Crown Prince of Jihad" bad u dei u nongialam ba thymmai, ha ka kyrteng jong u kpa jongu, U Osama Bin Laden bad u don ia ka dor kaba shi million dollar, ba la tyrwa da ka America ban ioh kem ia u.
Ki pulit syntiat jong ka America, kim shym la pynthikna ia ka jaka ba u iap, hynrei ki iathuh ba utei u ehrang, uba 30 snem ka rta, ula shah pyniap.
Ka kotkhubor New York Times, ka pynthikna ba ka dei ka America, kaba pyniap ia U Hamza.
Don ki lad khubor kiba iathuh ba utei u snar ehrang, u lah ban don ha Pakistan, Afghanistan lane ha Iran, tangba ula shah kem bad shah set phatok ha ka jaka sah jongu hi.
Shillong:  Ia ka met jong u Lamphang ka iing dorbar u Dr Donkupar Roy Dkhar la pyndep hapdeng ka jingleh burom ka sorkar jylla ha madan Mawpun, Sohra hapdeng ka jingsakhi ki hajar ki paidbah kynthup ki myntri sorkar, ki ophisar bad kiba ieid ba thoin na kylleng ki jaka bad na ka konstitwensi Shella.
“Ha ka 4 tark Lber 2016, nga la duh ia I pa jong nga (PA Sangma), bad mynta nga sngew ba nga la duh biang ia uwei pat uba long kum u kpa jong nga", la ong u myntri rangbah ka jylla, u Conrad K Sangma ryngkat ka jingjaw ummat haba kren ha ka jingialang pyndon burom khadduh ia u Lamphang ka iing dorbar u Dr Donkupar Roy uba long ruh u president ka UDP mynta ka sngi.
Haba pynkynmaw ia ka jingiakren khadduh ha hospital ha Delhi, u Conrad ula ong, “U Dr Donkupar ula bat na kti jong nga, bad u kylli, ka long kumno ka jinglong jingman ha jylla, kumno ki paidbah ka jylla, ha kane ka por ngam nang ban ong eiei", la ong u Conrad da ka jingjaw ummat.
“Nga la tip bad ioh jinghikai shibun na u ha ka por ba nga don lang ha ka sorkar", la ong u myntri rangbah.
U Conrad uba la niew ba u Dr Donkupar u dei kum u kpa u nongialam bad nonghikai ia u ha ka jingsynshar khaddar,  u la pynpaw ia ka jingsnewsih bym lah batai shuh ia ka jingkhlad kyndit noh u Dr Donkupar.
Kum u Lamphang ula pyniaid ia ka dorbar kaba ryntih khlem iashah liang iano iano ruh.
U Conrad ula ong ba kum u president u ieng beit ha ka nongrim khlem da shah ia kiwei ban pynkylla da kumwei pat bad ka  UDP kala skhem hapoh ka party.
“Nga kynmaw ba wat haba u long myntri rangbah u khot ia ki myntri ban kyrpad ban ai skhim pynroi lem sha ka konstitwensi jong u, bad kane ka dei ka jinglong sngew rit jong u", la ong u Conrad.
Kum u MLA u ieid eh ia ki paidbah ka konstitwensi, bad kumjuh ia ka jylla.
“Ngi la duh shisha ia u nongialam uba sngew rit bad uba skhem ha ka nongrim", la ong u Conrad.
Ula ong ba u Dr Donkupar ula pynkynmaw ia u ba ban long u nongialam dei ban ioh ka jingshaniah na ki paidbah bad lada ym ioh ka jingshaniah na ki paidbah, kam long ban dei u nongialam.
Jowai:  U MDC barim ka JHADC bad u ba ruh uwei na ki heh Kongress ha Jaintia Hills District u ma Willy Bertus Suchiang u la khlad noh mynta ka sngi na ka jingpang ha Shillong Civil Hospital.
U ma Willy uba ju khot ieid ki paidbah u la long teng u MDC, member ka MPSC bad ruh u dang dei u dkhot ba shongshit ka Congress.
Ia ka met jong utei u rangbah yn pynkhuid ha ka 2 tarik u ‘nailar ha lum jingtep ka balang Catholic Thadmutlong, West Jaintia Hills District.
Sohra:  Myn hynnin ka sngi, la sdang ia ka jing leh burom khadduh ia u Dr.
Donkupar Roy, na iing sah jongu ha Saitsohpen, ha kaba la ia don lang u Myntri rangbah u Conrad K Sangma u symbud myntri rangbah u Bah Preston Tynsong, u nongialam ka liang pyrshah u Dr Mukul Sangma ki minister ki MLA,MDC ki heh ophisar ka tnad sorkar bad ki ba ha ing ha sem ryngkat bad ki nong shongshnong kashnong Sohra.
Ha shwa jong ka jingiaseng sngewlem, ba la pyniaid da ka Balang Presbyterian Jaiaw, la don ka jingialang ba la pyniaid da U bah TW Chyne, ha kaba ki la don shibun ki nongkren.
Haba ai jing kren ha kane ka sngi na ka liang u CEM u bah Teinwell Dkhar u la ong “Ka jing sah nud jong u Dr Donkupar roy ka long tang ba um pat lah ban pynioh iaka South East Khasi hills,u long u briew u bastad u long u briew u ba skhem jing mut bad um ju shet kylla ia ki party.
U la noh ia u synniang ha kaba  yn ym don ba lah ban siew kylliang.
Nongpoh:  Ki nongialam ka Hynñiewtrep National Youth Front (HNYF), Northern Region, mynta ka sngi ki la leit ban khang ia ki katto katne tylli ki bank ha Nongpoh, namar ki la plie ne treikam wat haba ka sorkar jylla ka la pynbna shuti ha kane ka 31 tarik u Naitung, kaba dei ruh ka sngi kyrpang ba ka sorkar jylla ka la leh don burom khadduh ia u Dr.
Donkupar Roy, Lamphang ka jylla (Bam Kwai ha Dwar u Blei).
Haba kren sha ki lad pathaikhubor, u Bah Donroy Kshiar, Asst General Secretary ka HNYF, NR, u la ong ba ka nongrim kaba la pynlong ia ka seng ban leit khang ia kitei ki Bank, ka dei hadien ba ki la ioh jingtip ba kitei ki Bank, ki la plie bad treikam khlem da burom ia ka sngi, kaba ka sorkar jylla ka la burom ia ka sngi Leh burom khadduh ia u Lamphang ka jylla.
Halor kane ka nongrim, ka HNYF, NR, ka la leit ban khang ia ki bank kiba kynthup naduh ka State Bank of India, ka Axis Bank, ka Canara Bank, Bhandhan bank bad kiwei kiwei, kumta ka seng ka la khang syndon ia kitei ki bank.
Shillong:  U Bah C Shilla, Director ka AH &Vety jong ka Jylla, u la iathuh ba ka jingpynbeit dor ia ki jait jingbam ia ki jingri la phiah ha ki ar bynta, bad da ki ar ngut ki supplier,na ka bynta ka lum Khasi bad lum Garo.
U la iathuh, “Ngi la shim ia ka dor kaba rit duh napdeng kiba wan thep haka jing tyrwa ban sam ia ki jingbam sha ki Farm jong ki nongri jingri,"la ong u Director u bah Shilla.
Ia ki jingbam na ka bynta ki Chick,ki Grower, ki layer kiba hap haka parent Layer  katkum ka dor sorkar ka long 3250 tyngka shi kwintal  ha lum Khasi bad 3500 tyngka shi kwintal ha lum Garo.
Jingbam na ka bynta ki poultry ka long 2750 tyngka shi kwintal ha lum Khasi bad 3000 tyngka shi kwintal  ha lum Garo, na ka bynta ki Broiler Parent ka long 3250tyngka la 3450tyngka, bad na ka bynta ki Broiler pre starter,starter bad ki finisher a long 3190tyngka ha lum Khasi bad 3440 ne 3700 ha lum Garo.
Na ka bynta ki kuroiler Parent ba kynthup iaka chick feed,grower feed,finisher feed ka long 3250 tyngka ha lum khsi la 3450 ha lum garo, kuroiler feed bakynthup iaki chick feed,grower feed bad finisher feed kalong 2750tyngka ha lum khasi la 3000 tyngka ha lum Garo.
Na ka bynta ki Turkey feed ba kynthup iaki chick feed,grower feed bad finisher feed kalong 3700tyngka la 3990 tyngka shi kwintal.
Ia ki pig feed ba kynthup iaki starter feed,grower feed bad finisher feed ka long 2650tyngka la 2785 tyngka.
Kador jong ki cattle feed ba kynthup iaki Heifer feed,Milch feed kalong 2645tyngka ha lum Khasi la 2758 ne 2790tyngka  ha lum Garo.
Ka dor jong ki jingbam iaki balng bad langbrot ka long 2650 la 2900.
Na ka bynta ki rabit pat ka long 2600tyngka ha lum Khasi la 2850 tyngka ha lum Garo.
Ia ki jingbam ba la tylliat pat kiba kynthup ia u Yellow Maize ka dor ka long 2210 tyngka ha lum Khasi la 2450 ha lum Garo.
U Wheat Oil Cake ka long 2450tyngka la 2700tyngka.
U Mustard Oil Cake ka long 2970tyngka la 3220 tyngka.
U Common Salt  ka long 1270tyngka la 1400 tyngka.
Ia u Mineral Mixture ka long 7100tyngka la 7350 tyngka.
U Ground nut Cake ka dor ka long 3400tyngka la 3650 tyngka.
U Fish Meal kalong 3500 la 3750 tyngka bad u Soyabean pat ka long 4510 tyngka ha lum Khasi la 4750 tyngka ha lum Garo.
“Ia kitei ki jingbam lah ban ioh na ki arngut ki nongsam(suppliers) ba lashah jied kata u M/S Premier Feed Mill bad na M/S Vibrant Enterprise na ki ar jaka, kata na Umsning Ribhoi ia ki lum Khasi bad na Tura iaki ba na lum Garo,"la batai u Director.
Shillong:  U nongialam ka liangpyrshah u Dr Mukul Sangma mynta ka sngi ula phla ba ula leit khroh ia u Dr Donkupar ba un iasoh sha ka Congress shwa ka elekshon 2018, hynrei u la kyntait.
Haba kren myn hynnin ka sngi ha ka jingleh burom khadduh ia u Dr Donkupar ha Mawpun, Sohra, u Dr Mukul ula ong, “Ha shwa ka elekshon 2018 haba nga leit ban tyrwa ba un rung noh sha ka National Party ka Congress, nga la ong ia u ba ka jylla ka la ia takhuh na ka jingkylla ka sorkar khah khah kaba synjor ia ka roi ka par, te balei phim iasoh noh bad ka Congress ban wanrah ka sorkar kaba skhem, hynrei u Dr.
Donkupar u la rkhie bad u la ong, ka kham eh ban pyniaid ia ka party ban ia ka sorkar".
Kane ka pyni ia ka jinglong skhem jong u ha ka nongrim kum u nongialam paidbah.
U Dr Mukul ula bteng biang ban pynkynmaw ia ka jingskhem nongrim u Dr Donkupar u bym ju kwah ban pynkylla sorkar tang na ka daw ka politik hynrei u pyrkhat ia ka jylla bad ka roi ka par.
“Hadien ka elekshon 2018, nga la leit ban tyrwa ban iathaw sorkar hynrei nga la tip bha ia u, bad u la ong ia nga peit doktor, hapoh kane ka jinglong jingman ka sain pyrthei ha ka ri bad ka jylla, nga (Dr Donkupar) mut ba ngin kynjoh ne jop palat 10 palat ia ka 2 digit hynrei kam urlong kumta bad nga la rai ban aiti ha kawei ka party, wat sngew eiei bad lada ka por ka kylla ngin sa trei na ka  bynta ka jylla", la iathuh u Dr Mukul.
Ula bynrap, “Kane ka dei ka jingkren jong nga bad u Dr Donkupar ha katei ka por, ba ki lad pathai khubor ki kwah ban tip ia ka jingkren jong nga bad u ha katei ka por".
U Dr Mukul ula ong ba kawei kaba u lap ka jinglong jong u Dr Donkupar ka long ba u ieid ia ki paidbah bad ia ka jylla khamtam ia kiei kiei bad um ju kwah ban iapynhiar kput hynrei ialade ula iakynduh ban shah kput ha kiwei.
Williamnagar:  Uwei u briew ba  36 snem u la pyniap ia la u jong u kynum mynta ka step bad u la pynhap ia ka met jong u ha kawei ka pung ha Balsrigittim ba hap ha ka  Williamnagar police station jongka  East Garo Hills.
Hadien katto katne kynta ba u la leh ia katei ka kam bymman utei u Birit D Shira, na ka shnong Kusimikolgre badei shnong trai na Nengchigen na Shallang jongka  West Khasi Hills u la leit ban pyndem hi noh hakhmat ki pulit mynta hi ka sngi.
U la leh ia katei ka kam hapdeng ka por kumba 12:30 bad   1:30 dang step bha bad u la leit pyndem noh ha ki pulit ka  East Garo hills, ha ka por 8:30 mynstep bad la rejistar case pyniap briew ia u ha thanad ha Williamnagar PS.
La tam ia ka met jong u lanot na ka jingjylliew ba haduh 25ne 30 phut eiei.
Jowai:   Myn hynnin ka sngi kaba dei ka sngi leit on tep ia u Lamphang ka Iing Dorbar Thaw-ain ka jylla bad haba ka sorkar kala pynbna shuti mynta ka sngi hynrei baroh ki bank kiba don ha Jowai kim shym la burom satia ia katei ka shuti ba la pynbna da ka sorkar.
Halor kane ka Jaintia Students’ Union hapoh ka jingialang u President jong ka Jowai Circle, u Neal Jordan Rymbai bad u General Secretary, u Aplang Lamare ki la hiar ban khang kyrdep noh ia kitei ki bank.
“Kitei ki bank kim shym la burom satia ia ka shuti kaba la pynbna kum ka dak ka jingsngewsih ha ka jylla namar ka jingduh noh ia u Lamphang ka Iing Dorbar kumjuh u nongialam ba ha khmat duh ka party UDP uba la khlad noh na sla kane ka pyrthei", la ong u President ka JSU uba la bynrap ruh haba baroh ki skul ki college bad wat ki ophis sorkar ki la khang mynta ka sngi, katba ki bank pat baroh ki plie.
New Delhi: Ka jing trei kam ha ki hospital sorkar, ba kynthup ia ka  RML bad ka AIIMS ha Delhi, kan ktah jur shibun eh, namar ba ki doktor, ki la byrngem ba kin sangeh trei kam khlem pynkut por, kum ka jing pyrshah jongki, ia ka  National Medical Commission (NMC) Bill.
Katei ka bill, ka thmu ban bujli ia ka bill, kaba la don lypa ka  Medical Council of India (MCI) bad la sngewthuh ba ia katei ka bill, yn leit rah ha Rajya Sabbha ha ka sngi Palei.
“Ki Resident doctor, kin sangeh ban sumar ia ki nongpang kiba wan na shabar bad kumjuh ha ki jaka sumar ia kiba shitom jur bad wat ha ki ICU ruh kumjuh, kum ka dak jong ka jing pyrshah ha ka Sngi Paei bad katei ka jingiakhih, kan iai bteng, lada ia katei ka bill, yn leit rah ha Rajya Sabbha" ong U  Dr Sumedh Sandanshiv, president, Federation of Resident Doctors’ Association (FORDA),  ha kaba u ong ba katei ka ain, ka dei kaba pyrshah ia ki samla pule kiba duk, kaba pyrshah ia ki samla kiba dang pule bad ka dei ruh ka bym iahap ha ka rukom trei kam jong ka ri synshar paidbah.
Ki Resident Doctors’ Association (RDA) jong ka AIIMS, ki la ai jingtip, halor katei ka jingthmu iakhih jongki bad ki doktor, ki la ia deng lama iong, kum ka dak jong ka jingsngew pyrshah ia katei ka bill.
Ka High Court jong ka Bangladesh, hynnin ka sngi, ka la kren shai ba ym don uno uno u briew uba dei u heh u hain jong katei ka ri, lait noh tang U President bad u ne ka myntri rangbahduh.
La ong shuh ba lait na kitei, kiwei pat ki dei tang ki shakri ba rit jong ka sorkar.
Ka kashari jong ka High Court, ba la ialam da U  Justice FRM Nazmul Ahasan bad U KM Kamrul Kader, ka tuklar halor ka jing dawa ban siew bai lutksan kaba Tk.
3 klur, sha kiba ha iing U Titash Ghosh, u khynnah 11 snem, uba la iap noh ha ka 25tarik Naitung 2019.
U Titash, ula iap ei, namar ba la pynsangeh ia ka Ambulance, haduh lai kynta, namar ba ka dei ka por iaid jong U Joint Secretary jong ka sorkar Bangladesh.
La iathuh ba U Titash, u khynnah Class VI, uba dei na Kalia kaba ha Narail, ula mynsaw jur ha ka jing ia tyngkhuh kali.
La rah ia u sha Khulna Hospital, hynrei ki doktor, ki la phah ban leit sumar mar mar sha Dhaka.
La khanglad ia katei ka kali, ba kan iaid bad ka daw, ka long namar ba U Abdul Sabur Mondol, joint Secretary jong ka sorka Bangladesh, u dei ban iaid lynti na kajuh ka surok Kathalbari kaba ha Madaripur.
Nongpoh: Ki nongialam ka Hynñiewtrep National Youth Front (HNYF), Northern Region, mynta ka sngi ki la leit ban khang ia ki katto katne tylli ki bank ha Nongpoh, namar ki la plie ne treikam wat haba ka sorkar jylla ka la pynbna shuti ha kane ka 31 tarik u Naitung, kaba dei ruh ka sngi kyrpang ba ka sorkar jylla ka la leh don burom khadduh ia u Dr.
Donkupar Roy, Lamphang ka jylla (Bam Kwai ha Dwar u Blei).
Haba kren sha ki lad pathaikhubor, u Bah Donroy Kshiar, Asst General Secretary ka HNYF, NR, u la ong ba ka nongrim kaba la pynlong ia ka seng ban leit khang ia kitei ki Bank, ka dei hadien ba ki la ioh jingtip ba kitei ki Bank, ki la plie bad treikam khlem da burom ia ka sngi, kaba ka sorkar jylla ka la burom ia ka sngi Leh burom khadduh ia u Lamphang ka jylla.
Halor kane ka nongrim, ka HNYF, NR, ka la leit ban khang ia ki bank kiba kynthup naduh ka State Bank of India, ka Axis Bank, ka Canara Bank, Bhandhan bank bad kiwei kiwei, kumta ka seng ka la khang syndon ia kitei ki bank.
U Ronaldinho, u dei u khlur ialehkai ba pawnam jong ka pyrthei, hynrei ha kine ki sngi, ula poi sha ka duk tasam bad ka kashari, ka la khang ba un die ia ki 57 tylli ki iing bad ki jaka ki puta kiba u don bad ka daw ka long namar ba um lah ban siew ram.
La kurup noh ruh ia ar tylli ki passport jongu, kiba dei na Spain bad na Brazil ruh kumjuh bad la iathuh ba mynta, um lah ban siew ram, na ka bynta ka iing jongu, kaba u shong u sah mynta ha Brazil.
U Ronaldinho, u hap ban siew ia ka kuna kaba £1.
69m, na bynta ki khajna bapher, kiba u dei ban siew.
Ka kotkhubor na Brazil, ka  Folha de S.
Paulo, ka thoh ba utei u nongialehkai ba khraw jong ka pyrthei, u dei ban siew ia kuna kaba  £2.
06m, kaba iadei bad ka jingkhuid jong ka iing jongu ha katei ka Ri.
U Ronaldinho, uba dei u nongialehkai ba 39 snem ka rta, ula shongthait na ka jingialehkai phutbol ha u snem 2015.
34ngut ki briew, ki la iap ei ha Afghanistan, mynta ka sngi, haba ka bos, kaba ki leit jingleit, ka leit tyngkhuh ia u bom, uba buh ha rud surok, ong ka khubor.
Ka jingjia, ka dei ha ka por 6baje mynstep ha katei ka Ri bad ka jia ha ka Jylla Farah bad kiba iap, ki don bun ki kynthei bad ki khynnah rit.
“Katei ka bos kamai, ka iaid ha ka surok  Kandahar-Herat bad ka leit lymbub ia u bom ba la buh da ki ehrang Taliban bad ka la pyniap ia 34ngut ki briew bad pynmynsaw ia 17ngut kiwei pat" ong U  Muhibullah Muhib, u nongkren jong ki pulit jong ka Jylla Farah.
Shillong: Ka seng JSM (Western Region), ka ai por lai sngi ia ka Jaintia District Council, ba kan pynkhuid ia ka jaboh kaba sma iewtung ha iew thymmai ha Jowai.
Katei ka seng, ka iathuh ba ka la ioh jing ujor na ki nongiew ba ka jaboh ka la lang mynta la saw sngi kynthih bad haba katei ka seng, ka la wad jingtip, la ioh jingtip ba ka jingbym leit lum ia kitei ki niut, ka dei namar ba ka sniew ka kali kit niut.
La dawa namarkata ba ka JHADC, kan pynkhuid hapoh lai sngi, hynrei lada ka Council, kam leh, ka JSM, ka la rai ba kan leh ia kaba dokam, ong U Ma Chancellor Talang, General Secretary ka JSM  western region.
Sohra: Mynta ka sngi ka sorkar jylla ka la pyn don burom ia u Dr Donkupar Roy u shongknor ka Ingdorbar thawain ha Sohra Stadium –Mawpun.
Ha kane ka jing ai burom khadduh ia u Dr.
Donkupar Roy la ia don lang u Myntri rangbah u Conrad K Sangma u symbud myntri rangbah u Bah Preston Tynsong, u nongialam ka liang pyrshah u Dr Mukul Sangma ki minister ki MLA,MDC ki heh ophisar ka tnad sorkar bad ki ba ha ing ha sem ryngkat bad ki nong shongshnong kashnong Sohra.
Ia kane ka jingai khublei khadduh  ka la sdang na ka ing sah jong u Dr Donkupar Roy ha ryngkat bad ka jingpyndon burom na ka liang ka balang Presbyterian.
Ha ba ai jing kren ha kane ka sngi na ka liang u CEM u bah Teinwell Dkhar u la ong “Ka jing sah nud jong u Dr Donkupar roy ka long tang ba um pat lah ban pynioh iaka South East Khasi hills,u long u briew u bastad u long u briew u ba skhem jing mut bad um ju shet kylla ia ki party.
U la noh ia u synniang ha kaba  yn ym don ba lah ban siew kylliang.
Hadien ka ne ki la rah ia ka met u Dr Donkupar Roy sha madan Sohra Stadium,Mawpun, na ka liang u bah Bindo Lanong u la ong “Ka long kaei kaei kaba ktah ia baroh ka long kaba pynjaw ummat ia ki ba bun khamtam ia kiba haing, kane ka thain ka long kaba la pynmih ia shibun ki khlur jong ka ri.
Ngi sngew ba ngi baroh kawei ka Jylla ka la long ka jing duh nong, ka jing long jai jai jong i ka pyn jai jai wat ia kiba pyrshah ia u ruh.
Hynrei ngin khim lynti ba kin don ki ban mih khmat na kane hi ka ing ne na kane hi ka thain ba kine ki thain kin ioh shibun ki jing myntoi,ngi kum ka party UDP ngin iai bud ia ki dienjat jong u Dr Donkupar Roy.
"U Dr Mukul Sangma u la pynpaw ia ka jingsngewlem  da kaba ong u Dr Donkupar Roy u long u nongialam uba tbit bad ula ong “Nga la ioh ban ia trei lang bad u,u long u briew u ba nang ban ialam ia baroh,u long u briew u ba bym ju pynpaw ia ki jing eh.
Haba nga la ioh ka lad ban ia kren bad u Dr Donkupar lyngba ka phone bad nga la sngewthuh ba u long u briew u ba bym kwah ban pynpaw ia ki jing eh nga la ong ia thuh ia nga kaei ka jing eh ba phi shem, hynrei u la ong ba ngam leilei.
Ngi la duh ia u nongialam u ba khraw u long u nongialam u ba buh shuwa ia ka bha ka miat jong ki briew jong ka jylla.
"U bah Renikton L Tongkhar u la ong “U Dr Donkupar Roy u la jop iaka jingieid bad ka burom na baroh ki briew.
u Donkupar Roy  bat ia bun ki kyrdan ha ka jing im kaba lyngkot jong i ha kaba u la long kum u Lecturer,kum u MLA kum u nongialam ia ka liang pyrshah,kum u symbud myntri rangbah, kum u Myntri Rangbah kum u chairman jong ka RDA bad u shongknor jong ka ingdorbar thawain.
U Dr Donkupar Roy u lalong u nong jop ha k aba u la jop 7sien khlem da shah rem ha ki elekshon ngi dei ban bud ia ki dienjat jong u ne u nong ialam.
"Hadien kane la ioh ia ka jingkren khadduh na ka liang u khun jong u Dr Donkupar Roy, u Balajied kupar Synrem bad  na ka liang  ka kynhun pulit ki la ai iaka jingleh burom da kaba ki siat suloi sha suin (gunsalute).
Hadien kane ka jing leh burom ki la pynkit noh iaka met jong u sha ka shnong kaba la kha ia u ka Shella ban tep don burom.
Shillong: Ka liangpyrshah ka Congress ka la pynpaw ia ka jingbym sngew iahap ia ki kyndon ba la shna ha ka Meghalaya Farmers Empowerment Commission da kaba aiti tang ha uwei u briew ban bat ia kane  ka kam haduh san snem.
Haba wanrah ia kane, u MLA ka Mawsynram u bah Himalaya M Shangpliang u la ong ba ka Commission ka dei tang uwei u briew  bad ka la dei ban kynthup 5 ngut ia kiwei ki dkhot ban iadon lang ki nongrep, kiba shemphang ia ka rep, ki ophisar.
“U chairman u dei ban long na u Reserved Category kaba mut na Khasi, Jaintia ne Garo kiba la don ka jingtbit bad kane ka long kaba donkam", la ong u bah Shangpliang.
U la ong ba dei ban don ka kynhun ban treikam pura ia ka Commission bad ka por jong u chairman bad ki dkhot ka dei ban long tang 2 snem ha jaka 5 snem.
“Ka Bill ka dap da ka jingduna bad la shna da ki kyndon kiba dkoh bad dei ban aiti shwa  sha ka Select Committee ban eksamin bniah ia kane ka kam" la ong u MLA ka Mawsynram.
Katba u MLA ka Umroi u bah George B Lyngdoh u la ong ba ki kyndon ka Commission kiba tlot palat bad dei ban aiti sha ka Select committee.
