Ha ka sngi palei ka Ri ka la pyniakynduh khnang ia u“Kumno phi long mynta?" ka kylli“Kumba ju long" u jubab beit tbuk“Phi khlem leit doktor ei ei?" ka kylli biang“Em, ngam kwah leit" u jubab ha ka sur ba ikhia“Phi khlem thut ei ei haba kylli ei ei ia phi" ong ka Ri bad ka peit shin bha ia u“Em, ngan thut leh aiu Ri" u jubab“Nga kylli kumta namar mynshwa bad mynta ka iapher ka rukom kren jong phi.
Da don ei ei kren beit da kaba shai" ong ka Rikynti“Kam don ei ei hynrei nga sngewthuh ba phi kwah ban iarap ia nga" u ong ha ka sur kaba jem“To ngin sa iakynduh pat namar nga mut ban leit thied jingthied na iew" ka ong bad ka i leh kyrkieh“To khie, nga ruh ngan leit beit noh sha iing" u ong bad phai noh bak na kaLynter lynti ka Ri ka shu pyrkhat tip balei u Hiram u long kumto.
Ka lyngngoh ba u kylla kynsan kumto.
Ka shu wan ka jingpyrkhat ba imat don ei ei sha iing jong u.
Ka pyndei beit halade ba dei ka kam iing kam sem jong u.
Tangba ka shu sngewhun namar ka la tyrwa ia ka jingiarap hynrei u kyntait.
Ka iing jong u ruh ngam pat ithuh hynrei toi ka don ka jingsngewlem ia la u paradoh parasnamKatba u Hiram u dang pynthnam ia ka umsum bad ka pule kot khubor artat la wan ka phun na u kpa“Me don ha iing ne shaei?" kylli u kpa“Nga don ha iing pa" u iathuh hok“Ma nga bad ka kmie jong me ngi don hapdeng ka jingbym sngewsuk shaphang jong me.
Tip me im me iaid kumno shato.
Ne me la don samla pynban ne?" kylli mardor u kpa.
Shillong:Ka All Jaiñtia Mid Day Meal Workers Union, ka kyrpad jur ïa u Narendra Damo dardas Modi Myntri Rangbah duh ba donburom ka Ri India bad ïa u Conrad K Sangma Myntri Rang bah ka Meghalaya ban pyntreikam noh ïa ki jingkyrpad kiba la dep ai lyngba ki jingthoh kiba dep aiti ha kti ki jong ki.
Ka seng, ka khot ka wer ïa baroh ki nongshetja (Cooks cum helpers) sngi ïa ki khynnah ha school ha jylla Meghalaya lyngba ka PM POSHAN (MDM) ban wan ïa shimbynta shirhem ha ka jing shah thngan kaba jai jai (PEACEFUL HUNGER STRIKE) ka ban sa long ha ka 31tarik Jymmang 2022 naduh ka por 09baje mynstep haduh 05baje janmiet ha madan ialehkai ka Nongthymmai Sports Club, Shillong.
Ka jing?aryntihlang jong baroh ki nongshetja sngi ïa ki khynnah ha school na ka bynta ban im ban khih lang, ka dawa haduh katta katta.
Ka seng, ka ong ba katei ka kam, kam dei shuh ka kam treimon sngewbha namar ngi hap ban shet ban sait kan shimpor haduh 8kynta ha ka shisngi bad kata ka long man la ka sngi, ha ka jingsiew kaba la long tang lai phew ar tyngka ha ka shisngi ne Shihajar tyngka shibnai ha ka jingsiew kaba ar sien shisnem tang phra bnai.
La ong shuh ba ha ki bnai tlang (December/January) jong u snem ka sorkar kam siew tulop, ban ïoh ban thied jaiñ syaid ne pynkmen khun ba la poi ka Christmas bad snem thymmai.
La ong shuh shuh, ba ka sorkar, kam dei ban hun ne suk mynsiem ne ban kmen ba ka sorkar ka ai T.
900 bad T.
100.
La ong ruh ba ka tnat ba peit ïa ka pule bad ka PM POSHAN ha ka jylla ka ïathuh ba ka siew honorarium ïa ki PM POSHAN (MDM) man la u bnai hynrei ki nongshetja sngi ïa ki khynnah ha school ki dang ïoh dang haduh u bnai March ’22 ïa kaba dang sah naduh u bnai July’21 – October’21 bad jong u November’21 – February’22 – March’22 ka sorkar jylla ka siew mynta u bnai May ’22 bad ka dang pynsah jong u bnai April’22 bad dang bun bha ki bym pat ïoh ïa ka honorarium jong ki lai bnai ba la dep siew.
Ki mat kiba la kyrpad jur bha na u Prime Minister ka Ri India bad na u CM Meghalaya ba kin pyntreikam noh kloi, ki kynthup ban pynkiew ïa ka honorarium ha ka shibnai (Union & State Share ration 90-10) :- (a) Na ka 900.
00 sha ka 4000.
00 (b) Na ka 100.
00 sha ka 1000.
00; siew ïa ka honorarium hapoh ka 10tarik jong u Bnai; siew man u Bnai na ka Shiphew bnai sha ka Khadar bnai ha ka shisnem; pynbiang da ka LPG ha baroh ki ïing shetja jong ki school ym shuh ban shet ja da ki dieng bad rnga bad pynrung ïa ki nongshetja sngi ïa ki khynnah school ha ki scheme bai bam tymmen, nangta pynrung ïa baroh ki nongshetja sngi ïa ki Khynnah ha school ha ka longiing ka ANTYODAYA ANNA YOJANA (AAY) ration, ong ka kyrwoh na ka Joyceful Lipon, General Secretary.
Na pdeng ki ophis sorkar, ka ophis jong u District Transport Officer (DTO) khamtam ha Shillong ka dei kaba i thamula tam haduh katta katta kaba kylla long kum ka ophis jong u/ka riew shimet bad ka ophis kamai spah beaiñ jong ki riew thrang spah.
Kane ka ophis kala kylla long ka ophis kamai spah beaiñ mynta lah da ki phew phew snem kat kum ka jinglap bad ka jing shem kiba bun ki riew paidbah.
Lehse phin sngew kyndit haba nga ong ba ka Sorkar ka dei ban kheiñ beaiñ ïa ki dalal ha poh ka ophis DTO bad lehse bun na pdeng jong phi phin sngew mong halor kata.
Hynrei ïa ki jingshisha ym dei ban len ne ban buhrieh namar ïohba ka kylla long kaba sniew hadien habud.
Kumta ban kham ïa sngewthuh to ngin peit ïa ka jing batai lyngkot halor ka jinglong jingman ha katei ka ophis.
Haba ki paidbah ki leit donkam ha ophis jong u DTO, kham bun sien dei ki dalal kiba ha khmat ha khmat ban leh mynleh kum ki nongtrei ophis.
Kine ki dalal kham bunsien ki shong ha ki shuki kum ki nongtrei ophis bad ki leh shalak kum ki ‘seiñ puh thik thak.
Haba ki paidbah ki ong ban leh kot kali (renew/transfer bad kiwei) kine ki dalal ki kloi ban kynrup ktien da kaba ki ong ba hap ban leh kumta kumta….
Haba ki paidbah ki la ngop ha ki thylliej ba pnah jong ki dalal, ki la shuh lor ei ka pisa kha-ma-kha.
Nuksa, i jinglut iba tang 300T (Lai slap) tyngka, ki dalal ki ong ba hap ban siew haduh 2,500T (Ar hajar san spah) tyngka bad kumta ter ter.
Haba leit leh kot kali ki bym pat tip bha, ki dalal ki padiah kum ki sim larni bad ki batai ba hap donkam kata kata ka kot.
Haba ki paidbah ki la lah ban pynbiang ïa kita ki kot kat kum ka jingdonkam bad ka jingbthah ka tnad Transport, ki dalal kham bunsien ki ong ba hap donkam sa kata kata ruh, kaba ki shu thaw nia hangto hangto tang ban pynbiej ïa ki paidbah khnang ba ki paidbah kin sngew king khlieh bad kin sngew bunkam bad ba kin phah leh ne phah ïarap pynleh ha ki dalal.
Bad dei hangne ïoh kamai jem ki dalal jhor.
Kane ka long kat kum ka jing shem jong nga shimet.
Ha kaba nga leit ban leh kot kali kaba dei ban siew tang 300T bad kata ka dalal kaba shong shuki kum ka nongtrei ka pan haduh 2500T.
ïa kane ka jingleh buit tuh ki dalal nga sa tip kham hadien ba nga la wad jingtip kat kum ki kyndon/dor jong ka tnad Transport.
Ym dei tang ma nga, uba lap ïa kane, byllai ki briew ki la lap na ki por sha ki por bad kane ka kam beaiñ ki dalal ka dang jia haduh kine ki sngi kiba mynta.
Ym tang kata, kat kum ka jingïoh jingtip na ki briew kiba ju leit donkam ha ophis DTO man ka por ki shait lap ba ki dalal ki leh kum ki nongtrei ophis bad bun ki kam kiba dei ban trei ne leh (operate) da ki nongtrei ophis ne nongtrei sorkar, hynrei la trei da kita ki dalal.
Hooid ïa kane ym lah ban ong haduh katno ka long kaba shisha, hynrei lada ka long shisha kumta bad lada don kiba lap ba ka jia shisha kumta dei ban ujor da ka lynti jong ka aiñ kum ïa kita ki briew.
Ka daw kaba kum ki riew paidbah ki dei ban ujor ïa kum kita ki dalal bad ïa u DTO lada jia ba ki lap ba ka long kaba shisha ba kita ki dalal ki trei kum ki nongtrei sorkar ka long ba ki riew paidbah kim lah ban trei ïa kano kano ka kam sorkar ha ki ophis sorkar khlem da shah jied da kaba ïaleh lyngba ki exam ba pher ba pher.
Kane ka jing ïoh lad jong ki dalal ban trei ïa ki kam ha ophis jong u DTO ka long pyrshah ïa ki kyndon aiñ jong ka Sorkar.
Ym tang kata, ka jingtrei beaiñ ki dalal ïa ka kam ophis kala pynduh noh ïa ka hok jong kiba bun ki samla wad kam kiba la pyndep ïa ki jingpule bad ki jingpyntbit (training) ba pher ba pher.
Ha ka jaka ba ka sorkar kan pynrung nongtrei shuh shuh ban pyndap ïa ki post ba dang duna, hynrei ka jingdon jong ki dalal ban trei ïa kata ka kam ka la khang lad da shisha ïa kiba bun bah ki samla wad kam ha poh ka jylla ka jong ngi.
Nga ju lyngngoh ruh ba balei kito ki nongtrei sorkar kiba shong trei ha ophis DTO kim ong eiei haba ki dalal ki padiah ha khmat ha khmat ban batai ïa ki jingdonkam jong ki paidbah bad kiba leh bad shong sahuh ha ki shuki kum ki nongtrei sorkar? Hato kane kam dei mo ka jing donkti lang jong ki nongtrei sorkar hapoh ka ophis DTO naduh uba rit haduh uba heh? Lada ki don kti lang, ka sorkar ka dei ban pynshitom ïa ki kat kum ki kyndon aiñ khnang ba ki kam beaiñ, kam thok kam shukor bad ki kam tuh kam thiem kin ym ïoh lad ban bsuh khlieh ha ki ophis sorkar bad ha ka imlang sahlang jong ka jylla jong ngi.
Para Ri baieid, hato phi lah juh lap mo ha kiwei kiwei ruh ki ophis sorkar kiba long kumne kum ha ka ophis DTO? Nga tharai kam juh kham don koit kum kata ha kaba u riew paidbah ne u bym trei ophis u leh kum u nongtrei ophis, shong shuki kum u nongtrei ophis, batai stad ïa ki kam kum u nongtrei ophis haba wan donkam ki riew paidbah.
Ha kiwei kiwei ki ophis, dei tang ki nongtrei ba la ithuh da ka sorkar kiba don Hok bad kiba don bor ban leh ïa ki kam ophis ne ban batai ïa ki jingdonkam ha ki ophis haba ki paidbah ki leit donkam.
Te balei ka jia khyllah kumne tang ha ophis DTO!!!Hooid, don kiba ong ba ka kham pynbun kam bad pynslem por shisha ha ophis DTO ban leh ïa kino kino ki kam/kot ba hap ban leh kata kata….
Hynrei haba wad bniah ïa ki daw tynrai kham bunsien ka jing pynbunkam bad pynslem por ka dei tang ka buit ban kamai spah beaiñ da ki dalal bad ki nongtrei ophis.
Balei nga ong ka dei tang ka kam kamai spah beaiñ da ki dalal bad ki nongtrei ophis! Ka daw ka long ba lada ai/siew da ka pisa ha ki nongtrei ne dalal kata ka jingbunkam ne ka jingpynbunkam kam don satia.
Lada kata ka kam kaba donkam shisha ban hap leh kita ki jnit ki jnat, balei pat tang shu ai da pisa ka lah long beit ka kam khlem da donkam ban leh kita ki jnit ki jnat? Haba ïa kita ki jingpynbun-kam lah ban shu ai tang da ka pisa, hato kam dei ka buit kamai spah beaiñ?Hooid i don i jing bunkam khyndiat khynsoit ha ki khep ki khep, kumta ka sorkar lyngba ka tnad Transport ka dei ban pynsuk bad pynkloi ïa ki paidbah haba ki leit donkam ïa kino kino ki kam kumba leh lem ha kiwei kiwei ki tnad sorkar ruh bad ka dei bna buh da ka por ba ki nongtrei ki dei ban pyndep ïa kata ka kam hapoh kata kata sngi, kam dei ban ailad ïa ki dalal ne nongtrei ophis ban leh ki kam beaiñ bad ka dei ban rat dyngkhong shi syndon ïa kum kine ki kam beaiñ.
Kumba la kdew sha khmat, ki dalal ki kamai spah/pisa beaiñ haduh katta katta kaba la ktah haduh katta katta ïa ki paidbah bad ka jingleh jong ki kum ki nongtrei sorkar kala pynduh ïa ka hok jong ki samla wad kam ban ïoh rung kam na kane ka tnad sorkar.
Ha ka jingshisha, lada ki kam ki bun kiba donkam ban trei ha kane ka ophis, ka sorkar ka dei ban thaw (create) shibun ki post na ka bynta ka jing myntoi lang ki samla wad kam bad ka jingpynsuk ïa ki paidbah kiba ju leit donkam na ki por sha ki por.
Nga tharai ym da donkam ban da batai kham jrong ne kham bniah halor kane ka jingjia namar ki paidbah kiba juh leit donkam ki tip bad shem kham bha.
Kumta, halor ki tei ki daw bad ki kam beaiñ ba la kdew ha neng, donkam kyrkih ïa ka Sorkar ba kan kheiñ beaiñ ïa ki dalal ha ophis DTO bad ban pynshitom/weng kam ïa kito ki nongtrei kiba don kti lang ha ki tei ki kam beaiñ.
Khublei Shibun.
Nga tih nga lah shem ba u wei u ba trei ha DTO U ba dei peit ban leh peit kali, nga iarap ia ka kot kali jong kynum.
Tangban check bad ban sign ba ngan ban siew pisa sha counter nga hap ban ap da ki kynta u ong ba bunkam hynrei lada rung ki wei tang shiphag ki lah dep kam.
Lada nga kyrpad ia u ban iarap ban pynleh khnang ba sahi jngai u ong pynban khie leit shwa bad sa wan ha kawei ka sngi ba ngam lap u ong.
Ym banse nga hap ap da ki kynta bad hadien 2 kynta ba nga ap u sa leh ia ka kam.
Hadien shibnai ba la dep namar ba ngam lap ban leit shim nga phah ban leit shim ha i ba ha ing ba sah ha shillong kata ruh um ai bad u phah ban wan shim hi.
Nga lah sngewsat ia ka jingleh jong u hadien ba nga leit ban shim hi bad nga lah don jingmut ban ujor lada um ai ia ka permit.
Hynrei um shym nud ban pyneh.
Ka lah dei ka por ban pynkyndit byntiew ia ki nongtrei sorkar kamai spah.
Ka dei shisha kane ym tang ha DTO shillong hynrei nga shem bad nga lap ha DTO Jowai ruh kajuhLa dei ban pan daka RTI iaka rate ba hap siew iakiei kiei ki kam ba iadei bad ka kali.
Ha Khliehriat ruh ka dei ka juh.
Tharai ha baroh khoit hi ki DTO office ka long kumta.
La dei ka por ban display iaka rate ha ki office jong ki ban iatip lang baroh bad haba siew iaki jingdonkam dei ban ai receipt.
Haba kumta phi kiba laiashem kumta.
To sdang hikai iaki para kim byntip khnang ki ba leh kin duh jait.
Lyngba jingsneng bad hikai phi kiba mat kum kine ki jingeh.
bad kin ioh jingstad bad shemphang jongki ba leit donkam ha office jong ka dto office ha baroh ki districtLadei ban phah wah ia ki rate sha bar Jong ka office.
Dei ban pyndap shuwa ia ki post baroh ha DTO khnang ban nym dkhoh ka jingtrei kam.
Ha Nongpoh bun bha ki dalal kine ruh ki dei ki briw jong ki officer bn ia ioh bam Mar 50/50Nga ruh kumta hi nga lap.
DTO jowai lei lafa phi ialeh lisen ruh ka syad bha nga dang mut tang 300 ne 400 kawei hynrei da ki 3500  kawei ka lisen.
Kyrmen u ne ka DTO ruh ki dei ban leh ia ka kamram lajongHa.
DTO jowai ruh kumne….
ym donkm eiei tag ki dalal (pisa…)….
ki nogtrei  ruh ki dalal ki ai pisa iaki bad ki dalal bun kiba don  jingiadei bad ki nogtrei, ki minister……………… Ki Riewshymphng sngew bha leh ei halor kane ban shem ka jingshisha…Paralok sa ia pynbeit Noh kawei Ka sngi ba ngi leit kynduh ia u transport minister ban phah iaki office DTO ban wah iaki rate Jong ki service ba ai maki haka office Jong u DTO.
Ka la mih ka jingsyier mynsiem jong uba bun balang, uba la don ia u aadhaar card, namar ba ka sorkar India, ka la khang ban ai ia kitei ki kopi jong u aadhaar number sha kiwei pat.
Mynta ka sngi, ka sorkar India, ka la weng noh ia katei ka jingpynbna, kaba la pynmih kham mynshwa, kaba khang ia ki nongbat aadhaar, ba kin ai ia ki xerox copy jong u aadhar card sha kino kino ki briew, namar ba ioh kin don, ki ban pyndonkam bakla ia utei u aadhaar number.
Katei ka jing pynmih khubor, mynta ka sngi, ka weng noh ia katei ka jingpynbna, kaba la pynmih kham mynshwa, da kaba ong, ba ka don ka jingbakla, ha ka rukom ban batai shaphang u aadhaar number.
Ka sorkar India, ka pynshai shuh, da kaba ong “Ka UIDAI, kaba pynmih ia u aadhaar card, ka ai jingmut, ban pyndonkam ha ki kam kiba dei ban ai ne ban sam sha kiwei pat, ia u aadhaar number".
Kham mynshwa na ka liang jong ka Unique Identification Authority of India (UIDAI), ha ka 27tarik Jymmang 2022; ka la pynmih ia ka jingpyntip ba kito kiba don aadhaar, kin ai da ka kopi kaba la sop bha, ba ki briew, kin nym ioh ban pyndonkam bakla ia u aadhar number.
Katei ka jingpyntip, ka ong  “Wat ju ai ia ka photo copy jong u  Aadhaar bad kano kano ka seng, namar ba ki lah ban pyndonkam bakla.
Ha kajuh ka por, sngewbha sa sam, da u Aadhaar, uba la sop bha bad uba paw tang ia ki saw dak kiba don shadien duh".
Ka Real Madrid, ka la ioh ia ka nam lahduh, ha ka jing ialehkai Champions League, kaba la long hynnin ka miet ha Paris, ka nongbah jong ka France.
Ia ka kol jingjop jong ka Real Madrid, pyrshah ia ka Liverpool, la thep da U Vinicius Junior, ha ka minit kaba 59.
Ki nongialehkai na ki ar tylli ki team –Liverpool (4-3-3): Alisson, Alexander-Arnold, Konate, Van Dijk, Robertson, Henderson (Keita 77), Fabinho, Thiago (Firmino 77), Salah, Mane, Diaz (Jota 65).
Subs not used: Milner, Gomez, Oxlade-Chamberlain, Jones, Minamino, Tsimikas, Matip, Kelleher, Elliott.
Booked: FabinhoReal Madrid (4-3-3): Courtois, Carvajal, Eder Militao, Alaba, Mendy, Modric (Ceballos 90), Casemiro, Kroos, Valverde (Camavinga 86), Benzema, Vinicius Junior (Rodrygo 90+3).
Subs not used: Nacho, Hazard, Asensio, Marcelo, Lunin, Lucas, Bale, Isco, Mariano, Camavinga.
Goal: Vinicius Junior 59.
Referee: Clement Turpin (France).
Shillong:Haba iakren bad ki lad pathai khubor, U Myntri Rangbah ka jylla, u la ong, ba na ka liang jong u, u dang pule bniah ïa ka kaiphot ba la aiti da ka kynhun tohkit laitluid halor ka jingshah siat ïap u Bah Cheristerfield Thangkhiew.
Haba kren halor ka jingdawa ki seng bhalang ban pyllait paidbah ïa ka kaiphot u MR u la ong ba ka kaiphot kam dei ka kot shisla, hynrei shibun bah ki kot kiba ka jingkhia jong ki ka poi haduh 15 Kilo bad ki seng bhalang kim lah ban khmih lynti ba tang ha ka shisngi, yn lah ban pule.
Haba jubab halor ka jingkylli ban pynïoh ïa ka Meghalaya IAS Cadre, da kaba ïa khlad noh na ka Assam u MR, u la ïathuh ba na ka liang jong u la ïakren bad ka sorkar pdeng halor kane ka mat bad ka jingïakren ka dang ïaid halor kane ka mat.
Haba kren halor ka jingmut ka sorkar ban wanrah da ki bos na bynta ki khynnah skul u MR u la ïathuh ba na ka liang ka sorkar ka la ïaid shakmat ban wanrah da ka projek ha ki lai bynta kata ban pyntreikam da ki bos ban bam da ka bording ilektrik, ban thied da ki bos ba bam da ki umphniang kali bad u la ïathuh ruh ba ka sorkar ka dang pyrkhat kumno ban pynïaid ïa ki bos kiba ki skul kim treh ban pynïaid da kaba aiti sha kino kino ki seng ne ki kynhun.
Shuh shuh u la ïathuh ba ka sorkar kan pynïar ïa ka jingtreikam jong kane ka projek da kaba ïarap ïa kito kiba seng kam lajong ban thied ïa ka kali rem khnang ba ki nongwan shang suwari kin ïoh ban wai da kine ki kali namar kumba long mynta ki duna palat ki kali kiba ki nongwan shang suwari sha ka jylla kiba lah ban ïoh ïa ka kali kaba ki kwah ïathuh u MR.
Haba kren halor ka jingdawa hiar shuki ka BJP, na ka liang u MR u la ong ba kat haduh mynta um pat ïoh pdiang ïa kano kano ka jingthoh halor kane ka bynta bad kaei kaba ki kren ki nongïalam BJP ruh ki kren kum ki riew shimet u la ïathuh.
Shuh shuh u MR u la kyntait war ïa ka jingkam ka lad pathai khubor na Assam, halor ka jingdon kti jong u ne u hymmen jong u ban khaïi be-ain ïa u dewïong.
Shillong:Ka Hynñiew trep Youths’ Council-Central Executive Council (HYC-CEC), ha ka shithi ba la phah sha u Myntri Rangbah ka jylla u Conrad Sangma, ka la ong ba hadien ba la ïohi ha ki lad pathai khubor haba ïadei bad ka kaiphod tohkit, ba la thung haba ïadei bad ka jingshah siat ïap jong u bah Cheris terfiled Thangkhiew ka la dep bad la aiti ruh sha ka ophis Myntri Rangbah ka jylla ban pyrkhat bad ban shimkam katkum ka aiñ kumba la mynjur ka Enquiry commission.
“Ngi la ïohi ruh lyngba ki lad pathai khubor ba ka Enquiry report mynta ka don hapoh ka jingpeit bniah da ka tnat Political.
Ka HYC ka don ban ai jingmut ba ka jingpynslem ïa ka hok ka mut ka jingshah kyntait ïa ka hok, kumta ngi sngew ba kane ka kam ym dei shuh ban pynslem, kumta ngi dawa ba ïa ka kaiphod dei ban pyntip sha ka ïing ka sem jong uba la khladnoh bad baroh ki kam dei ban pyndep kham kloi bad ïa ka juh ka kaiphod Enquiry dei ban pynbna paidbah," ong u President bad Secretary ka HYC u Bah Robertjune Kharjahrin bad u Bah Roykupar Synrem.
Ki la pynpaw ka jingngeit, ba ka Enquiry Commission ka la pynpaw kyrteng ïa u nongpynïap bad ka la buh ruh ka jingkitkhlieh ïa baroh ki briew kiba la donkti ban phah ïa katei ka kam runar bad ki dei ban shah kem ne pynshitom katkum ki kyndon jong ka aiñ bad lada kidei ki pulit dei ban pynsangeh kam.
“Lada ym lah ban leh eiei ïa kane ka jingdawa jong ngi ngim don da kawei pat ka lad hynrei ban ïakhih pyrshah ïa ka Sorkar," ong kitei ki nongïalam ka seng.
Shillong:U Myntri Rangbah ka jylla u la ïa thuh ba kat haduh mynta um pat ïoh pdia ng ïa kano kano ka jingkynjoh ktien na ka BJP na Delhi, halor ka jingkop ïatai nia u Vice President ka BJP u Bernard Marak, ha lor ka jingkynnoh bamsap ha ki jingpyn treikam ïa ki skhim kiba pher bapher ha ka jylla.
Haba kyntait ban kren halor ka jingkynnoh bamsap ka BJP u Conrad u la ong “Lada nga pynlut por ban pynphai nia ïa ki jingkynnoh ngan ym ïoh por shuh ban pyndep la ki kamram".
“Ka shong ha ka BJP ba kan leh eiei ïa ki dkhot jong ka namar kaei kaba ki kren ka long beit kum ki riew shimet ym na ka seng" ong u Conrad.
Lada ka BJP ka ai da ka jingthoh ne ka jingkren na ka liang ka seng ïa kaei kaba ki kwah ba ngin leh kan long da kawei pat ka dur hynrei kaei kaba ki dkhot jong ka ki kren ka dei beit kum ki riew shimet bad ngam kwah ban ong eiei ïa kane ong u MR.
Kumban shu pynkynmaw ba ka BJP dang ha kine ki sngi ka la dawa na u Conrad ban hair shuki bad aiti ïa ka jingtohkit ïa ki kam bamsap kiba ka kynnoh ha ka CBI.
Nongpoh: Ki pulit ka Byrnihat Police Outpost, mynta ka sngi ki la leit ban shimti noh ia ka metiap jong uwei u rangbah, uba la thiah iap hapoh ka shuki kaba u shong ha ka jaka treikam jong u kaba don ha Ozygen Plant kaba don ha Byrnihat, Ri Bhoi District.
Ia katei ka metiap, la lap nyngkong da uwei na ki nongap pahara hapoh katei ka karkhana, ha kaba u la lap ba utei u rangbah uba la tip kum u Ramprasad Neogi, u la thiah iap hapoh kawei ka shuki bad la lap ruh ba utei u rangbah uba la iap, u don ia ki dak mynsaw ha ki bynta ka khlieh.
La ong ba utei u rangbah u la trei mynta ka kumba 20 snem ei ei hapoh katei ka karkhana pynmih lyer Oxygen, ha kaba la ong ruh ba hynnin ka miet ha ka por 10 baje ei ei mynmiet, utei u rangbah, u don ha ka kamram ha ki kam miet, hynrei ha ka por 11 baje ei ei mynmiet, haba u nongap pahara u la leit ban talasi ia baroh ki bynta katei ka karkhana, u la lap pynban ba utei u rangbah u la thiah iap hapoh kawei ka shuki, ha ryngkat ki dak mynsaw ha ki bynta ka khlieh.
Haba iadei bad katei ka jingjia bad kaba la suba jur ba utei u rangbah, u la shah pyniap dusmon ha ki runar.
Ki Pulit ki la dep ban Register ia ka case bad haduh mynta la ioh ban kem ia uwei na kiba la iatreilang hapoh katei ka karkhana, hynrei watla katta ka jingtohkit halor katei ka jingjia kan dang iai shakhmat.
Sngewtynnat bha ba ha kine ki taiew la don ki seng ba kwah ban tip u ei u smart meter.
Nga la kylli bniah bha ia iwei i nonghikai College ba hikai ia kane subject da ki 37 snem bad i la kloi ban pynsngew sha ki paidbah.
Bad i don ban pynsngew sha ki paidbah ha Meghalaya da i sur ba baroh ki pei phang:-Ha kaba nyngkong u ei u electric meter? U meter u thew ia ka bor ding ba ngi pyndonkam khnang ban siew sha ki bor ai bor ding bad ha Meghalaya, kane ka long ka MeECL ka ophis ha Lumjingshai (Mawlai).
Mynshwa eh ngi la don u Electric Meter ba shad i pliang aluminium bad mih ki nombar ban iathuh la bam bor ding katno.
Kito ki por ki long kiba ka MSEB ka da pyrkhat bha ia ngi bad i’u meter ruh ki da check bha hadien ba ngi la thied.
Long thik kum ki pyrla die khaw ba bniah ka sorkar khnang ban nym shah thok ki nongthied khaw.
Mynshwa ba ka sorkar kam kwah ba paidbah yn shah thok, ki don ki inspector ka thew ka woh bad ki quality kum petrol ruh.
U Jaipur meter u la dei u wei.
Bad u dang trei kam hadiien 50 snem.
Bad ki khynnah kiba pli ki ioh kam kum ki nongpule ia ka bill (meter readers).
Sngewsih phi ki iaid ki por bad ka sorkar hana ba don ki briew mushlia (ki don mo ha byrni ba sain nar 4 ki kharkhanna ki shrieh mushlia phi.
Kine ki briew heh saipan ki hikai tuh ia ki linemen ka MeECL).
Te ban lait mushlia, la mih u electronic ba don i lait saw thik kum tiew krismas.
Kat nangheh ki jingpyndonkam i lait saw i nang stet bad ki nombar ruh kiew khamstet ha i ïit (LCD Display) kum i to ha mobile.
Une te u ba thew thik bad kham bniah ban i’u ba rim.
Lada duna ka Voltage kum ha ri India ba la bun ki ba ring bor ding khlem salia ban tei power generator, te phin lap ka bill ka kiew arshah bad sa hiar kiba pli ki nongsiew bill sha ophis ban kynroi.
Ngi kum ki paro jemnud ngi la shah thok phi ha baroh ki dong.
Mynta ngin poi sha une u Smart Meter, i ba i minister Bording i lA ia shongshit katta katta khamtam naduh ba la weng noh i’u ne u James Sangma na Power ne Bording.
Balei mo? Ka daw ka long ba i ne i meter in sa khyrwit pisa na 2 liang mamla.
(1) U long uba rem kum 5,000 T ei ei.
Nyngkong hana u James Sangma u shla 9,000/-T, hadien ba iakhih to 3,000/-T mo bad khadduh pat hana iohei ba iarap kata ka Asian Development Bank.
Ym pei shuh, khadduh 5,000 /T.
(2) Phin hap thied Smartphone de.
Te ki smartphone kin hap thep tender mano company ban sangah commission kham heh.
(Te Komishon te ym lait phi).
Mano ban hap siew? Dei manga maphi kein da ki phew lak ki iing ha Meghalaya.
Lightning Smart Phone Back la jied te da phew phew hajar klur tyngka, khamtam la jan election mo.
(3) Ine i smart phone in ym donkam meter reader (bapli nongjngieh meter).
Man ka 30 minit kin iathuh ia phi “Hei Bah ne Kong ka bill katta mo.
Kane kan pynkyndit threk ban nym lut phut.
(4) I smartphone te bun ym trei kam ba tlot network.
Te khnang ba phi phin ioh kren bad MeECL ban lait ka iakajia por ba ka MeECL kan OT bor ding, phi hap buh WIFI, i kynja wireless ha kamra ban nym dikut ka message mo.
Ine in pan pisa 5,000 T ei ei.
Bad sngewsih ba nga, nga la buh bad ym ler phi.
don ki kamra bym ioh network, shu buh phi don ha kyrpong iing te lada byrngem ki bor ban OT lait bad phi phim ioh message, te la iamai ha smartphone te phi.
Ka jingkylli iei Tynsong, Bah ki kmie ki kpa kim ioh pisa ban thied smartphone na bynta ki khun ba leh Online, te phin sa iarap ma phi ne shim ram na Bank? Sngewbha da Jubab mo.
(5) Ka khlieh business i Bah P.
Tynsong bad i Satnam Global Ltd.
ba shna meter te shyrkhei namar une u Satnam uba shna meter HPL um dei uba ka Sorkar Pdeng ka la mynjur.
Ka company ba la mynjur ka long ka Schneider kaba na France ba la rim bha ha Mysore South India.
U bakha ha Mawlai u la hap weng i’u meter ba dang trei, uba la shakri 50 snem ei ei hana ban buh d’u Electronic u Satnam u HPL.
7 bnai la duh ba ito i nomber i la jngut.
Ka MeECL ka la bthah i’u bakha ban phah sha Guwahati ba don ka Godown u Satnam (Ki transformers ba tang shisnem la duh noh sa ki spah tylli.
Bad kat bym pat repair u trai un hap hun da Average Billing (Mut peit khai ki bill rim).
Kane ka kam beain mo namar por tlang ba thang heater bad por lyiur bym thang ki pher bak lybak.
Hadien 5 bnai i message na Karkhana “Ym lah repair thied noh thymmai.
Ki khun ki jongngi ha Cyber shop bujli screen tang 5 kynta.
Ine i Satnam i Tynsong im lah.
Ki company la Elektrik ne Kali ne TV ki la shet mo bym don ki After Sale Service.
Bret sha thliew ki markordor.
(6) Ka MeECL tip ma, na kano ka daw, Wat i’u to u electronic ruh kam shym patiaw ban bthah i’u paidbah ban jied tang Secure.
(Ho’oid u kham rem 700 T tam i’u HPL u Satnam bad Tynsong).
Ka MeECL ruh imat don Komishon lymda kumta balei buh lai tylli u Secure, Genus bad i third class HPL u Satnam bad Tynsong and co.
Ngi ki paid shah thok ha baroh phi tang khyrwait nar, thied mar kordor kumba thied biri Mother India te phi.
(7) 7 Te number ba dakaid duh.
U HPL u dei na company China.
Ynnai mushlia bad sorkar India bym kwah shuh ino ino tiar China naduh ba leh kulmar u China ha Doklam.
Hynrei kynmaw China, Russia bad Israel dei ki dakaid Cyber Crime.
Te lada i don i softwares (bor computer hapoh) un sa lorni lut katba don ha iing.
Peit OTP (One Time Password) Ma Tapnep Ai kulmar i’u mama kren phoreng poi account 50 Tyngka.
Te mynta phi la shai kdar tharai bad to ngin tih jylliew kumno ka ri Bilat kaba la shem i’u Smart Meter ka la lap ia ne u Smart Meter.
Ka jingpyndonkam i’u dewiong ban pynmih bor ding ka la ktah ia ka Meiramew haduh ba u slap bad lyer bad jingkhluit ki la kulmar lut.
Peit i babu Soso Tham, i myllung i la thoh “Hangno ka Bramah Hakhmat ka Surmah".
Mynta kham shlei ka Bramah ban Surmah.
Sohra la duna slap duhnong nongshna knup tang shatri stail la biang phi.
Te ki Bilat ki la shna ia Smart Meter ban (1) pynsngew ha ngi ba shet ba tiew ne pynmeh lait man ka 30 minit “Hey phi la leh lut phut phi".
(2) Ha Bilat ba bynta shu buh u ‘A’ don 5 tylli ki bor supply mo.
Kine ki 5 ki ia kren para maki kumno bad mano napdeng 5 ba lah ban ai bor ding thik 230 volt i’u ‘A’ bad ha i dor ba tad duh bad khamtam ban nym lut san thang dewiong (Ngi ha Meghalaya te donbok ba dei bor um na Umtrew Umiam bad Leshka).
Baroh 2 kitei ki kdew kumno ki ri ba ieit Meiramew bad nongbam bording ki da pyrkhat i’u paidbah.
Hangne ha ri buittuh jongngi te kim leh kumta hynrei kumno ban shna nar.
Peit ki mar naduh Elektrik, Kali, Kor Suhjain, Switch, Baje Juti la jyllei ki duplicates, triplicate kumta ter ter.
i Bah Tynsong bad i Satnam te kin sa shet i’u paidbah ha Meghalaya.
Ngi kylli i’u ba-ha-iing ha Bilat shaphang i smart meter bad i la iathuh ba ha Bilat ym don jingpynbor ban teh.
Kaba sngewma ka long ki khubor ha Canada ba don ki meter ba meh ding.
Kane para ri ka long ba une u smart meter in don OCP ne Overload Current Protector ne u automatic Fuse ban Dikut por ba palat ka bor ding, (Mar ia rit i current u on pat automatic), ingkhong lut waiar, jliah iu dieng ba khlein ne balance bun rong rong ne shylliah rkhiang.
Lada phi kloi ban jngoh Youtube phin lap ia ki jinglap ki briew.
Uwei na Assam u bynniaw ba u smart meter u pyni bill arshah ia barim khlem don tiar elektrik ba thied thymmai.
Ngi sngewnguh ia ki seng ba kylli shaphang ine i smart meter.
Ko bah Tynsong lada phi long shisha u Nongmihkhmat ba pyrkhat i’u DUK i’u SUK ialam i’u paidlang da ka Nuksa bad Long Guinea Pig maphi (Ym pher wat la phim lah pyllait san ksai bad u paralok ha i business i jongphi u Satnam Global Infra Ltd.
) bad ka Cabinet.
Hadien katto katne phew snem ngin da kloi ban bud.
Ioh long thik kum ito i myrsiang ha Phawar Aesop ba ialap “Hei para ot noh ia i tidong ban kylluid ka leit ka wan bad pyng-ngad “.
Phewse ot i kurat por tuh Syiar te phi.
Kiba burom.
etc.
,Ym slem shuh yn sa mih ki kynhun ban ong ba u smart meter u dei u mrad 666.
Ka jylla Meghalaya ka la shylluit ha u snem 1971 bad ka la long ka jylla ba pura ha u snem 1972 bad naduh ba ioh jylla thymmai, ym shym la don ka tnat treikam ka ba dei ban khmih ia ka deiriti jong ki paidbynriew ka jylla bad kiei kiei ki kam ba iadei bad ka riti dustur ki hap ban leit lyngba ka tnat Pule Puthi namar ba ka shu long tang ka shnat rit.
Kumta ha kita ki por la syntan ka rukom treikam ban kyntiew ia ki kam jong ka deiriti tynrai namar baroh baroh ki ia beh ban khluh ha ka jingnang jingstad bad kiwei kiwei ki kam pynroi.
Ka ba phylla pat ka long ba ka jingiakhun ban ioh la ka jylla rilum ba laitluid ka dei halor ka mat jong ka ktien.
Ha ka por ba ka Khasi and Jaintia Hills ka dang dei ka raijbah (district) hapoh ka jylla bah Assam ka la khieim ka jingdawa ban ioh la ka jylla Rilum na ka daw ba ka sorkar jylla Assam ka thmu ban pyntian jubor da ka ktien Assamese ha baoh kawei ka jylla.
Ha kata ka por ka Garo Hill kam pat phohsniew eiei lymda dei na ki nongialam ba khraw kum u Capt Willamson A Sangma.
Ha ka jingshisha ka jingiakhih ka kham ia tbeh pynban bad ki Karbi namar ha ka liang ka deiriti ruh ka dang bun ki khep ba ia tyngkhuh.
Wat haduh mynta mynne ki dang bun ki raij ha thaiñ Ri-Bhoi ba dang jyllei ki paidbynriew Karbi bad ki ba dang nguh syiem ia u Syiem Khyrim bad Syiem Mylliem.
Hynrei na ka daw jong ka syor sawkun (geographical map) la kynthup jubor ia ki Garo bad ki Khasi Pnar bad shah iehnoh ki Karbi ban dang sah ha jylla Assam.
Ka jingiatyngkhuh hapdeng ki Khasi bad Garo ka dei tang lyngba ka thaiñ Lyngam ha ka ba don ka shongkha khleh.
Ha ba la ioh jylla Rilum la kynthup ia ka raijbah Khasi bad Jaintia bad ka raijbah Garo hapoh ka jylla Meghalaya, ba ka thong ka dei ba ka ktien Khasi ka la ieng rasong da ka burom, katba ia ka ktien Garo te ym pat da bna than ba kan kiew ha kano kano ka liang.
Jar la katta ka Synjuk Thohjer Thohnam (author) Khasi ne ka Khasi Authors’ Society ka la shylluit ha u snem 1978 bad marbud ka Khasi Department ha salonsari NEHU bad kumjuh ruh ha ki shlem pule bapher bapher bad wat ki seng bhalang ruh ki la shitrhem ban kyrshan ia ka daw bah jong ka ktien Khasi.
Naduh ba sdang hi ka la don ka jingiakhun ban ithuh ia ka ktien Khasi ha ka Khyrnit Baphra jong ka Riti Synshar jong ka Ri India.
Kata ka jingialeh ka dang iai shitrhem khlem sangeh katba ki Garo ki dang khohreh dang ha kine ki khyndiat snem hadien ba la duriap ki kynrem ki lyndan bad ki kher ki mer na ka liang ka ktien Khasi.
Ha ki snem ba dang sdang la don ki akhia bad ki peh sylli jong ka thoh ka tar Khasi kum u Prof Radhon Sing Lyngdoh u ba la long u Lamphang ba nyngkong duh jong ka Iing Dorbar Thawaiñ ka jylla, Prof H W Sten, Prof I M Simon, Prof Bajubon Kharlukhi u ba la long teng u dkhot ka Iing Dorbar Thawaiñ jong ka Ri India (Member of Parliament), Prof Beavan L Swer (bam kwai ha dwar U Blei) bad marbud la mih shuh shuh ki kynrem lyndan kum u Bah R Tokin Rymbai, Prof Barister Pakem u ba la bat teng ia ka kyrdan Vice Chancellor ha ka salonsari NEHU, Prof Hamlet B Ngapkynta (bam kwai ha dwar U Blei), Dr Helen Giri bad kiwei kiwei, khlem da kheiñ sa ki radbah ka synshar khadar bad ka saiñ pyrthei kum u Prof George Gilbert Swell, Prof Peter G Marbañiang, Prof Martin Narayan Majaw bad katto katne kiwei pat ki radbah ka saiñ pyrthei; hynrei ym shym la parpaiñ bad ka kam ka la sahteng haduh mynta mynne.
Ki nongialam ba mynta ruh ki la trei borbah haduh ban da suwan hynrei khlem pat seisoh bad ka jingialeh ka dang iai bteng.
Ka sorkar jylla Meghalaya ruh ka la synrop lang ban kyrshan baroh ki buit ki bor na ka bynta ban poi sha ka thong bad kat ka ba dawa ban leh na ka liang ka sorkar la pyndep, hynrei ka dang sahteng khlem pud.
Kat ba lah ban peitthuh na ka jinglong jingman ha ka synshar khadar ki don katto katne ki diengpyngkiang na ka liang ka saiñ pyrthei ki ba la ktah jur ia ka jingialeh bad ha ka synjuk thohjer thohnam ruh, da ka ba burom ia ki ba ym pat don ki nongialam ki ba kot kat ka longrynñieng jong kito ki akhia ba mynshwa ha ka ba sdang.
La kumno kumno ka nam ka burom ba la khajoh I Prof Badaplin War dang shen ban ioh ia ka khusnam Padmashri ka lah ban kyntiew khyndiat ia ka lympung thohjer thohnam Khasi, hynrei dang donkam shuh shuh ban dang rah skong ia kiwei kiwei ruh khnang ban ia shngaiñ lang bad ban lah ban kyntu skhem ia ka sorkar kmie na ka bynta ban ithuh noh ia ka ktien Khasi ha ka Khyrnit Baphra jong ka Riti Synshar ka Ri India.
Ha ka salonsari NEHU ki la don katto katne ki stadphrang ki ba hula hula bad ki ba khraw ha la ka kyrdan jingtbit jong ki, hynrei kim pat da shynna ha ka imlang sahlang kat kita ki akhia ba la leit noh ha ki por mynshwa.
Ha ka jingshisha mynta ha ka jingkiew stet jong ka stadtippathai (information technology) ka la kham suk bad kloi ban tip lane bna paidbah ba ki kynrem ki lyndan kin shynna pura ha ka imlang sahlang.
Kumta ka imlang sahlang ka dang dei ban pynmih shuh shuh ki akhia namar ba ka daw jong ka ktien Khasi ka la don lypa ha ka kyrdan ka ba la palat liam ha ba nujor wat bad kiwei ki ktien ba na ka thaiñ ki ba la dep ioh jingithuh na ka sorkar kmie.
Ka jingjia, kaba la sngew shutia sat bad kata ka long, ba ki shitnga, ki la hap ban ia shong jngai noh iwei na iwei pat, tang na ka daw jong u ksew.
Ka jingjia, ka dei ia U Sanjeev Khirwar, uba dei u heh ophisar ka Delhi bad ka tnga jongu, ka Rinku Dugga, kaba dei hi ka ophisar IAS.
U Sanjeev Khirwar, la iathuh, ba ula phah khang ia ka Thyagraj stadium ha Delhi, na bynta ki nongialehkai bad ka daw, ka long, ban ailad ia u ksew jongu, ba un ialehkai marwei hi, ha katei ka madan.
Ka tnat kam poh iing ka sorkar India, hadien, ba ka la ioh jingtip, halor katei ka jingjia, kumta, ka la pynmih hukum ban phah kynriah kam ia U Sanjeev sha Ladakh, katba ia ka tnga jongu, ka  Rinku Dugga, la pyn kynriah sha  Arunachal Pradesh.
Hadien ka jing saphriang katei ka khubor, ka tnat kam poh iing, ka la wad jingtip na U Chief Secretary, ka Delhi, ha kaba la ai jingtip mar mar bad la pynkynriah kam ia kitei ha kajuh ka sngi bad ia ka jing pynshitom ia ki, yn sa nang pynkhreh da ka sorkar India.
La iathuh ba U Sanjeev, ula bthah ia ki nongialehkai, ba kin pynkut noh ia ka jing ialehkai, ha katei ka Stadium, ha shwa ka por 7baje janmiet man ka miet, na ka bynta ba un ioh iaid kai, sa u ksew jong utei u ophisar heh ka sorkar Delhi.
Hynnin ka sngi, U Arvind Kejriwal, myntri rangbah ka Delhi, ula bthah, ia ki stadium, ba kin plie baroh, haduh ka por 10baje mynmiet.
Hynrei ka jingkylli, kaba donkam bha, ka long “La u ksew pat, un leit sha Ladakh ne sha Arunachal Pradesh?".
Dawki:Ki la don shibun ki paidbah kiba dei ki Khasi bad kiba shong ba sah ha kito ki shnong kiba don ha khappud ka India bad Bangladesh, ki la pynpaw ia ka jingbitar eh ia ki shipai Border Security Force (BSF), kiba la ap pahara ha kitei ki jaka khappud, namar ba ki la pynthut eh ia ka leit ka wan ki paidbah.
Haba pyntip halor katei ka jingeh kaba la kynduh da ki paidbah kiba shong ha khappud ka India bad Bangladesh, u Wan salan Dhar, Waheh Chnong ka shnong Rhongkum, u la ong ba u la pyrshang ban pyntip sha ka SDO jong ka Amlarem Sub-Division, khnang ba ki paidbah kin lait noh na katei ka jingshah pyndik ha ki Shipai BSF, kiba don hapoh ka jaka sah shipor (Camp) kaba don ha Nongkhen.
Haba batai bniah halor katei ka jingshah pyndik ki paidbah, utei u nongialam ka shnong Rhongkum, u la ong ba ki paidbah kiba la mad ia ka jingshah pyndik ki kynthup ia ki paidbah na ka shnong Amlympiang, Amdoh, Rhongkum, Amsku, Kyrweng bad Mutakpur, ha kaba u la iathuh ba ka jingshah pyndik ha kitei ki Shipai BSF, ka dei ha ka por ynda ki la wanphai na ki Iew ki Hat kaba ki paidbah ki la wan ban siew ban tda.
U la iathuh ruh, ba lada ki paidbah ki kit Khaw ban bam ruh ki shah pynhiar ha katei ka jaka ba don kitei ki shipai BSF bad haba ki rah ia ki Tyngdong shet (Cylinder Gas) kata ruh ki shah buh jingkylli, ia kaba ki paidbah ki hap ban jubab ba kin leh aiu ia kitei ki Tyndong shet bad kaba kum kata ka jingkylli ka long ia baroh ki tiar ki tar kaba ki paidbah na kitei ki shnong, ba ki hap ban jubad haba ki thmu ban rah sha ki iing ki sem.
“Lada ki riew paidbah na kitei ki shnong, ki leit Iew sha Dawki bad ia kaei ka tiar kaba ki thied na katei ka Iew ki hap ban pyni ia ki Cash Memo sha kitei ki shipai BSF, hynrei lada kim lah ban pyni ia ki Cash memo, kaba mut kin hap ban mad ia shibun ki jingshah tohkit bad kaba la pynjynjar eh ia ki paidbah" la pynpaw utei u rangbah.
Ha kawei ka liang, ngi sngewsih ban iohi ba ki don ki briew na Bangladesh bad kiba wan ban trei bylla ha ki katto katne ki jaka ha Bakur, ha kaba ki mih ki rung manla ka sngi najan katei hi ka jaka ba don ki shipai BSF, hynrei kitei ki shipai BSF kim ju ong ei ei, wat la ki kit ryngkat u khaw haba ka por ba ki leit phai sha Bangladesh.
Kumta haba iadei bad katei ka jingeh, kaba ki paidbah ki la kynduh jingeh na kaba shah pyndik ha ki shipai BSF, na ka liang ki riew paidbah na katei ka thain bad kiba la ju iai mad ia kaba kum katei ka jingshah pyndik, ki la kyntu ia ka sorkar bad khamtam eh ia u Ma Lahkmen Rymbui, uba dei u MLA ka thain bad u Myntri ka tnat kam pohiing ha ka jylla, ba un kren lem sha kitei ki shipai, khnang ba kin nym pynthuh shuh ha ka leit ka wan ki paidbah.
Shillong:Ka Khasi Jaintia Christan Leaders’ Forum (KJCLF) mynhynnin ka sngi ki la khot ïa ka jingïalang ban ïamir jingmut ïa ki nong ïa lam saiñ pyrthei halor ki mat bad kiba ktah ïa ka jylla, ha Bianchi Hall Laitumkhrah.
Ha kane ka jingïalang ïamir jing mut, la wan shim bynta, da ki nongïalam jong baroh ki kynhun ba lang Khristan kiba don ha kane ka kynhun bad ruh ki nongïalam saiñ pyrthei na ki seng bapher bapher ba kynthup ïa ka HSPDP, BJP, AITC, UDP, PDF; katba ka Congress bad ka NPP kim shem la wan shim bynta satia.
Haba kren sha ki lad pathai khubor u President ka Ka KJCLF u Rt.
Reverend Bishop P Lyngdoh, u la ïathuh ba kane ka sienjam ba kum ka kynhun ki balang Khristan ka long ban pynsngew ïa kaei kaba ki paidbah hi ki khmih lynti na ki nongïalam bad ki nongsynshar.
“Ngi dei ka Jaidbynriew tipbriew tipblei ngi pynsngew sha ki ba kum ki nongïalam saiñ pyrthei ki dei ban ïaid halor kane ka phang pdeng jong ka jaidbynriew" ïathuh u Bishop P Lyngdoh.
U la ïathuh ruh ba ka jingïamir jingmut ba ki nongïalam kin peit nyngkong ïa kaei kaba ka jylla ka donkam eh ha kane ka khyllipmat ba mynta khlem da klet ruh ïa kaei kaba ka lawei kan donkam na ki.
Shuh shuh u la ïathuh ba na ka liang ki nongïalam ki la buh ha khmat ba kum ki nongïalam ban rat dyngkhong ïa ka bamsap ym tang ha ka bamsap ïa ka pisa hynrei ha ka por bad ka kyrdan ruh.
Shuh shuh u Bishop P Lyngdoh, u la kren bynñiaw halor ka jingpait jingpra jong ka jaidbynriew na ka daw ka seng saiñ pyrthei kaba ki don.
Kum ka jylla ba la kynjoh sha ka 50 snem ngi sngew lehraiñ ban ïohi ba ka roi ka par ha ki liang baroh kam don satia n bynta ka bit ka jong ka jylla.
Shuh shuh u la ïathuh ba na ka liang ka KJCLF kan bud dien bad khot biang ïa kane ka jingïalang ha ki sngi kiban wan.
Shillong:Ka Meghalaya Pradesh Youth Congress(MPYC) mynhynnin ka sngi, ka la kynnoh ba ka NPP ka tei ïa ka ophis jong ka khlem ioh jingbit na ka MUDA bad ka la kynnoh ba dang mynshisngi, ba ka NPP, ka dang leit ban pan ïa ka NOC na ka MUDA, halor kane ka jingtei ïa ka ophis jong ka.
Haba kren bad ki lad pathai khubor u Samla Banphiralang Basaiawmoit, u la ong ba kane ka jingthom bor jong ka NPP ïa ki kyndon jong ka aiñ ka long kaei kaei kaba kum ka seng ka pynrem jur.
“Lada dei ba ki riew paidbah ki pynkha wat tang ka kamra thymmai ne ki pynieng ïa ka ïing thymmai khlem ka jingbit na ka MUDA kin shah khot hajir lem bad ka kuna" ong u Samla Banphiralang.
Shuh shuh u la ong ba kane ka jingïaid lait ka NPP ïa ki kyndon jong ka ain ka pynlyngngoh la hato don arjait mo ki ain ia ki riew paidbah bad ia ka seng NPP buh jingkylli u Samla Banphiralang.
Haba kren halor ka jingai sub-contract ïa ka jingtei ka Assembly ba ka kompeni UPRNN Ltd kaba la ïoh ban pyntrei ïa kane ka paki thymmai jong ka iingdorbar thaw aiñ ka iaid lait ïa ki kyndon jong ka soskular ba ki ïasoi namar kat kum ki kyndon tang 40% lah ban ai pateng katba kane ka kompeni ka ai beit ha ka BRC Ltd ban pyntrei ïa kane ka projek haduh 100%.
Shuh shuh u Samla Banphiralang u la ong ba ka jingdon ki nongtrei ha kane ka jaka ka pynartatien ïoh ba kan don kano kano ka jingpyrshang ban pynjah ïa ki sabut halor ka jingkhyllem u Tnum Pyllun katba ka jingtohkit kan dang ïaid.
Shuh shuh na ka liang ka MPYC ka pynpaw ïa ka jingpyrshah kaba jur halor ka jingrai ka sorkar ban pynlong ïa ka jylla kum ka ktem khalai bad u la ong ba ha ki mynnor la ju ong kum ka ktem ka jingnang jingstad bad ka pule puthi bad kane ka jingleh ka sorkar kan pynjah ïa kane ka burom ka jylla.
Lada u myntri rangbah u sait ksan ba kane ka kam khalai yn shah tang ïa kiba na bar hato phin tharai ba ki briew kiba na kiwei ki jylla ki dang phah ba ki khun kin wan pule hangne ne ki tieng ïoh ki khun kin ngop ha ka jingkhalai namar ïa ki ka sorkar kan ai lad.
Haba jubab pat ka jingkylli la hato ka congress kan weng bad ai tiket biang ïa ki MLA kiba ka la beh shipor lada ki wanphai kumba la kam da u Bah PN Syiem, u Working President na ka liang u Samla Banphiralang u la ong ba ka seng ka la pynskhem ïa ka tiket ha kito ki konstitwensi bad lada kine ki MLA kin wan phai biang ngi pdiang sngewbha tangba kin wan tang ban shu kyrshan bad ïa ka tiket kin ym ïoh shuh satia u la ïathuh.
Shillong: Hadien ka jingioh jingujor na ki paidbah ba ka jingwan trei ki bar jylla sha ka thaiñ upper Shillong bad Mylliem ka long ka bym  ithuh ithaw shuh ki dei ki ba naei bad ka ba la pynher syrngiew ia ka iaid ka ieng jong ki trai shnong trai muluk, ka Khasi Students’ Union Upper Shillong Circle ha ka 26 tarik u Jymmang 2022 ka la khynra naphang sha ki jaka trei ba la pyntrei da ki katto katne ki contractors khasi, ha kane ka jingleit ban khynra kynsan ka seng ka la lap kumba Phraphew ngut eiei ki bar jylla ki ba shu wan trei beaiñ khlem kino kino ki syrnod ba tikna katkum ka kyndon Aiñ jong ka Sorkar Jylla kaba la tip kum ka Inter state migrant works Act 2012.
Ha kane ka jingkhynra la lap ruh  ba don  ki contractor kiba  wan ialam trei da ki  bar jylla ki bym pat kot ia ka rta kaba long pyrshah ia ka aiñ.
Ha kajuh ka sngi ka seng ka la phah pynphai noh ia baroh ki nongtrei bar jylla sha ki jaka ba ki wan.
Ka seng ka dap da ka jingsngew lyngngoh ba katba ki samla khasi ki dang kyrduh kam, hynrei balei  kine ki contractors pat ki la wan ialam pynban da kine ki bar jyllam kata ruh khlem da lah ban pynbiang ia ki kot ki sla shwa ba kin wan trei.
The secret invasion has started.
ap sa 10 snem kane ka jylla Kan sa kylla Tripura.
mKane ka dei.
namar ngim don ki Nongmihkhmat shna Ain.
Ngi don ki Nongmihkhmat shna pisa.
Kiba sam pisa haka por election.
Ha kine ki Nongmihkhmat ba mynta kan sa lut ki lum ki wah bad suki2 kumba bam kruin kan kylla dur.
Lada u paidbah u dang khein ba ka election ka dei kum ka world Cup shisien 5 snem te ngi lah jot…U paidbah hi un mih khlur hadien ka Jing leh shongshit.
Nongpoh: Ha ka step synniang mynta ka sngi ha ka por 12 baje tam ei ei, ki la dong ki runar kiba la leit ban prong jubor ia kawei ka iing hapoh ka shnong Umling bad ha katei ka jingjia, kitei ki runar ki bym lah ban tip ba ki dei kiba naei, ki la ioh ban tuh ia ka pisa kaba T.
25 hajar bad nalorkata, ki la rong tuh syndon sa ia ka kali Maruti 800 kaba don ia u number WB-24-C-5699, kaba kitei ki trai iing ki buh ha phyllaw iing.
La ong ba katei ka jingjia, ka la jia ha ka por ba baroh ki briew kiba don ha katei ka iing ki dang iohthiah lyngai bad ki bym shym la iohsngew satia ia ka jingwan prong jubor da ki runar ia katei ka iing jong ki, tad haduh ba ki la shah tuh ia ka pisa bad shah rong tuh ia ka kali, namar ba ki la ioh ban tuh noh ia u shabi, uba ki buh ha iing.
La ong ba ki trai jong katei ka iing, ki la tip ia katei ka jingjia, tad haduh ba ki la lap ba ka jingkhang iit jong ka iing, ka la shah kyndar, hadien kata ki la lap ba u shabi uba ki shait buh ha ka jaka buh, um don shuh bad haba ki la leit ban peit ia ka kali, ki la lap ba kam don shuh, hadien kata ki la lap ba ka pisa ruh ka la shah tuh.
Haba ki la lap ba ka kali ka la shah tuh, ki briew na katei ka iing, ki la la mareh mar mar sha Tollgate plaza ha Pahammawlein 20mer, na ka bynta ban peit lyngba ki video na ki kor CCTV Camera, hynrei kim shym la lap dien satia.
Haba iadei bad katei ka jingjia, ki trai ka iing, la ong ba ki la pyntip noh mar mar sha ki bor pulit ha Nongpoh, khnang ba ki Pulit kin ioh ban leh ia kaba donkam baroh bad khamtam ban kem ia kitei ki runar, kiba la prong jubor ia ka iing, tuh pisa bad rong tuh ia katei ka kali.
Shillong: Ka sorkar jylla, ka la rai ban pyllait ia ka  Dearness Allowance/Dearness Relief bad ban nang kyntiew na ka  22% sha ka 25% ka ban sdang naduh ka 1tarik Naitung 2021, ong ka khubor na U Conrad Sangma, myntri rangbah ka jylla.
Kane ka rai, kan pynmyntoi ia ki shilak ngut ki nongtrei bad ki nongbam tymmen ha ka jylla, ong u myntri rangbah.
ia ki nonghikai ym don pisa katba ia ki nongtrei sorkar pynbiang bt ki nonghikai kinhap mih surok biangBa nangriewspah la nang pynheh ia ki nonghikai pat la kum ia ki Mraw.
Shillong:  Ka Sur ki Nong Mawlai (KSU, FKJGP bad HNYF Mawlai Circle), ka pynpaw ïa ka jing sngewnguh ïa u Justice T.
Vaiphei uba la lah ban aiti sha ka Sorkar ïa ka jingwad bniah jong u, ïa ka jingshah siat ïap u bah Cheristerfield Thangkhiew, ha ki riewthrang snam jong ka shnat treikam ki pulit myn ha ka 13tarik Nailar 2021.
La ong shuh shuh, ba kaba pynlyngngoh ïa ki Sengbhalang bad ruh ïa ki paidbah hi ka long ba ka Sorkar mynta lah jan shi taiew kam pat leh ei ei halor ka jinglap jong ka Inquiry.
“Kum ki Seng ngi pynrem jur ïa kane ka jingsngap jar ka Sorkar bad ka jing bym leh ei ei halor kane ka report.
Ngi pynrem jur ruh ïaka jing long bym kloi ka Sorkar ban pyntip paidbah aïu ka don haka report.
Ka jing bym lah ne bym nud ka Sorkar ban pyntip paidbah ïaki jingshem kane ka report ka dei namar ka Sorkar ka lah bakla ban bthah kam ïaka Department ki Pulit bad ka kwah ban ïada ïaki riewthrang snam kiba don ha Police Department" ong ka kyrwoh.
Ka jing bym lah ka sorkar ban sei madan ïa ki jinglap jong kane ka kaiphod, ka long pyrshah ïa ka synshar paidbah, namar dei u paidbah u ba pynbor ïa ka Sorkar ban buh da ka Judicial Inquiry, lada ka Sorkar kam sei madan ïa kane ka report ka dei ka jing ber mluh ha ki jingmong jong kiba bun balang kynthup ïaki Sengbhalang bad ka dei ka jingkheiñ dewthala ïaka synshar paidbah.
Lyngba kane ka report kum ki paidbah kin sngewthuh ba haduh katno ki lah ban shaniah ïa la ka jingim ha ki bor Sorkar.
Kumta kitei ki seng, ki dawa ba ka sorkar ka dei ban pynbna paidbah ia kane ka kaiphod, hapoh shitaiew; lem kumta ngi kum ki Seng, kim banse ban shim da kiwei pat ki lad ki lynti ban pynbor ia ka sorkar ba kan leh la ka kamram.
GUWAHATI: Ka jing iasuk hapdeng ka sorkar India bad ka NSCN – IM, la imat, kumba ka la phet noh shajngai bad katei ka dei, hadien ba ka sorkar India, ka la rai ba ka lama jong katei ka seng, kan dei noh, tang ka lama kaba pyni dur lane ka cultural flag,  hynrei kan nym long satia, ka lama jong ki Naga lane kaba yn tip, kum ka Naga national flag.
Mynta ka sngi, ka  National Socialist Council of Nagalim or NSCN-IM, ka la kren shai, ba kan nym mynjur da lei lei ruh, ban shu pyni dur ia ka lama jongka, kumba la pynpaw da ka sorkar India.
Ka Nagalim, kaba dei ka kotkhubor jong ka NSCN-IM, ka ong “Ka long ka bym lah pdiang satia, ia ka NSCN, ba ia ka lama jong ki Naga, ban pynlong kum ka cultural flag, kumba la ong da ka sorkar India.
Ka lama jong ki Naga, ka dei ka dak jong ka jaitbynriew Naga bad kumta, ka dei ka bym lah satia ban dang ia kren da kumwei pat" ong katei ka seng.
Ka NSCN-IM, ka ong ba ha ka jing iasoi soskular, ha ka 3tarik Nailar, 2015, U Narendra Modi, myntri rangbah duh, ula kren kob, da kaba ong, ba ula pynbeit ia ka jing ia kynad kaba rim tam ha ka mihngi jong ka Asia.
“Ka NSCN, mynta ka peit siar bha, ba kumno utei u myntri rangbahduh ka India, un pyniaid shakhmat, ia katei ka jingiateh bad ka NSCN lem bad ki Naga, namar ba u dei hi ma u, uba la kam trai bad sngew sarong ialade" ong katei ka editorial jong ka Nagalim.
Ka NSCN, ka kren diaw ruh, halor kane ka jingmlien jong ka sorkar India, ban shet kylla, ha ka jingiaid jong ka jingiakren.
New Delhi: Ka Supreme Court, mynta ka sngi, ka la pynmih ia ka hukum kaba tyngeh, ba ki pulit, kim ju dei ban pyndik ia ki briew kiba im ha kam die met.
La ong ba ka kam die met, ka dei ka hok jong u briew bad dei ban burom ia ka jingim shimet jong u briew bad ban iada, katba kum ka ain jong ka ri.
Ka jingshong bishar, da ki lai ngut ki nongbishar, ba la khlieh da U  Justice L Nageswara Rao, ka la pynmih ia ki hynriew tylli ki hukum, ha kaba iadei bad ka hok jong ki nongdie met bad ka kashari, ka ong “Ki nongdie met, ki dei ban ioh ia ka jingiada kaba pura na ka ain.
Ka Criminal law, lada ka trei, ka dei ban ngat ia baroh, ha kino kino ki jingjia lane ha ka rta bad ka jing ia mynjur lang.
Haba kiba die met, ki dei kiba la rangbah bad ki leh ia katei ka kam, da ka mon jongki, ki pulit, kim lah ban lushia eiei ruh em ne ban tian bishar ia ki.
Kam da donkam ban da batai shai, ba uwei ba uwei u nongshong shnong, u dei ia ka hok ban im donburom, katba kum ka article 21 jong ka riti synshar ri.
La bthah ruh ba ia kiba die met, ym ju bit ban kem, ban pynhap kyndon, ban leh tohmet lane ban kren niewbein, haba leit khynra ha kano kano ka jaka ba ki don ki kam die met, ong shuh ka kashari.
La ong shuh ba ia ki khun, kiba dei ki khun jong ka thei die met, ym dei satia ban pyniakhlad na ka kmie, tang na ka daw, ba ka ka dei kaba iaid nuti ialade bad lada ka khynnah rit, ka shong ka sah lang bad ka thei die met, ha ka jaka leh nuti, ym dei ban shim ruh, ba ka dei kaba la shah die ban leh ia ki kam runar.
Ka kashari, ka ong shuh ba ki kotkhubor ruh, ki dei ban da husiar bha, ba kim bit ban pynpaw kyrteng ia kitei kiba donkti ha ka kam die met, lada dei ba ki shah kem, lane ba la pyllait ia ki, na ka jingshah set bad ba ym dei ruh ban pyni ia ki dur ki dar jongki, lane ki jingtip, kiba dei shaphang jongki.
Ka kashari, ka ong shuh shuh ba ka jing pyndonkam ia u condom, kam mut ba ki pulit kin pynngat noh ia kito kiba ia don bynta, ba ki dei ki nongdie met bad la kren shai ruh, ba haba shimti ia kitei ki nongdie met, dei ban ri bad sumar ia ki, haduh 2 lane 3 snem kynthih.
Ki arngut shipara kiba dei ki trai jong ka Party NPP bad ki shabi ba khlainbor jong ka sorkar MDA ki bym ju dap shuh lano lano ruh kiba shu klun lut halade naduh u dewiong, u dewlieh (mawshun), ka tulop ki nonghikai skul bad kiwei kiwei, ki Arear bad D.
A/D.
R jong ki nongtrei sorkar bad pensioners.
La lut ruh ki banks bad jaka kynshew pisa hapoh India imat wat shabar India ruh kiba kine ki arngut shpara ki la shim ram ha ka kyrteng jong ka jylla Meghalaya.
Ka sorkar MDA ka la dap da ka ram haduh niuh mat bad tang katno ka jylla Meghalaya ka la hap ne shah synshar ha ki nongpyniaid jong ki banks bad ki jaka kynshew pisa kiba shu theh (airam) pisa sah sha kane ka sorkar MDA kaba mynta kaba ym i don lad shuh ba kan siew dep ia ki ram kiba ka la dep shim na kylleng sawdong bad na man la ki jaka kynshew pisa.
Naduh ba la sdang ioh ia ka jylla Meghalaya, ym pat ju don ki sorkar kiba pynsah teng ia ka D.
A/D.
R jong ki nongtrei sorkar & pensioners, dei tang kane ka sorkar MDA jong ki arngut shipara kaba la bat sah syndon haduh ar tylli ki D.
A/D.
R – kata, kawei kaba dei naduh u bnai July haduh u December, 2021 bad sa kawei pat naduh u bnai January haduh u June, 2022.
Shano lut ka pisa ba la theh da ka sorkar Pdeng bad ka pisa shim ram jong kane ka sorkar MDA? Ki bun tang ki jingkob bad ki jingkular ba ha rukom jong kane ka sorkar MDA katba ka kam pat ka long da khongpong.
Kat kumba paw ki dak ki shin te la i ma haduh katta katta ba lada ka Party NPP kan wan biang ha ka bor synshar sa shisien, kiba bun hi ki paidbah – paidsan jong ka jylla Meghalaya kin sa iap thngan lut namar ka jinglalot palat jong kine ki arngut shipara.
Namarkata, ki paidbah khamtam ki khun u Hynniewtrep ki dei ban sian bad husiar bha lym kumta ka long lehnohei ban babe kylla.
Ka sien kaba nyngkong kaba nga iohsngew shaphang ka bamsap kaba la nam da ka bamsap pyllun tnum iing, ka dei kata ka Teapot Dome Scandal ha Ri America.
Ka don kawei ka jaka ha ka Jylla Wyoming ha Ri America kaba don u mawlong uba la oh shrong da ka mariang ha ka dur jong u ketli shet sha bad kumta la nam ia uta u mawlong da u Teapot Rock ne Teapot Dome bad ha kane ka jaka ka don ruh ka par umphiang kaba heh.
Hapdeng ka snem 1921 bad 1922 ha ka por ka jinglong President jong u Warren G Harding, ka la don ka kam bamsap kaba shyrkhei ha ka kam pynmih umphiang na kata ka par.
Katkum ka kaiphot jong ka iingdorbar Thaw Ai ne ka Senate la ong, “ka kot khubor Wall Street Journal ka la pynmih ia ka report halor ka jingbamsap bad ka jingai syrnot sop sop ia kawei ka company khaii umphiang ban kjit bad shalan ia ka umphiang na katei ka par.
U nongmihkhmat jong ka Wyoming u la ujor pyrshah ia kane ka kam bamsap bad u la buh hakhmat ka iingdorbar bad kaba la pynlong ia ka jingtohkit kaba sah nam ha ka history jong ka Ri America.
Ha kaba sdang ka Republican Party kaba don ha ka bor, ka dang pyrkhat ba kane ka jingtohkit kan jlan ne shim por bad lehse ki nongtohkit kin sa btai bad kin ym lah ban pyndep, kumta ki la thung ia uwei u dkhot uba khynnah tam jong ka Senate kum u Chairman jong ka Committee tohkit.
Ka jingkylli kaba khraw kaba don hakhmat jong u Chairman bad ka Committee ka long, “Kumno u myntri Sorkar uba bat ia ka kyrdan Interior Secretary u khie spah kynsan kynsan? Niuma, ka jingtohkit ka la long kaba sei soh bad la shem ba u Albert Fall, uba long u Interior Secretary, u la donkti ha ka kam bamsap bad u la shah pynshitom bad set phatok.
Kane ka jingtohkit ka la long kaba kongsan namar ka la plielad shuh shuh ia ka Senate ban tohkit ia kiba bun kiwei ki kam bamsap ha ki snem kiba hadien".
Ka Meghalaya wat la ka long ka Jylla kaba rit tam eh, hynrei kam duna pat ha ki kam bamsap-bampong bad ki kam tuh kam thiem ha ki jylli synshar-khadar.
Dang shen, ka jingorpait jong ka kynroh ha ka jaka ieng ki bus (ISBT) kaba dang shu plie shen ha Mawiong bad ka jingtwa jong ka pyllun tnum iing jong ka iingdorbar Thaw Ain ka Jylla kaba dang tei mynta ha Mawdiangdiang ka shat phalang ia ki kam bamsap, ki kam leh sop sop, ka treikam treijam kaba noh shiliang bad kaba pynmyntoi tang ia ki paralok ne kiba don ka jingiadei kaba jan bad ki nongsynshar.
Mynta ha Meghalaya ban bamsap ka la long ka jingmlien bad kiba bamsap ruh kim don jingiatip lem bad kim sheptieng shuh ban leh kumta.
Ngan ym klet ia ka jinglong kuman jong ki katto katne ki nongsharai Balang bad ki nongialam jong ki seng sain hima kiba kyntait ba ka don ka jingbamsap bad kiba kynteit ia ki nongiakhih kiba dawa ban pyntreikam ia ka ainpyrshah bamsap, ka Ain Lokayukta, ha ka Jylla ha ki snem 2011 haduh 2014.
Haduh mynta kine ki juh ki nongsharai Balang kiba kam ba ki dei ki nonghikai ia ki ain blei, pyllein pyllein ki len ia ki kam bamsap bad ki iai bteng ban iasnoh kti bad ki nongsynshar/nongialam sain hima ban khniot bein ia ki briew bad pyndonkam bakla ia ka bor na ka bynta ka jingmyntoi shimet.
Hadien ka jingtwa jong ka pyllun tnum iing jong ka iingdorbar Thaw Ain ka Jylla nga don shibun ki jingkylli kiba ngan buh hakhmat kumne: (i) mar mar hadien ka jingkhyllem u Executive Engineer ka tnat PWD, ka Sorkar Meghalaya u la pynshai halor ki daw kiba pynlong ia ka pyllun tnum iing ban khyllem.
Hato la pynkup bor ia u ban jubab ha ka sur bad ka dur ba tang ki Myntri ne ki heh sorkar kiba halor duh ki lah ban jubab? (ii) ka long kaba phylla ban iohi ia ka jingstet shim jingkhein bad ban batai ia ki daw, wat ban phla ruh ba ka tnat PWD ka la mynjur ia ka plan ne jingdro dur kaba bakla.
Hato u Executive Engineer u mut ban niew thala ia ka bor jingtip bad jingshem phang jong ki nongshong shnong? (iii) kumno ka tnat PWD bad u Executive Engineer ki mynjur ia ka jingoh dur kaba bakla bad balei ba ki shah ban tei ia ka iing kaba la dro dur bakla? (iv) hato mynta u Executive Engineer un pynbna paidbah ia baroh ki jingtei kiba hapoh ka jingpeit jong u, ba ha kano ka rukom la khot tender bad kumno la bate kam sha ki contractor?Mynta pat sha ka ophis jong u Shongknor badon burom ka iingdorbar Thaw Ain, ha ka Ri synshar paidbah ka ophis jong u Shongknor bad ka iingdorbar Thaw Ain baroh kawei ka long kaba kyntang bad uno uno ne kano kano kim lah ban khein dewthala ia ka.
Ym kum ka Ri Bilat, ha kaba u/ka Shongknor ka iingdorbar Thaw Ain ki iehnoh na ka jinglong dkhot ha ka seng sain hima ha ka khyllipmat ba ki shah jied kum u/ka Shongknor.
Ha Ri India kam don kum kata ka kyndon ne ka jingleh, laitnoh tang u Dr Neelam Sanjiva Reddy uba la iehnoh ia ka jinglong dkhot na ka seng sain hima hadien ba u shah jied kum u Shongknor bad u la ban jur ba u Shongknor u dei ban long uba laitluid.
Katba ha Meghalaya, u Shongknor ka iingdorbar Thaw Ain kaba mynta u long ruh u President jong ka seng sain hima, ka UDP, kaba long ka seng synrop jong ka Sorkar MDA.
Ha kum kane ka khep ba ka don ka jingkynnoh bamsap ne jingleh sop sop ha kaba tei ia ka iingdorbar, ki nongpeit pyrman kin pule ia ki kam bad jingleh jong u Shongknor katba u dang pyndonkam ia ka bor, ka iktiar jong u ban tohkit bad pynshitom ia kiba donkti ha ka jingkynnoh bamsap ha kaba tei ia ka ophis jong u bad ia ka Temple jong ka Synshar Paidbah.
U Shongknor u la pynpaw ia kaba dei ban pynpaw ba u sngewkyndit bad shaiong halor ka jingtwa jong ka pyllun tnum iing bad u la shim kyrkieh ia ka kam bad phah sha ka High Powered Committee ban thew, ban wad bad ban ai ka kaiphot.
Khlem ka jingthmu ban pynthoh bria, Shongknor ba don burom nga buh hakhmat jong phi ia kane ka jingkylli, kum u President jong ka seng sai hima kaba pynlong ruh ia kane ka Sorkar mynta, hato phi lah mo ban lait na ki jingshah tan shane bad shatai bad ai ka jingbishar ka bym lah shilliang, lada jia ba phi shem ba ka don shisha ka jingbamsap kaba lehse ki myntri jong ka sorkar bad kiwei ki iadon kti lang? Ym dei ba iewpoh ia ka bor bad iktiar jong u Shongknor, hynrei kum ki nongshong shnong ngi dawa jur na u Lokayukta ban pynstet ia ka jingtohkit halor ka jingujor jong I Kong Angela Rangad bad kiwei kiba la ujor pyrshah ia ka jingorpait ka jaka ieng bus ISBT, ki jingtrei torti ia ki jingkieng, ki surok bad kiwei de ki kam bamsap.
Ban mudui bad shim jingbishar halor ka jingtwa ka pyllun tnum iing ka iingdorbar ka Jylla bad ban sdang ia ka jingtohkit mardor.
Ha Meghalaya, ym dei tang ka bamsap kaba jyllei, hynrei kaba kham shyrkhei eh ka dei ka jingnoh shiliang bad jingleh shiliang khmat ha ka ai kam ai jam.
Tang kiba ha-iing ne ki paralok ne ki seng kiba don ka jingiadei kaba jan bad ki nongsynshar ne nongmihkhmat kiba iohlut ia ki kam ki jam ha ka Jylla.
La paw shynna ha ka pyrthei baroh kawei ba ka roi ka par ha kane ka juk mynta ne juk neo liberal ka long kaba lah shilliang bad ha ka kyrteng ka roi ka par ka jingbamsap ka suhthied bad jyllei ha man la ki bynta jong ka jingim.
Lada ym ai bai sha ne pynkham ne ai bhah ia kiba don ha ka bor, yn ym lah ban iohkam lymne pyntrei ia ki kam ki jam ne kam khaii-pateng.
Ym kum ki Ri kiba la roi, kumba ka paw ha ka case bamsap kaba la kdew shakhmat kaba la jia ha Ri America ha kaba u Interior Secretary ka Ri America u la shah bishar bad shah pynshitom, katba ha Meghalaya pat ym shym la lah ban bishar bad pynshitom ia ki heh sorkar lymne ki nongsynshar ne nongmihkhmat kiba donkti ha ki kam bamsap ha ki phew snem kiba la leit noh.
Lyngba kane ka jingthoh nga kyntu bad khot lang ia baroh ki nongshong shnong bad ki para ri kiba ngeit ha ka nongrim ban kamai ia ka hok bad bam na ka umsyep, hato ngin shah ba ka bamsap bad ka jingleh shilliang khmat kan pyntroi ia ka nongrim tipbriew tipblei? Hato ka jingioh la ka jong ka Jylla ka long kaba tat dor haduh katta? Ba yn shu pynkylla ia ka sha ka tnum iing ne ka kut jong ka jingbamsap bad jingleh sop sop? Ka kamram bad jingkitkhlieh kaba khraw ka don hakhmat jong ngi ban pyndam shisyndon ia ka puriskam kai ba kiba don ha ka bor ki lah ban leh katba ki mon bad tang kiba don spah ki lah bad don hok ban long ki nongmihkhmat ne nongsynshar.
Ngi dei ban khang lynti shi syndon ia ka jingrhah bor jong ki.
To ngin sdang na ka elekshon bad ka elekshon 2023 kam jngai shuh na ngi, kumta ki don shibun ki heh sorkar kiba dang don ha ka kam bad ki ban sa shongthait shen ne kiwei ruh ki ban sa shim voluntary pension, kiba don jingthmu ban aireng ha ka elekshon 2023.
Kine ki la pynkhreh shaid shaid, wat la ki dang don ha ka kam sorkar ruh bad kim salia ban pynkhein ia ki ain ne kyndon.
Ki don lei lei kiba nud ban pynikhmut-pynikhmat ha ki rynsan jingialang jong ki seng sain hima bad ruh kiba thaw rynsan lyngba ki tnat Sorkar ba ki bat khnang ban pynpaw pynthei ialade.
Shuh shuh, ki heh sorkar kiba dang bat ia ki kam sorkar bad kiba la thmu ban ieng elekshon khlem artatien ki pyndonkam bakla ia ka bor ne kyrdan ba ki bat ban pynthame ne pynbieij ia ki briew ban kyrshan ne iarap ia ki ha ka elekshon.
Kum ka nuksa, ki thung kam, ki ai kam contract bad kumta ter ter.
Namarkata ka daw, ka bamsap bampong ka la sdang lypa naduh ka por elekshon namar ha India ne Meghalaya ngim don ia ki kyndon ai ha ka Riti Synshar kiba tehlakam ba ki heh Sorkar kim lah ban ieng ia ki elekshon MLA/MP/MDC mar mar tang hadien ba ki shongthait na ka kam.
Ha kiwei ki Ri ki heh sorkar ki lah ban ieng elekshon ar ne lai snem hadien ba ki la shongthait na ka kam.
Niuma, wat la ha ka Jylla ngim don ia kita ki kyndon ne Ain, hynrei ki paidbah nongjied ki don ia ka bor ban hikai bad ban ym jied ia ki khnang ban iada na ki kam bamsap kiba lah ban jia hadien.
Paralok, to ngin pyneh rngiew ialade bad ngin ieng bad iakhun pyrshah ia ka bamsap, ka leh shilliang khmat bad ruh ia ka jingkam trai jong ki katto katne ki longiing ia ka kam synshar bad kam sai hima sima.
Shillong: U Conrad Sangma, myntri rangbah ka jylla, ula thoh ha ka twitter jongu, ba ula pynlong jingialang bad ka  Meghalaya Integrated Transport Project, na ka bynta ban pynbeit pynbiang ia ka iaid ka ieng bad ka leit ka wan, ha kaba ia katei ka projek, yn bei pisa da ka World Bank.
La shim ruh ba katei ka jingthmu, kan pynduna ia ka jingdheng kali ha Shillong.
La ong shuh shuh, ba yn thied noh mar mar ia 20 tylli ki bos, ban leit on bad shaw skul.
Nangta kin don 21 tylli ki electric bus, ban iaid ha ki jaka sor bad sa 12 tylli ki electric bos, na bynta ki kam shangkai pyrthei, ban sa thied nangne shakhmat.
Yn bei pisa jingiarap ruh ia 200 tylli ki kali kamai, ki ban kit ia ki mar rep bad sa 50 tylli, na bynta ki kali ban kit ia ki nongleit kai shang pyrthei.
Na ka sla bad u jyntang pat ki shna ki prewkiba rit kiba ki lah ban thang ha iing ha sem khnang ban pyniap ia ki khniang kum ia u kain pyrjong bad kiwei kiwei ki khniang.
Nga la pyni ha ka lynnong shaphang u phan ba ka dawai kaba ki ioh na une u jingthung ka long kaba lah ban pyndonkam ban pyniap ia ka niangpulit kaba bam ia u phan.
Ha ki katto katne ki jaka ha Africa ki la pyndonkam ia u pawdar jong une u jingthung ban pyniap wat ia ki khniang kiba bam ia u dieng bad ki sla kophi.
Uwei u Mr.
Le Pelley u la shim ka umphniang sharak kaba bha (of high flash point) bad u la theh ia ka suki-suki halor u pawdar pyrethrum kum ban jiar ia ka, nangta u sa pyndonkam ia ka ban synreit hapoh ka jain kaba tap ia u dieng kophi khnang ban pyniap ia ki khniang kiba pynjulor ia u.
Lada pyndonkam da ka umphniang sharak kaba sniewkane ka lah ban pyniap ia ki sla.
U pyrethrum u long u jingthung uba itynnad, lah ban thung ia u kum u syntiew ruh.
Une u iadei kur jan eh bad u syntiew Chrysanthemum.
Ka kyrteng saians jong u ruh ka long Chrysanthemum roseum bad Chrysanthemum cinaratioefolium, ki ar jaid ki pyrethrum kiba ki ju rep.
La khot ‘roseum’ ia utei uba nyngkong namar u don ki syntiew kiba saw, uba ar pat u don ki syntiew kiba lieh.
Une uba ar imat u kham bha ban ia uba nyngkong.
U pyrethrum u lah ban jrong haduh kumba shi phut shiteng ne.
U pyrethrum u long bha ha ki jaka kiba khriat bad ha kiba jrong palat ia ka 4500 phut halor ka sla duriaw.
Kata um long ha ka ri War ri Bhoi lane ha ki ri thor.
U long u jingthung uba ki thung bha ha Japan.
Dei na kane ka daw ba ka jingrep pyrethrum ka la roi stet ha kane ka ri India bad ha ki lum Khasi ruh, namar ba ym lah ioh shuh ia u pawdar pyrethrum na kiwei-kiwei ki dawai kiba ki shna na une u jingthung katba ka dangneh ka thma.
Ki kham rep pyrethrum ruh ha Kenya (Africa) ha ki lum jong kata ka jaka.
Hangne ha ri India ruh ki la kham rep bha ia une u jingthung ha Kashmir bad kiwei kiwei ki jaka lum jong kane ka ri.
Une u jingthung u long ha ki khyndew ki bym da sboh eh.
U lah ruh ban long hajan poh ki dieng kum ki dieng soh peach lane wat ki dieng kseh ruh.
Lada ka khyndew ka long kaba sboh eh ki lah ban kham duna, hynrei ki sla kin kham bun.
Ia une u jingthung lah ban thung na u symbai lane da ki khun kiba lah ban pyniakhlad na u kmie.
Imat ka kham bha bad ka kham stet ruh ban pynroi da kaba thung da ki khun kiba shu pyniakhlad na u kmie.
Lada thung da u symbai, lah ban thung ha u bnai March-April lane ha u bnai September-October.
Ha ri Khasi imat ka kham bha ban thung ha u bnai March.
U symbai u leit kumba shi pound ha ka shi ekar.
Shuwa ban thung ki da pdem ia u symbai hapoh um katto-katne kynta, hadien kata ki sop ia u ha ka byrni bad ki tep hapoh khyndew kumba 4 ne 5 sngi.
Hadien kata pat ki sa khleh bad ka khyndew bad ki sa ber ha ka jaka sara.
Ia ki sara lah ban pynkynriah sha ka lyngkha ha u bnai April-May-June.
Ha lyngkha ki thung ha ka jingjngai kumba shi phut shiteng uwei na uwei.
Ha ri Khasi-Jaintia une u jingthung u lah ban long khlem da ai um (irrigate), kata tang ka um slap ka la biang.
Ynda kumba lai pawa na ki syntiew ki la sdang ban plie, kata ka por ban kheit ia ki syntiewka la poi.
Lada ym kheit ia ki ha ka por kaba biang kata ka jingmih ruh ka duna bad ka jingbha jong u syntiew na ka bynta ban shna dawai ruh ka duna.
Lah ban ioh haduh kumba 5 mon u syntiew na ka shi ekar.
Ynda la lah kheit ia ki syntiew ki thad pynrkhiang ia ki ha ka sngi bad ki sa die ia ki tang shu lah pynrkhiang.
LYNNONG – 21 U SOHNIAMTRA, U SOHMYNDONG BAD KIWEI KIWEI KI SOHJEW KI SOHTHIANG Ha kane ka lynnong ngan thoh shaphang u sohniamtra, u sohmyndong bad kiwei-kiwei ki soh kiba iadei kur bad ki, bad kiba lakhot lang ha ka ktien phareng ki ‘citrus fruits’ (kynnoh sitros phrut).
Kine ki jait soh imat ki mih nyngkong-nyngshap ha kane ka ri India.
U Professor Tanaka, u Japanese uba tip bha shaphang kine ki jaid soh, u ong ba kine ki jaid soh baroh ki mih nyngkong-nyngshap ha Assam, lane ha ka ri War jong ka ri Khasi bad Jaintia, bad nangne ki la phriang kylleng ka pyrthei.
Ka jingbun jong kine ki jaid soh ha ri War jong ngi imat ka long ka sakhi kaba khlain bha ba kine ki jaid soh ki lah kumta ban mih ha ki ri them jong ka ri Khasi bad Jaintia.
Ngi don ha ri War u sohniamtra, u sohmyndong, u sohniangriang, u soh kwit, u sohmyngngor, u sohpai, u sohmat, u sohsyiem, u sohsying, u sohlong, u sohkhyllah, bad kiwei kiwei kiba ka pyrthei shabar ka ri  Khasi kim pat tip.
Ka pyrthei ka dang ap ia u riewstad, lehse na ri Khasi, uba lah ban wad kham bniah ia kine ki soh bad u ban pynithuh ia ki sha kiwei pat ki jaid bynriew jong ka pyrthei.
Ki ri jong ka pyrthei kiba kham thung bha ia kine ki jaid soh ki long kine: ka ri Amerika, ka Brazil (South America), ka Spain, ka Italy, ka China, ka Japan, ka India, bad ka ri Kanaan (Palestine).
Na kitei ki jaid soh baroh kiba nga la jer kyrteng hangne, uba ki kham thung eh ha kitei ki ri jong ka pyrthei u long u sohniamtra.
Uba bud pat ia u sohniamtra u long uba ki khot ha ka ktien phareng u ‘grapefruit’.
Une u syriem eh ia u sohkhyllah.
Imat u la mih kumno-re-kumno na utei, bad ynda hadien u la leit poi sha America ha kaba ki la pynroi bad bam bha ia une, bad mynta u la phriang kylleng ka pyrthei; bad lehse ka jingwan jong u mynta sha ri India ka long ka jingwan kylla biang sha la iing ynda u la pyndonkam ialade ha kylleng ki ri ka pyrthei.
Uwei pat uba ki kham rep na kitei ki jaid soh u long u sohmyndong.
Shillong: Ka St Anthony’s College Shillong ka pyntip ba ki samla pule ha ka Science bad Commerce ba kwah ban ïoh wan pule ha kane ka jaka pule kim donkam ban thoh CUET bad kino kino kiba pass ha ka kyrdan top 10 kin lah ban ïoh rung ban leit pule beit ha kane ka jaka pule(spot admission).
Ka St Anthony’s ka pyntip ruh ba ïa ki jingïoh mark ban ïoh rung(cut off percentage) kan sa ai jingtip ynda la dep pynbna resol da ka MBOSE mynta ka sngi.
Shuh shuh la pyntip ban ïoh rung pule hangne yn leh beit da ka online bad ki samla pule ki lah ban thep ha ka website www.
admission.
anthonys.
ac.
in.
Shillong:Ka synjuk ki nongsynshar shnong jong ki 11 tylli ki shnong ba kynthup ïa ka Nongrim Sadew, Mawkriah East, Maw kriah West, Laitjem, Sadew, Marbañiang Umseiñiong, Ritmawñiew, Baniuñ, Pomlum, Mawnianglah and Mawrashe hapoh ka shatri jong ka JOINT ACTION COMMITTEE 11 SHNONG UPPER SHILLONG, ki la leit ban ïa kynduh ïa u Symbud Myntri Rangbah ka jylla uba peit ruh ïa ka tnad bording u Bah Prestone Tynsong, halor ka jingpynhap jubor ïa kitei ki shnong sha Umlyngka Distribution Sub Division.
Haba kren sha ki lad pathai khubor, u Convener jong ka JAC u Bah Leonel Nongkhlaw, u la ïathuh ba ka jingweng noh ka tnad bording ïa ki 11 tylli ki shnong na ka Upper Shillong Distribution Sub Division ban pynhap pat sha Umlyngka Distribution Sub Division ka pynsaja ïa ki paidbah nongshong shnong jong kitei ki shnong, namar hadien ba la pynhap sha ka Umlyngka Distribution Sub Division ki nongshong ki hap ban hiar khnang shaduh Shillong ha ophis ka tnad bording kaba don mar pyrshah bad ka Secretariat kata mynshuwa ki lah ban pyndep ïa kino kino ki kam tang ha 6 mer, kum ban siew bai lait ne ban leh connection thymmai ne kino kino ki kam ba dei bad ki kam bording.
Shuh shuh u la ïathuh, ba na ka liang ki ophisar kim shem don satia kano kano ka jingkynjoh ktien sha ki nongshong shnong ha shuwa ban shim ïa kane ka sienjam bad kane ka jingleh jong ki ka long beit na bynta ka bit ka biang jong ki ophisar ym satia na bynta ka jingsuk u paidbah nongthang bording.
Hadien ba na ka liang ka JAC ka la ïoh ban wan ïa kynduh bad u Symbud Myntri Rangbah, u la ïathuh ba un hukum ïa ka tnad ba ka dei ban pyndam noh mardor ïa ka jingpynbna jong ka bad ban pynneh beit ïa kine ki shnong ha ka Upper Shillong Distribution Sub Division ban pynsuk ïa ki paidbah nongthang bording jong kine ki shnong.
Shillong:U MLA ka North Shillong u Bah Adelbert Nongrum, mynhynnin ka sngi u la dawa na ka sorkar ba ka dei ban thung da ka kynhun tohkit laitluid kaba yn khlieh da ki nongbishar (independent judicial enquiry) halor ka jingkhyllem u mot pyllun ba la tei ha tnum ka ïing dorbar thaw aiñ ba thymmai ka jylla ha Maw diangdiang.
Haba kren sha ki lad pathai khubor, na ka liang une u MLA ka North Shillong, u la ong ba wat lada u don lang bad ka sorkar ruh, hynrei um kwah ban shu sngap bad peit ïa ki kam kiba ka sorkar ka leh hynrei u long uba la kloi ban kren ïa ka sur jong u paidbah na bynta ka bit ka biang jong ki.
Shuh shuh Ia ong ba kiei kiei kiba jia ha kine ki khyndiat sngi ka long kaba pyntharai sniew wat para ba don lang ha ka sorkar ruh.
U Bah Adelbert u la ong ruh ba kumno kane ka ïing kaba u barikor ba peit ïa ka, u kam ba kan lah ban ïeng wat lada wan u jumai, hynrei balei haba ym don satia tang u jumai ruh ka khyllem pynban, pynpaw jinglyngngoh u Bah Adelbert.
Shuh shuh u la kynnoh ba ka jingkwah burom palat ka sorkar ha baroh ki kam kiba ka leh, ka pynlong ban jia kiei kiei kiba u paidbah um hun lada phai sha ka jingsoi MoU bad ka sorkar Assam ne ka jingkwah ban pyndep kloi ïa ka jingtei ïa ka ïing dorbar thaw aiñ kaba thymmai.
Shuh shuh u la dawa ba ka sorkar ka dei ban weng kam shipor katba ka jingtohkit ka dang ïaid khnang ba ka ka jingtohkit kan long kaba ym don kano kano ka jingïashah liang.
U Bah Adelbert u la dawa ruh ba dei ban tohkit ïa ka jingïoh ka kompeni ban pyntrei ïa kane ka jingtei ïa ka ïing dorbar thaw aiñ ka jylla.
Ka 16 tarik u bnai Jymmang, ka dei ka sngi, ka ba uwei pa uwei u Khasi ba ieid bad burom ia la ka jinglong Khasi, ia la ka thymmei, ka saiñ pyrkhat, ka culture bad ka nongrim lajong, un dap da ka jingsngewnguh bad ka jingsngewsarong ia u wei na ki riewkhraw ka Mei Ri Khasi bad ka mei Ri Bharat hi baroh kawei, u ba ia ngi iwei pa iwei lah pyrshang ban pynklet bad pynjah syndon ia ka nam ba khraw jong u.
U dei u unsung Hero jong ka jaidbynriew Khasi jong ngi.
Kane ka sngi ka dei ka sngi lyngkhuh sngi iap ba 119 snem jong u riewkhraw pyrkhat, riew ieid ri ieid Jaidbynriew bad u riewshemphang u ba lah ban pyniaryngkatdor bad u Lok Manya Tilak, u Mahatma Gandhi bad kiwei de ki riewkhraw ka Ri India, u ta u dei U Babu Jeebon Roy Mairom,u ba la ieh khunswet ia ka ri jongngi ha ka 16 tarik u Bnai Jymmang 1903.
Ia une u riewkhraw la tip bad ñiew kum uwei na ki riewshemphang jong ka ri Khasi da baroh ki Dkhar bad ki Phareng katba kaba sngewsih ka long, ba napdeng jongngi ki Khasi pat tang kumba 20% ei ei ki briew kiba tip bad iohsngew ia ka nam une u riewkhraw.
Kumta, ngam lah khlem da thoh khyndiat khynsoit shaphang jong I Babu Jeebon Roy khnang ba ka pateng jongngi kan nym sah dum halor ki kam ba khraw jong une u Rangbah.
Baroh ngi tip ba ia u Thomas Jones la tip kum ‘u kpa ki Dak Khasi’ u JJM Nichol Roy kum u kpa ka District Council, ter ter….
kat ba ia u kpa ka jaidbynriew Khasi lajong pat ngim tip, imat ba um don ia ka kyrteng ba kham pher!.
La kha ia I Jeebon Roy Mairom hashnong Saitsohpen-Sohra ha u snem 1838 (hadien ka jingkhlad noh I Paiem Tirot Sing Syiem).
Ka kmie jong I ka dei ka Bijan Laitkynsew Jiat Mairom bad u kpa jong I u dei u Ram Singh Korkata, Jait Rani.
I Jeebon roy, I don lai ngut shi para bad I dei I khun phrangsngi jong ki kmie ki kpa jong I, ha ka jinglong khynnah jong I, I khlem ioh ban leit shongskul namar ha kata ka por ym pat don skul hapoh ri Khasi jongngi, pynban I long u khynnah u ba smat ba sting, ba proh jabieng, ba pnah ka ktien ka thylliej kumjuh ha ki kam baroh.
Shuh shuh I dei na ka longing kaba heh ka khaiï ka pateng bad ki ba na ri thor, kumta I iohlad ban ia kren ia kynduh bad ki briew kiba na rithor bad kumjuh ki phareng ruh.
Nalor ba I lah long lypa I khynnah ba don sap bad haba I iohlad I ju leit bud sha hat bad la I meikha bad ki kmie ki kpa sha kylleng ka ri dkhar, I lah ban thoh bad kren ia ki bun tylli ki jait ktien naduh ka ktien Phareng, Hindi, Odiya, Assamese, Sanskrit, Bangla etc……….
Ha ka rta kaba 20 snem ei ei I la ioh kam sorkar bad long kum u nongpynsngewthuh ktien hapdeng ki Phareng bad ki Khasi, Khar Bangalee bad ki Khasi, kumta ter ter….
bad I long I ba tbit haduh katta katta.
I la bat bun tylli ki kyrdan ha ka kam sorkar jong I, kum u Jailor, A.
E.
C bad kiwei kiwei de.
I long u briew u ba dap main shynrang bad I shongkhia bad shongkun shisha.
Ki kam ba khraw kiba I babu Jeebon Roy I lah leh na ka bynta ka ri bad jaidbynriew Khasi ka long shisha kaba ma ngi baroh mynta ngi dei ban sngewnguh bad brurom shi katdei eh.
Mynta haba ngi leit ngi wan ngi leit da ki kali, ngi ioh jingshai na ka bording hato ngi ju pyrkhat uei u ba wanrah nyngkong eh shangi? Dei I Babu Jeebon Roy ba hikai nyngkong eh ban pyndonkam da ki kali kulai bad kali masi bad pynsuk ia ka kit ka bah khamtam ia ki mar pohkhyndew kum u Mawshun, dewiong etc.
ha kato kapor dei tang ma I ba lah ban ia shan bad ki bor sorkar Phareng ha ka tih Mawshun bad Dewiong.
Haba ngi dih Coffee, ngi dei ban da kynmaw ba dei I Babu Jeebon Roy ba wanrah symbai nyngkong eh bad hikai ruh ban thung ia u coffee sha ki thaiñ Mynteng.
U Sohphoh uba ngi ju bam pyngngad ruh u dei ba wan rah symbai I babu Jeebon Roy.
Ia u symbai phan ki ong dei u David Scott ba wanrah symbai nyngkong eh, hynrei dei I Babu Jeebon Roy I ba la hikai ban thung na ka bynta ban die bad thawlad ban ioh bam na kaba die ia u phan.
Ki jait jhur thymmai bapher bapher la hikai ban thung ne rep da I babu Jeebon Roy.
I dei u kpa ka pule puthi jong ka ri Khasi, lyngba ka jingsdang jong I ia ka skul M.
E ha Shillong Mawkhar, wat hadien ka jingkyntait ka sorkar Phareng ban kyntiew ia ki skul sha ki kyrdan ba kham halor.
Bad kane ka skul ka dei ka skul kaba nyngkong duh ha ka thaiñ shatei lam mihngi ha kaba ki paidbynriew na sha Naga, Mizo bad kiwei kiwei ki wan ban shongskul hangtei.
Ka Ri Khasi Press, Mawkhar ka dei ka jaka shon kot kaba nyngkong duh ha ri Khasi bad ia kane ruh dei ma I hi ba sdang nyngkong, khnang ban lah ban pynmih paidbah ia ka jingtip shaphang ki Trai ri ki Khasi lyngba ki khasi ym lyngba ki Phareng.
Bad ia kane ruh ki phareng ki la pyrshang ban khñiot hynrei kim lah satia.
Ka sor Shillong, ka nongbah jong ka Assam mynshwa bad ka Nongbah jong ka jylla Meghalaya mynta ka dei kaba la saiñdur bad pynwandur da I Babu Jeebon Roy.
Dei ma I, iba pyrsat mynsiem bad pynshlur ia ki samla Khasi ban seng bad don la ka jong ka Seng ban iada iala ka niam ka tynrai, riti dustur bad la tip i aka kum ka Seng Khasi.
I thoh shibun ki kot shaphang ka la jong, ka ri Khasi bad ka niam lajong, kum ka Kitab Shaphang uwei u Blei, ka Niam jong ki Khasi, ka History jong ka Ri India, bad ruh pynkylla Khasi ia ki kot Ramayana bad kiwei kiwei.
I ju ialam kai ia ki Khasi sha ri dkhar kum sha Kolkata, Delhi bad sha kiwei de ki jaka khnang ba ki Khasi kin tip ia ka rukom im jong kiwei pat ki para nong India.
Lehse dang bun kiei kiei ki kam kiba I la leh naka bynta jong ngi ki Khasi, hynrei ngi sniewbok namar ba ngi shah synshar ha ki bor nongwei kiba pyrshang ban pynjah rngai ia ki jingtip shaphang jong i.
bad kane ka hiar raibi haduh mynta ruh, ngim shym la ioh satia kata ka jingkyntu naka liang ki bor pyniaid ban kynmaw ieid ia kano kano ka sngi kyrpang ha ka kyrteng jong I Babu Jeebon Roy Mairom, wat hadien ba ngi lah kynjoh ia ka 50 snem ka jingioh ia la ka jylla lajong.
Kumta, lyngba ine I jingthoh nga kyrpad ia kito kiba pule ia kane ka jingthoh jongnga ba phin kynmaw pyrkhat sani bha halor ki kam jong I bad ruh ia wad bniah lang shaphang jong I bad ban kynmaw burom bad sngewnguh ia une u riewshemphang ba palat liam ka jaitbynriew jongngi bad ruh ban pynsngew lang sha ki pateng jongngi shaphang ka nam ba khraw jong u, shuh shuh ba ngin tip bad ithuh ia uta u Kpa Ka jaitbynriew Khasi kumba ong kiwei pat,i.
e u Rai Sahib Sivnath Dutta.
sngewtynnat shibun ban tip shaphang ki riew khraw ka ri.
Nongpoh: Ha kawei ka jingjia, kaba la jia mynta ka step ha shnong Sabuda, arngut ki briew ki la duh noh ia la ka jong ka jingim, kata hadien ba ki la shah tied shah bom ha uwei u briew uba la tip kum u Sheltiroy Mukhim, uba la suba ba u dei briew ba don jingduna ha ka bor pyrkhat pyrdain.
Katei ka longkmie kaba la khlad noh hashen, ka dei kaba la tip kum ka Dribon Mukhim, katba utei u rangbah u dei uba la tip kum u Rilan Mukhim, uba la khlad mynta ka janmiet, kata hapdeng ka jingshah sumar ha NEIGHRIMS Shillong.
Nalor katei ka jingkhlad noh kitei ki arngut, sa kawei ka heprit kaba dang 12 snem ka rta, ka la mynsaw bad mynta ka dang don hapdeng ka jingshah sumar.
Ka tyllong khubor ka iathuh, ba ki pulit ka  Mawlasnai Police Outpost, tang mar ia tip halor katei ka jingjia, ki la leit mar mar sha katei ka jaka, ha kaba ki la lap ia ka jingshisha bad kiba la lap ba katei ka Longkmie kaba la khlad noh hashen, hynrei ia utei u rangbah lem bad ka Heprit kiba la mynsaw, la pynkit noh ia ki sha ki jaka sumar.
Shawa ba ki pulit kin poi ha katei ka jaka, kiba haiing ki la lah ban bat noh ia utei u briew uba don jingduna ha ka bor pyrkhat bad hadien kata sa shimti noh da ki pulit ka Meghalaya.
Shillong:U Myntri Rangbah ka jylla u Conrad Sangma, mynhynnin ka sngi u la pyntip ba na ka liang jong u, u la ïakren bad u Myntri Rangbah ka jylla Assam halor ka jingshah tied shah bom bad ka jingshah rah arngut ki nongshong shnong ka Mallangkona ha ki pulit Assam.
Haba kren sha ki lad pathai khubor hadien ba la wai ka jingialang ka kynhun myntri u Conrad Sanagma u la hukum ia ki pulit ka jylla ba kin pynlong da ka jingtohkit halor kane ka jingjia.
Shuh shuh u la ïathuh ba u MR ka Assam u la kular ban ai jingbthah sha u SP bad ki pulit jong ka Goalpara District ba kum kine kiei kiei kim dei ban jia biang.
Kum ban shu pynkynmaw hangne ba dang mynta ka taïew ki pulit Assam ki la wan sha ka shnong Mallangkona ban pynsahngeh ïa ka jingtei ki nongshong shnong ïa ka kudam bad ki shoh ki bom naphang bad ha kane ka jingleh tohmet ki pulit Assam ka la pynmynsaw ïa ki 6 ngut ki rangbah bad 3 ngut ki longkmie.
Shillong: Ka Dorbar Shnong Umkiang, ka pynpaw ia ka jingsngewkhia kaba jur halor ka jingbym biang ka rukom trei kam ka Meghalaya Rural Bank, Umkiang Branch.
Kane ka jingbym trei kam bha kane ka Bank ka long ba ki paitbah ki iakynduh jingeh na ka daw ka jingbym don link (Internet Connectivity) ha manla ka por.
Ka jingiakynduh jingeh jong ki paitbah (customers) kiba donkam ha kane ka Bank kam long tang ia ki Nongshong Shnong Umkiang, hynrei wat ia kiwei kiwei de ki Nongshong Shnong naduh Ratacherra, Dona Skur, bad shaduh Huroi, Lejri, Borsara, Kuliang bad Pyrtakuna ki pynlut sngi / por ban leit donkam ha katei ka Bank hynrei ynda la wan ki sah lyngngoh bad khuslai jingmut namar ki lah thait la ngiah ia ka jubab kaba mih na kane ka Bank.
Haba ia nujor ia kiwei pat ki Bank kiba don hapoh ka Shnong Umkiang, ki ruh ki ju duh link, hynrei ki lah ban pat ban pynbiang tang da ki shisngi ne arsngi.
Hynrei kane ka MRB Umkiang, pat barobor ka ju pynjynjar ia ki paitbah da ka jingbym don Network da ki taiew.
Ha ka jingshisha u Nongpeit u Branch Manager bad ki nongpeit peit ia kane ka Bank ki la kular ban pynbiang ia ka Network (link), hynrei da ki bnai kim lah ban leh kumba ki la khlei / kular ha ki Nongialam Shnong.
Kumta namar ka jingud jingnam jong ki Nongshong Shnong Umkiangm ne na kiwei pat ki para marjan Shnong,  ka Dorbar Shnong Umkiang, kam banse ban  ban KHANG TALA NOH,  ia kane ka Bank HAPOH SHITAIEW/ARTAIEW, lada kane ka Bank kam lah ban pynbiang pura ia ka Network.
Shillong:Ka jingkhaii na Bholaganj lane na majai, ka la thut mynta, la jan don shi bnai eiei bad ka daw, ka long ba ka tnat khlaw jong ka sorkar jylla, lyngba U District Forest Officer (DFO), kam ai shalan shuh ban khaii mawshun, na katei ka kad khaii.
Ha ka jing iakren bad U bah Me thos Marwein, uba dei U General Secretary ka Majai Exporters Association, u kren lyng ngoh ruh, ba katei ka jing pynduh sha lan, ka jia beit thik tang ia ka kad khaii na Majai, katba kiwei ki kad khaii, kum ka Dawki, Borsora, Bakli, Beltoli kim shah pynthut satia ha kane ka dur.
Ha ka jingbatai utei u rangbah, u iathuh ba ha kine ki sngi, ki shu pyntyllun ia ka jingkhaii jongki, lyngba ki challan jong U bah Khlur Wan, uba don ia ka major mining licence.
Shillong:Ki nongshong shnong jong ar tylli ki shnong kiba don sha ki thaiñ Pynursla, ki la ïoh da u khaw ba pher, uba ki ong u dei u khaw plastik.
Haba u Ru pang u pyrshang ban ïa kren bad u Bah Rising Khongkrom, na ka shnong Pyrnai kaba don harum Pynursla bad u Bah Khemborlang Kharmu, na ka shnong Nongjri kaba ki ïaid na Pomlum harum Laitlyngkot ki la ïathuh ba ïa une u khaw ki ïoh dei na ki dukan rashon bad jong u bnai Ïaiong.
Kat kum ka jingïathuh jong ki la ong ba une u khaw ba ki ïoh lada buh hapoh um ruh u per kum ka plastik bad wat ka ja ruh lada shet ka kham blad bad kham jem bad ki la ong ruh don kiba pynhiar, lada bam ïa ka ja, na une u khaw.
Shuh shuh ki la ong ba ïa une u khaw la khleh lang bad u khaw uba bam paidbah bad ki ong ruh ba ka jingkhleh ka long long ha kata ka rukom, kaba yn ym da ithuh satia, namar ki khleh kham bun hi u khaw ba ia bam paidbah.
Given rise Dublicate  in Gujarat Government.
Shillong: Ka Seng Hynñiewtrep Youth’s Council HYC seng kmie mynta ka sngi ka la leit ban ai da ka dorkhas ha u Lat ka jylla u Satya Pal Malik ba un ïakren bad ka tnad ki kam poh ïing ka sorkar pdeng, ban ai jing ithuh noh ïa kiba dang bat ïa ka niam Tynrai ne Niam Tre kum ki ritpaid.
Haba kren sha ki lad pathai khubor, na ka liang u Bah Roykupar Synrem u General Secratary ka HYC u la ïathuh ba na ka liang ka seng ka la ai da kane ka dorkhas sha u lat khnang ba kito kiba dang bat dang ksoh ïa ka niam Tynrai ne Niam Tre kin ïoh lem ïa ka jingithuh hapoh ka National Commission for Minorities Act, 1992 kumba ki Khristan, ki Muslim, Sikh, Buddhists, Parsis.
Haba kren sha ki lad pathai khubor, u Bah Roykupar, u la ïathuh ba kane ka jingdawa ka HYC ka long khnang ba kito kiba dang bat ïa ka niam Tynrai kin ïoh ki jingmyntoi ba la mang kyrpang na bynta ki ritpaid kum ki scholarship bad kiwei de ki jingmyntoi kiba ki lah ban ïoh.
Ha ri India baroh kawei kiba dang bat ïa ka niam Tynrai ki don kumba 3 lak eiei.
“Na ka liang u Lat u la kular ban shimkhia ban ïakren bad ka tnad ki kam poh ïing ka sorkar pdeng halor kane ka jingdawa ka seng" ïathuh u Bah Roykupar.
Shuh shuh u la ïathuh ba na ka liang ka HYC ka phah ruh da ka shithi sha ka tnad ki kam poh ïing ka sorkar pdeng ban batai ïa ki daw ba balei ki khun ka Niam Tynrai ki dei ban ïoh ïa ka jingithuh kum ki dkhot ka kynhun niam rit paid.
Kumban shu pynkynmaw hangne ba ha u snem 2020 ka la don ka jingleit tied jingkhang ha Meghalaya High Court da ka muktiar ka Kong Delina Khongdup ban ai jingithuh noh ïa ki nongbud ka niam Tynrai ne Niam Khasi bad ïa ki Hindu kum ki rit paid.
Ha u snem 2019 ruh ka Seng Khasi Kenmynsaw Syntein, Mawsynram Syiemship, ka la phah da ka shithi sha u Shongknor ka National Commission for Minorities, ban ai jingithuh noh ïa ka niam Khasi kum ka kynhun niam rit paid ha ka ri India.
Shillong: Ka KSU Mawprem Unit hadien ba ka la ioh ia ka jingujor na uwei u samla ha ka 21/5/22, ba don uwei u bar jylla, uba wan lum pisa na ki nongshong shnong ka thaiñ Mawprem, da kaba sam ia ki kot appeal sha ki paidbah kaba ong ba u dei u briew bym nangkren, ba don ka para bym lah kren, ka kmie ba iap na ka daw ba shah puid por ba ka kha ia ki khun ba don artylli khlieh bad u kpa uba iap na ka daw ka jingshah bat electric, kiba bun na ki paradoh para snam da ka jinglui lui kila synniang pisa sha une u dkhar, khlem da kylli khlem da tohkit bha ban wad ia ka jingshisha.
Mar sien ioh jingtip ka seng mardor ka la pyrshang ban thwet ia une u briew hynrei sniew bok namar ym lap dien shuh.
Shuh shuh haba ka Seng ka wad jingtip ia kata ka seng leh isynei kaba une u dkhar u la pyndonkam ban lum pisa, la shem ba kadei ka seng kaba na napoh jylla Andhra Pradesh.
Kaba pynlyngngoh shuh shuh ka long ba watla une u dkhar u wan lum pisa khlem da lah ban pyni ia kino kino ki kot ki Sla kiba ki Bor Synshar District ne bor synshar shnong ki ai jingbit ia u ban lum pisa na ki paidbah, hynrei da ki phew ngut ki paidbah na kane ka jaka ki la synniang pisa kylluid mynsiem da ki lut 500,200 bad 100.
Lada ki paidbah ka bri Hynñiewtrep ki kylluid mynsiem ban synniang jingiarap ia ki paradoh parasnam lajong kiba duk, ba jynjar ba pang bad shitom kumba ki kylluid mynsiem ban ai sha une u mynder, kane kan long ka jingkyrkhu bakhraw eh ia ki paradoh parasnam kiba mad shibun ki jingjynjar ha kine ki khyndiat por na ka daw ka jingshah lynshop ha ki bor mariang.
Phewse ka long mar khongpong.
Ia u mynder te ki ia doh, ia u jong lajong te baroh kin kynthoh laiphew jait lada u leh kumba leh une u mynder.
Kumta lyngba kane ka kyrwoh ka KSU Mawprem Unit ka kyntu ia ki paradoh para snam, ia ki nongsynshar shnong, bad ki dkhot jong ka seng na kylleng ka bri Hynñiewtrep ba kin peitngor, ban husiar na ka jingwan shim kabu kum kine ki briew kiba ka seng ka i suba jur ba ka dei ki scammers.
Kaei kaba la jia ha Smit ba u dkhar ba leh mynleh kum u nongdie tiar, u dei pynban u nonglute ia kawei ka longkmie.
Ha kane kynti ruh, ñiuma kum une u briew ba wan lum pisa donation na ki paidbah kane ka dong ka thaiñ ruh u lah ban dei pynban u nonglute ynda u la iohlad.
u mama te.
Shillong: U nongïalam ka liang pyrshah uba dei ruh u Myntri Rangbah barim ka jylla, u Dr Mukul Sangma mynta ka sngi haba kren sha ki lad pathai khubor ha kaba ïadei bad ka jingkhyllem mot pyllun ba la tei ha tnum ka ïing dorbar thaw aiñ ka jylla ha Mawdiangdiang u la dawa ba ki ophisar ba peit pyrman bad ba don bynta ha kaban shim ïa kino kino ki rai ki dei ban shah pynhap beit ha ka thup kiba hap shah tohkit (respondent) tad haduh ba ynda la lah ba kim don kano kano ka jyrsi na ka liang jong ki.
Haba kren halor ka jingthung kynhun tohkit na ka liang u Dr Mukul Sangma u la pdiang sngewbha ïa kane ka mat bad haba jubab ba haduh katno la sipor ïa kane ka kynhun tohkit ban aiti ïa ka kaiphot na ka liang u Dr Mukul u la ïathuh ba khnang ban ym don kano kano ka jingleh kyrkieh ban pyndep tang ban dep rukom na ka liang ka High Powered Committee (HPC) kam shem la buh por satia tangba u ïathuh ba ka HPC ka la bthah ban leh katba lah ban pyndep ha ka por kaba biang.
Haba kren halor ka jingkhyllem u mot pyllun na ka liang u Dr Mukul u ong ba ka long kaei kaei kaba kyndit ban ïohi ïa kum kine ki apot kat ïa ka ïing dorbar thaw aiñ bad u la ong “Ngi dei ban kynmaw ba kane ka paki ba ngi tei kam dei tang na ka bynta jong ngi hynrei na bynta ki pateng ban wad na kata ka daw dei ban leh paka haba tei ïa ka".
Shuh shuh u Dr Mukul u la ban ba naduh ka sngi kaba nyngkong u la ai jingmut ba khnang ban pynthikna ba ka don ka jingtrei kaba paka ïa ki ïing bad kino kino ki paki ka sorkar dei ban thung beit da ka kynhun laitluid ban peit pyrman ne ka independent committee for ensuring quality control khnang ban don ka jingïaid beit haba pyntrei ïa ka jingtei ïa ka ïing dorbar thaw aiñ kaba thymmai.
Haba jubab pat, la hato ka don ne em ka jingtorti u contractor ne ka jingbakla u nongpynwan dur ne designer na ka liang u Dr Mukul u ong ba ïa kane hi um pat lah ban ong tad haduh ban da ïoh ka kaiphot na ka kynhun tohkit.
Haba kylli pat la kane ka paki jong ka ïing dorbar thaw aiñ ka jylla, ka la shu heh than, na ka liang u Dr Mukul u ong ba ha shuwa ban shim ïa kane ka rai la ïa mynjur lang da baroh hadien ba la ïatai ïa ki jingdonkam ym eh tang ka pateng ba mynta hynrei ïa kiba hadien ruh.
Shuh shuh u la ban ba kane ka jingtei hi kan dei beit ka jingmyntoi ïa ki komiti ka assembly ban ïoh la ki ophis bad ki jaka treikam kiba paka.
Ha kaba ïadei pat bad ka jingjia orpait ka jaka pynïeng bos ne ISBT na ka liang u Dr Mukul, u ong ba ka jinghiar ka dor ki jingtei ka long kaei kaei ka ban pynduh nong ïa ka jylla bad u la ban biang ba khnang ban pynthikna ba ki jingtei da ka sorkar ki dei ban long kiba paka dei ban thung beit da ka kynhun kaba laitluid ban peit pyrman ba ki jingtei ki dei ban long kat kum ki kyndon bad ban pynthikna ba ki long kiba paka.
UVALDE (TEXAS): U samla uba 18 snem ka rta, ula siat naphang bad pyniap ia 19ngut ki khynnah skul bad 2ngut ki nonghikai.
Utei u samla, u leit rung na kawei ka klas sha kawei pat, hynnin ka sngi, ha kaba u shu siat naphang ia ki khynnah skul.
Mar kumta ki pulit, ki la leit mar mar sha katei ka jaka, ha kaba ki la siat iap noh ia u.
Nalor kitei ki khynnah rit, ki don sa 2ngut ki rangbah kiba iap, ong u  Sen.
Roland Gutierrez, uba la pyntip sha ki pulit, halor katei ka jingjia.
Kane ka jingjia, kaba la jia ha  Robb Elementary School, ka dei ha ka nongbah Latino, Uvalde; jong ka United States, ka dei ka jingjia, kaba triem tam, haduh ka jingsiat iap jong uwei u riew kieng atiar, ia 22ngut ki khynnah rit bad hynriew ngut ki rangbah ha  Sandy Hook Elementary ha Newtown, Connecticut, kaba la jia la jan arphew snem mynshwa.
U President Joe Biden, ula pynsngew halor ka jingdonkam ban teh lakam, ia ka jing pyndonkam pathar ia ki suloi bad ia katei, ula kren, hadien jong katei ka jingjia.
“Kum u paidlang jong ka Ri, ngi dei ban kylli, ba ha ka kyteng jong U Blei, ngi dei ban ialeh pyrshah ia ka bor jong ka suloi? Ha ka kyrteng jong U Blei, ngi dei ban leh ia kaei kaba ngi dei ban leh?" ong U Biden bad u ong “Mano ba kwah ban dang im, ha kaba kum kane ka juk jong ki kam pyntriem?".
La iathuh ba  utei u briew, ula sop bha ialade baroh shirynieng bad ula tynrah ia ka kali jongu, habar jong ka skul bad kumta, ula rung shapoh skul bad siat naphang ia kitei ki khynnah skul.
La iathuh ba utei u samla, u dei U Salvador Ramos bad u sah ha ka jaka kaba jngai kumba 85 mer (135 kilometers) sha sepngi jong ka San Antonio.
Shillong: Ka jingïalang ka High Power Committee (HPC) kaba la ïa shim bynta da u Lamphang ka ka ïing dorbar thaw aiñ ka jylla u Bah Metbah Lyngdoh, u Myntri Rangbah u Conrad Sangma, u Myntri ka tnad PWD Building u Bah Dasakhiat Lamare, u Nongïalam ka liang pyrshah u Dr Mukul Sangma bad kiwei de bad ha kane ka jingïalang kaba la long mynta ka sngi ha Assembly, ka la rai ban thung da ka kynhun tohkit ban tih bniah ïa ki daw ba pynlong ïa ka jingkhyllem u mot pyllun bad ruh ïa ka jinglong jingman ka left wing, ka right wing, ka kamra u Lamphang, ka kamra u Myntri Rangbah bad ïa ka mala ba ha khrum jong kane ka ïing paki.
Ïa kane ka jingtohkit ka HPC ka la rai ban aiti ha ka IIT kaba lah ban dei ka IIT Delhi, IIT Guwahati ne IIT Kolkata.
Shuh shuh ka HPC ka la rai ban pynsahngeh shipor ïa ka jingtrei ïa ka assembly tad haduh ba ka jingtohkit ka la dep pura bad la rai ruh ban ym shah ban pynkhuid ïa ki tiar tei kiba hap ha madan tad ynda la dep pynlong ïa ka jingtohkit.
Shuh shuh ka HPC ka la rai ban ym shah shuh ïano ïano ban leit rung ha ka paki thymmai jong ka ïing dorbar thaw aiñ ka jylla, namar ïoh jia kano kano ka jingmynsaw ïa ki bad ruh la rai ban sop ïa kane ka ïing khnang ban ym don kano kano ka jingjaw um.
Haba jubab pat la ka HPC, ka la rai ne em ban shim kino kino ki sienjam ïa u contractor ba tei ïa kane ka paki thymmai ka ïing dorbar na ka liang u Lamphang, u la ong ba ka dang kloi than, dei tad ynda la dep ka jingtohkit bad la lap na ka daw aiu ba ka khyllem yn lah ban shim ïa ka sienjam, ong u Lamphang.
Ha kaba ïadei pat ba ka jingaiti pateng ban trei ne sub-contract, la ki don ne em ki kyndon ha ka tender bad ka soskular ba la ïasoi, na ka liang u Lamphang u ong, ba um tip eiei ïa kane ka kam, namar ïa kane hi ka kam la peit da ka tnad PWD Building jong ka sorkar.
Katba na ka liang u Myntri ba bat ïa ka tnad PWD Building u Bah Dasakhiat Lamare u la ïathuh ba kat kum ki kyndon, la shah ba yn aiti pateng ban pyntrei haduh 40% bad dei na kata ka daw ba la ai pateng ïa ka ban tei ïa kane ka paki thymmai.
Kumba bet kumta ruh ngin ot ong ka ktien u Blei.
Paitbah:  ISBT ruh pei um, jingking mawlai bypass ruh ka ngam sha poh, ka khlieh pyllon jong ka Assambly ruh ka kyllon shwa ban pyndonkam.
Balei sir ka jia kumne ???Sorkar: ba slap palat phi, la mang kyrpang tang na ka bynta por tlangYn tohkit au shuh ladep pra bd LA khlemrain.
Ki engeener Khasi pass online ba triem tang ka theory bad dawa percentage na ki contractor.
Shillong: U Myntri Rangbah ka jylla u Conrad Sangma mynta ka sngi u la kyntait ban hiar shuki kum ka jingshim jingkit khlieh ne moral responsibility halor ka jingkhyllem u mot pyllun ka ïing dorbar thaw aiñ ka jylla ha ka step phyrngap jong ka sngi u Blei.
Haba jubab ïa ka jingkylli, ba la un shim ne em ïa ka jingkit khlieh, halor kane ka apot na ka liang jong u u la ong kane ka shong ha ka kynhun synrop ban rai la u dei ban hiar shuki ne ban dang neh, namar dei ma ki, kiba jied ïa u ruh ban long u Myntri Rangbah ka jylla.
Shano phi un pyllait…un pynkit pap beit ia ki 34 ki Jong ngi kiba leit jliah ia ki kjat Jong uU lah tikna ban nym long CM hadien 23Un ieh shano IA ka  kshong.
ki party synrop ki dei bn weng noh jingkyrshan khamtam udp.
Shillong:Katkum ki jingtip kiba u Rupang, u la ïoh lum na ka tnad Animal Husbandry & Veterinary, la lap ba ïa ki masi ba ka tnad pulit ne BSF ka ïoh ban bat noh ïa kiba la thmu ban shalan sha Bangladesh la ri la sumar da ka Society of Prevention of Cruelty to Animals (SPCA) ha kaba ki District Animal and Husbandry & Veterinary Officer ki dei ruh ki Secretary jong ka bad ki Deputy Commissioner ki long ki shongknor jong kane ka kynhun ban sumar ïa ki jingshah leh tohmet ki mrad bad ïa kane la sdang naduh u snem 2020.
Kat kum ka jingtip kaba u Ru pang, u ïoh na ka ophis ka Directorate of Animal Husbandry & Veterinary la lap ba ha ka jylla ki don dang tang ha ki lai tylli ki District ba kynthup ïa ka East Khasi Hills, West Jaintia Hills bad ka East Jaintia Hills bad la lap ruh ba naduh u snem 2019-20 haduh u snem 2021-22, ka jinglut kaba ka tnad na bynta kine ki lai tylli ki jaka sumar ïa ki mrad ka kot sha ka 61,65,988 na bynta kine ki lai snem.
Shuh shuh la lap ba ha u snem 2019-20 ka jinglut ka kot sha ka 51,80,685, ha u snem 2020-21 ka jinglut ka kot 9,03600 bad ha u snem 2021-22 pat ka poi 81,703 bad ha kine ki snem ki masi kiba kine ki jaka sumar ki ri bad sumar ka palat ïa ka 3,500 tylli.
Shuh shuh kat kum ka jingtip kaba u Rupang u ïoh la ong ba kine ki ki masi ka tnad ka ri haduh ba kin da ïap bad kiba bun na ki hi ruh ki la ïap na ka daw ba naduh ba wanrah ïa ki ruh kiba bun hi ki dei kiba ym da khlaiñ ka met.
Shillong: Ka result jong ka HSSLC Examinations, 2022 (Science, Commerce & Vocational), ba la pyniaid da ka Meghalaya Board of School Education, Tura, yn pynmih ha ka 26tarik Jymmang 2022.
U Siddaramaiah, u nongialam liang pyrshah ha ka dorbar jylla ha Karnataka, hynnin ka sngi, ula kren shai, ba u dei u hindu, hynrei, u lah ban bam doh ha kano kano ka por, ba u kwah ban bam.
Haba kren ha ka jingialang paidbah ha  Tumakuru district, utei u nongialam Congress, u kynnoh beit beit ia ka  Rashtriya Swayamsevak Sangh (RSS), ba ka buh maw jingkieng hapdeng ki niam bapher bad kumta, ula ong shuh shuh, ba kiba bam doh, kim dei satia, kiba tang na kawei ka niam.
“Nga dei u hindu.
Ngam pat ju bam doh, haduh mynta; hynrei lada nga kwah ban bam, ngan sa bam.
Mano ba phi, ban nud ban tuklar ia ka mon jongnga?" ong U  Siddaramaiah, haba kren ha ka jingialang ha  Tumakuru.
“Kiba bam doh masi, kim dei tang na kawei ka niam, hynrei ki hindu ruh ki bam doh bha, ki khristan, ki bam doh bha bad ia kane nga la dep kren ha iing dorbar jylla.
Phi dei uei, ba phin tuklar maphi, ba ngam dei ban bam doh masi" ong U  Siddaramaiah.
Ha u kyllalyngkot jong u snem 2021, ka sorkar BJP ha Karnataka, ka la pyntreikam ia ka ain Karnataka Prevention of Slaughter and Preservation of Cattle Act, 2020.
Katei ka ain, ka khang ban thied, ban die, ban kit, ban pyniap ia baroh ki jait mrad bad kitei ki kynthup ia ki masi kynthei, ki masi shynrang, ki shynrang bad ki masi lur lyngkha.
Ki muid kiba la palat 13 snem ka rta lane tang ki masi kiba pang khraw, lah ban shoh doh, hynrei ia kitei, yn hap ban da mynjur da ki doktor, ka tnat ri jingri.
La teh kyndon ruh ba kito kiba pynkhein ia katei ka ain, kin shah set phatok hynniew snem kynthih bad ka kuna kaba long hapdeng ka T.
50 hajar haduh T.
5lak.
Shillong:Ka seng liang pyrshah ka Trinamool Congress ka la ther ïa ka Sorkar ba la ïalam da ka NPP da kaba khot ïa u Myntri Rangbah ka jylla u Conrad Sangma da u “Pied Piper" u ban ïalam ïa ka jylla sha ka jingjot.
Ha TMC ha ki jingthoh babun lyngba ki tweet ka la ong ba ka sorkar jylla ka donkti ha ki kam bam sap ba shyrkhei bad kiba bun jait bad ki jingsynshar bakla.
“U Pied-piper jong ka Meghalaya uba ïalam ne rah lut ïa ka pisa kum ka bamsap Saubhagya Scam – T.
149 klur, Power Scam – T.
100 klur+ ka bamsap u khaw ne Rice Scam – T.
19 klur, Museum Scam – T.
3 klur.
Ko Mr.
@SangmaConrad phi la dei ban kit ïa ki jingpang jingshitom jong ki briew ym ïa ka pisa kamai jakpoh jong ki!" kynthah ka TMC ha ka twitter.
“U Mr.
Conrad Sangma, u ‘Pied-piper ka Meghalaya u ïalam ïa ka jylla sha ka jingjot.
Ka Sorkar MDA ba la ïalam da ka NPP ka bym ler bad kaba jur ka bamsap kumba la paw sakhi ha kine ki sngi," ong ka party.
Ka TMC ka la ong ruh ba ka Sorkar MDA ka la paw khubor bha ha ki jingtei ba duna bad ki kam pynroi bad kylli ruh shaphang ka jingshna ïa ka surok Rongjeng-Mangsang-Adokgre kaba ha East Garo Hills,ka bym shym la pyntrei wat hapdeng ki jingïai pynkynmaw na ka liang pyrshah.
“Ka sorkar kaba duna ai jingkheiñ sha ki briew, kadei ka sorkar kaba la teh ban pynheh," ong ka parti.
“Ka surok Rongjeng-Mangsang-Adokgre Road kan ïaineh tang kum ka jingphohsniew naba ka Sorkar MDA @SangmaConrad ka la pulom ban sdang ïa ka wat hadien 4 snem.
Shano lut baroh ka pisa Mr CM?," ka la kylli.
Chandigarh: U Bhagwant Mann, myntri rangbah ka Punjab, ula leh da kaba tyngeh mynta ka sngi, ia u myntri jong ka tnat ka koit ka khiah, uba pan baisha, kaba shi percent, na kaba pynioh tender ia kito kiba thep kam, na katei ka tnat.
U Mann, ula weng ia u Vijay Singla, myntri ka koit ka khiah ka sorkar Punjab, na ka daw, ba u pan bai sha, kaba tang shi percent, na ki tender, kiba thep kam ha katei ka jaka.
Mar ia hiar shuki, la kem ia U Singla, da ki pulit kiba tohkit, halor ki kam bamsap ha ka jylla.
U Mann, ula ioh jingtip, halor katei ka jingjia, la shiphew sngi mynshwa bad ula shim ia katei ka rai, hadien ka jingwat jingtip, kaba thikna bha jongu.
La iathuh ba uwei u heh sorkar, jong katei ka tnat; ula ujor sha u myntri rangbah, halor katei ka jingjia.
Mar kumta, U Mann, ula iaid shakhmat ban riam, ia utei u myntri ka koit ka khoit bad mar kumta, la record ia ki jingiakren, ha kaba la pynshisha, ba utei u myntri, u dawa ia ka shi percent.
“Wat tang shi percent ruh, yn nym lah satia ban shah" ong U Mann, haba kren ha ka video mynta ka sngi.
“U paidlang, ka Punjab, ula jied ia ka seng AAP, da ka jingkhmih lynti, ia kaba bha bad ngi dei ban long kumta.
Haba ka India, ka la pynmih ia ki khun jongka, kum U Arvind Kejriwal bad u shipai kumu a Bhagwant Mann, kumta ka jingialeh pyrshah ia ka bamsap kan iaid shakhmat" ula ong.
U Mann, u kam ruh, ba U Singla, ula phla dalade, halor katei ka jing dawa pisa jongu, na ki nongthep tender.
Ha Meghalaya na Duh CM haduh u fourth grade ki ia im bn khwan bamsap na ki paidbah.
Ki nongtrei ophis ha rural area 1 pm nang khreh mih trei hato kane kam dei ka bamsap.
Shillong:U Lamphang ka Ïing Dorbar Thaw Aiñ ka jylla u Bah Metbah Lyngdoh haba kren sha ki lad pathai khubor mynta ka sngi u la ong ba kat kum ka jingantad ïa ka daw ba pynlong ïa ka jingkhyllem u mot pyllun ha ka ïing dorbar thaw aiñ ba thymmai ba la tei ha Mawdiangdiang lah ban dei na ka daw ki jingduna u Contractor ne lah ban dei na ka daw ka jingduna ka Design.
Shuh shuh u la ïathuh ba na ka liang ka ophis u Speaker lem bad ka High Powered Committee (HPC) kin sa shong pyrkhat halor ka jingtei ïa kane ka ka ïing dorbar thaw aiñ kaba thymmai.
Shuh shuh u la ïathuh ruh ba na ka liang jong u, un leit ban jurip lashai ka sngi ha ryngkat u Myntri Rangbah ka jylla lem bad ki engineer ïa ka jingktah jong kane ka jingkhyllem u mot pyllun ba la tei ha tnum ka ïing dorbar thaw aiñ ka jylla.
Haba ïadei bad ka jingdawa kiba bun ban thung da ka kynhun tohkit na ka liang u Lamphang u la ong “Khlempep ngin thung ïa ka kynhun tohkit lah ban dei mano mano kum ka IIT Delhi, IIT Guwahati lait noh ka IIT Roorkee kaba la ai ïa kane ka design".
Haba jubab pat halor ka jingkylli, la mano ban bei tyngka biang ban tei ïa kane ka bynta ba la khyllem na ka liang u Lamphang u ong dei ynda la dep pynlong ka jingtohkit bad lap ïa ka daw lah ban ong la kiba design ne u contractor ba bakla bad kat kiba bakla kin hap buria ïa ka bailut baisep.
U Bah Metbah u la ong ruh ba na ka liang ka jong u, un khot thung da ka third party inquiry ban jurip la ka ïing dorbar kaba la tei kan dang biang ne ka la don jingktah hadien ba ka don kane ka jinghap u mot pyllun dei ynda la dep ïa kata ngin sa tip kiei ki rai sha khmat u la ong.
Shuh shuh u la ïathuh ba kumba long mynta, yn ym pat pynsahngeh ïa ka jingtrei dei tad ynda la don ka jingjurip lashai ka sngi kaba yn sa tip shai ïa ki sienjam halor ka jingtei ïa ka assembly.
Haba la kylli pat la ka jingthmu ban pyndep noh ïa ka jingtei ïa ka ïing dorbar ha shuwa ka sien shong dorbar synrai kan dang urlong ne em na ka liang u Lamphang u la ong ba kane hi kan ym lah long shuh lada wan trei sa mano mano ruh.
Shuh shuh haba jubab balei ba la aiti ha u sub-contract ban tei ïa ka ïing dorbar thaw aiñ kaba thymmai ha ka Kompeni kaba ym shem la ïoh ha ka por ba khot ïa ka tender, na ka liang u Lamphang u ong dei ka tnad PWD kaba la leh ïa kane, ym na ka ophis jong u, namar u lei kum u Lamphang haba leit jurip ruh ka dei beit ban bundien ba ka jingtrei kan dep kat kum ka por ba la buh.
“The Original inhabitants of this place are the Khasis, who are known for their CLEANLINESS and SIMPLICITY"“Ki Nongshong shnong ba shisha jong kane ka jaka ki dei ki Khasi, ia ki ba la tip na ka JINGLEHKHUID bad ka jinglong SHISUR SHIDURNa ka kot Book of Social Studies Class X, By Anita Sood, Prof Madan Swati Rajput.
Nga kynmaw ha ka por ba nga shong klass X (U snem 2014), ngi pule ia ka subject Social Science ha ka lynnong ba San jong ka bynta jong ka Civic, ka lynnong shaphang, ki nongshong shnong jong ka Meghalaya.
Ngam tip ioh mynta ki la pynkylla iaki kot(Syllabus), ioh ki pher na ki ba ngi pule mynshwa, hynrei haba nga pule ia kane ka bynta nga da sngewbang bad kmen eh ban ioh ban pule bad ban tip ba ki khasi la tip bad ithuh da ka jingleh khuid bad ka jinglong ba shisur shidur jong ki, dei naka ne ka daw ha kato ka por ngam lah khlem da shim ia u khulom bad ka note book jong nga ban note ia kane ka bynta.
Bad kane ka dei ka jingshisha ba ngi ki khasi ngi long shisha ki ba leh khuid bad ki ba sumar bha ialade (kham tam ki briew ba mynshwa).
Ki shnong ki thaw ba shong ba sah ki khasi ki da khuid ki da suba bha.
Hynrei ha ba ngi phai pat mynta da ki jingmih ki dukan ka jing kiew ka ioh ka kot, ngi iohi ba ki jingkhuid jingsuba ha ki shnong ki thaw jong ngi ki la sdang duh, da ka jingbun ki plastic bad da ka jing bym burom shuh ia ka mei mariang, ka mariang ka la sdang jaboh bad ki jingitynnad ki jingkhuid ki la sdang ban duh.
Ia ka jylla Meghalaya la tip bad ithuh da ka jingriewspah ha ki spah mariang, ki jaka jngoh kai (Natural Tourist spot) ki ba itynnad, ki ba u Blei u la ai bad kyrkhu kyrpang bad ka mariang ka ba sngewtynnad.
Kiwei ki briew jong kiwei ki jylla bad kiwei ki ri jong ka pyrthei ki peit itynnad bad peit jaw dud ia ka ri khasi jong ngi.
Ki ong ba ka ri Khasi jong ngi ka dei ka ri ba la kyrkhu u Blei bad ka ri ba shong ki Blei.
Hynrei ma ngi pat, ki ba dei ki trai shnong (original’ inhabitants) ngim iohi ia kata bad ngim burom ia ka mei mariang.
Ki don Shibun bha ki jaka jngoh kai ha ri Khasi jong ngi.
Sha Sohra, Dawki, Nongstoin kum ka ‘Dew Lynong bad kiwei kiwei.
Sngew sarong ba ha kane ka jylla jong ngi ka don kawei ka shnong kaba khuid bha bad ka jingkhuid jong ka la tip da ka pyrthei baroh kawei bad ka dei ka shnong ka ba khuid tam hapoh Asia.
Kane ka shnong ka la dei ka role model na ka bynta kiwei pat ki shnong ba kin bud ia kane ka nuksa ka jingleh khuid.
Ki shnong ki dei ban bud ia nuksa kane ka shnong bad ki dei ruh ban ong ‘La da ka Shnong Maw Lynnong ka lah balei ngi pat ngim lah.
’ Lada ngi don shisha ia kane ka jingmut nga ngeit ba kiwei ki shnong ruh kin sa ioh ka jingkhuid jingsuba bad ka jingithuh na ka sorkar.
Nga sngewtynnad ban iathuh ba ka shnong ba nga sah Ka shnong Pahamlapong bad Pahamsohthri ki ju pynlong ka jingsar bad pynkhuid shnong man la ka step sngi saitjain, bad ia kane la pyn iaid da ka seng khynthei.
Ka jingleh jong ki ka la wan rah shisha ka jingkhuid jingitynnad bad kidei ban ioh ka jingiaroh ka jingpyrto.
Ka jingkhuid ka mei mariang kam dei tang ba ngi ioh ka jingitynnad lane tang ban ngi ioh iaka koit ka khiah hynrei kadei ruh kawei ka lad ai kam ai jam.
Namar lada ka mariang(environmenment) ka khuid, ki briew ki ba wan jngoh kai pyrthei(Tourists) ruh ki sngewtynnad bha bad haba bun ki nongwan jngoh kai, kan long ka jing myntoi ba khraw bad kham tam ka kyntiew ha ka ioh ka kot (Economy).
Sngewtynnad, ba ka ri India jong ngi ha poh ka jingialam jong u Prime Minister, u Narendra Modi u la launched ka Swatch Brarat Mission haka 2 Tarik, u bnai Risaw jong u snem 2014, ka mission ban pyn long ka ri India ka ba Khuid ba suba.
Ka Swatch Bharat Mission ka mih dang shen eh hynrei haba ia nujor ka jingpyn khuid shnong u khasi ka la don lypa naduh mynhyndai myn hynthai.
Ka ri Khasi jong ngi, ki briew ba mynshwa ki ladei lupa ki briew kiba leh khuid haduh katta katta bad la tip ia ki da ka jingleh khuid.
Ka jingwan jong ka Swatch Bharat Mission kan long ka jingmyntoi shibun, hynrei ka jingkylli ka mih pat balei ba mynta ngi la pher bha ha ka jaka ba ngin kiew ha ka jingkhuid ngi hiar arsut bad ki briew kim ithuh shuh ia ngi da kata ka jinglong.
Ka don kawei ka kot khubor, nga ioh ban pule ha u Nongsain Hima, haka 16 tarik u Nailar (Nga la klet ban note ia u snem) ka heading ka ba ong ‘Ioh ka Agartala ia ka kyrdan ba ar haka Swatch Brarat Abhiyan.
’ Haba nga pule shapoh ban wad jingtip, nga lyngoh ban tip ba ka Meghalaya, Shillong (City) ka ioh ha ka kyrdan ba 120, katba kiwei pat ki Nongbah(cities) jongki jylla hapoh North East kum ka Gangtok- 10, Agartala-32, Guwahati51, Kohima-76, Imphal-83.
Kane ka khubor ka la pynlyngoh bad pyn sngewsih shisha ia nga ba kumno ha ba nga dang ioh pule ha ki kot pule skul ba ki Khasi la ithuh da ka jingleh khuid mynta pat la ithuh da ka jingjaboh.
Iano ngin kynnoh, mano ba leh bad hato kane kadei ka jingshisha, ngin sa puson hi da ladade.
Kaba pynsngewsih shuh ha kine ki sngi ka dei ba ngi iohi ha ki kot khubor ba ka sorkar kam ioh jaka bret niut ha Shillong bad kumjuh ruh jong ka Sor Jowai.
Ka pyn pangnud shisha ban iohi ba ka sor Jowai la pynlong jaka bret niut.
Kane ka la pynhiar dor shisha ia ka jylla jong ngi.
Bad kine baroh ki paw shai ba kadei ka jingbym bit trei kam ka sorkar.
Kum u wei u samla u ba don ka jingkit khlieh ia ka lawei jong ka ri bad ka jaid bynriew, ngam lah khlem da shim ia u khulom bad ka kot sada ban khot iawer ia baroh ki nongshong shnong ba ieit eh jong ka ri Khasi bad Jaintia ban kyrsiew thiah lyngba ine i jingthoh barit, ba ngin kyndit bynriew noh ban sdang biang ban leh khuid naduh na la rympei haduh ha bar ban nym bret pathar iaki plastic iaki jaboh jabain hynrei ban bret ia ki haki jaka ba dei.
Ban wan rah biang ia ka burom ba la jah jong ka ri Khasi kam dei ka ba suk lada ngim don ka jingkit khlieh bad lada ngim don ka jing iatrei lang na baroh ki liang bad kham tam na ka sorkar kaba don ka jingkit khlieh ka ba khraw ha baroh ki liang.
Shillong:U Zenith Sangma, Vice President ka All India Trinamool Congress, ula ther tyngeh ia kane ka sorkar U Conrad Sangma, da kaba u ong ba kane ka sorkar, kam don hok ban synshar ia ka jylla.
“Ka don ka sorkar, tangba kam don ka jing synshar.
Ka jylla jongngi kaba itynnad, la lute lut, na baroh ki liang bad kane ka dei ka jingshet kylla ia u paidlang ka jylla.
Nga la ju kren ia kine ki mat naduh u snem 2019, hynrei ka sorkar, ka iai kyntait man ka por.
Ka jingshisha, ka long ba kane ka jinglute, ka jia, lyngba ka jingdonkti jong ki briew kiba don ha ka bor".
Ka jingtwa jong ka tnum jong ka iing dorbar jylla, ka dei ka jingthut kaba jubor tam bad kaba dei ruh ka kam pyniap briew, ong U Zenith.
“Lada ka la jia, ha ka por mynsngi, kin jin da la bun kiba iap bad kumno kan jia, lada katei ka iing, kan twa, ha ka por ba ki shong dorbar ki nongialam hapoh jong katei ka iing" ula ong shuh shuh.
Kane ka dei kawei na ki jingjia jong ki kam bamsap bad ka jing jyrsih jong kane ka kam bamsap, ka la ngam, ha kaba ki nongialam paidbah, kim salia shuh, ia ka jingshngain jong u paidlang ka jylla, tangba kin pyndap ia la ki jong ki pla bad kumta, U Zenith, u dawa, ba dei ban pynshitom ia kine ki nonglute.
Sa kawei ka jingjia, ka long ba ka MeECL, ka ju pyniap ia ki briew, da kaba pyntrei bor ding, ia kito ki bym don laisen kiba biang bad kumta, ki ju jia ki jingjia ba sngewsih.
Kawei na kitei, ka dei kaba la jia, ha ka 21tarik Jymmang 2022 ha Rerapara, ha kaba ka tnga bad ki khun, ki la im, khlem don nongbsa shuh.
Shillong:U MLA ka Umroi Constituency, uba dei ruh u Opposition Chief Whip u Bah George B Lyngdoh, haba kren bad u Rupang, halor ka jing khyllem u mot pyllun ba la tei ha tnum ka ïing dorbar thaw aiñ ka jylla ha Mawdiang diang, u la ong ba ïa ka ïing dorbar thaw aiñ, la ju ong ka ïing kyn tang jong ka jylla bad lada ha por dang tei ka khyllem kane ka dei ka jinglehraiñ kaba khraw ïa ka jylla.
“Mut dur lada kane ka jingjia ka jia ha ka por ba ngi dang don ka jingshong dorbar bad kane ka jia ha kata ka por ngin sakhi ïa ka jingïam briew kaba shyrkhei bad ngin lah ban duh lut ïa ki nongïalam saiñ pyrthei kiba don ha ka liang synshar bad liang pyrshang, ngin duh ruh ïa ki ophisar bad wat ki nongthoh khubor" ong u Bah George.
Ha kaba ïadei bad ka jingong u Executive Engineer ba ka jingkhyllem u mot pyllun ba dei na ka daw ka jingduna u Contractor bad u designer u la ong ba “Lada ki kam ki ïaid beit baroh baroh ki kam ba dei ma ki ba leh bad lada don pat ka jingthud baroh baroh ki thed kti ban shim jingkit khlieh bad dei na kata ka daw ba baroh kiba don kti ha ka ban tei ki dei ban shim jingkit khlieh kaba pura".
Shuh shuh ha kaba ïadei bad ka jingthmu u Lamphang ban thung da ka kynhun tohkit, na ka liang u Bah George u la ong ba baroh ki kynhun tohkit kiba la dep thung haduh mynta ngim pat ïoh ïa ki kaiphot la ha kaba ïadei bad ka bording ne kiwei kiwei hynrei ki file ki shu sop pumpum ha secreteriat bad lehse lada thung kynhun tohkit, mynta ruh, kan jia hi kum kane ka apot, ong u Bah George.
Haba jubab pat halor ka jingjia kiba paw pyrthei kum ka jingjaw um ka jaka pynsahngeh bos ha Mawiong, ka jingjot ka jingkieng Mawlai Bye-Pass bad kiwei de ki jingtei, na ka liang u Bah George u la ong ba ka mariang hi ka pynpaw pyrthei ïa ki kam jong kane ka sorkar.
“Ngi sakhi ba ki lum ki la twa, ki lyngkha ki la shah tap um, ki jingkieng bad ki surok ki la khyllem mynta ki paidbah ki ap sa ïa ka jingkhyllem jong ka sorkar" ong u Bah George.
Shuh shuh na ka liang jong u u la ïathuh ba kum ka liang pyrshah kin rah ïa kane ka mat ban ïatai ha ka dorbar kaban wan namar kane hi ka dei beit ka ijot kaba khraw ïa ka jylla.
Ki jingjia ba khyllah khyllah kaba la jia khah khah ha kane ka ri jongngi ba la pyni bad ai dak lyngba ka jingsniew jong ki jingtei bapher bapher kiba don ha kylleng sawdong ka jylla Meghalaya ka la pyni ba kane ka synshar ka khadar kam i shngain satia hapoh ka jylla Meghalaya hapoh ka jingialam jong kane ka sorkar MDA ba la ialam da ka party NPP.
Ki jingjia ki la batai bad ai dak ne ai jingmaham lypa ruh ba lada ki nongialam jongngi kin dang iai mlien shi mlien ban shukor bein bad saitlah ia ki paidbah jingshisha baroh kin sa paw pyrthei da ki kambah kam san.
Ha kine ki ar ne lai snem tam mynta,ki jingjia ba lai phew jait ki iai jia man ka por ban ai dak lyngba ki bor mariang khlem kut shuh.
Ki jing orpait ka jingkieng ha Duwar ksuid ha Shillong by-pass ka long kaba phylla shisha ba,katba nang syrdep katta ka nang orpait pynban.
Mynta pat sa ka jing orpait ka jingkieng Wah Umiam ha Domsite kaba la ai jingmaham lypa ter shi ter ia kane ka jingleh mynleh kane ka sorkar MDA ha Meghalaya ba ka dei ban tip bad pei shkor noh ban ia shwar ne pyrkhat pyrdain ioh lap ba dier pynban ka por.
Ka jing orpait ka jingkieng By-pass Mawlai ka la nang pynlyngngoh shuh shuh ia ki paidbah balei ka iai jia shi jia kumne.
Ka jing orpait ka jingtei Inter State Bus Terminal(ISBT) ha Mawlai Mawiong dangshen ruh ka la nang pyn artatien shuh shuh ia ki riew pyrkhat riew pyrdain khamtam ba la ai dak da ki bor ba sha lyndet ban pyni ne maham lypa hynrei, ki bor pyrkhat briew pat lyngngai ki dang iai ioh thiah,ki briew kim lah kot bor satia ban pyrkhat.
Ki dang khein jem shi khein jem haduh mynta.
Ka jingwan ther u lapbah lapsan ha kine ki bnai April-May mynta u snem 2022 khlem pat dei satia ka por slap ruh kat haduh ba la pyntwa bad dkut lut ki surok kali kylleng sawdong ki la long lypa ki dak ki shin kiba sniew bad ba ma shibun ia ka jylla jongngi.
Hynrei,kaba kham shyrkhei tam eh ka dei ka jingkhyllem syndon ka ing Dorbar bah ba dang shu tei thymmai ka jylla Meghalaya(Meghalaya Legislative Assembly) ha ka miet jing ka 21 tarik May 2022 ha New Shillong ia kaba ki nongialam kane ka sorkar MDA ki la kop sop lypa ba kin ioh pynlong Dorbar noh ha kane ka sien shong dorbar kaban sa wan( newAssembly Session).
Ban da dei ki Khasi hyndai,ki la wad ia ki daw na khmat u Blei bad lada dei ba ki la ia thok ia shukor shisha ne ia leh arsap arphong bein shisha ia ki Hok u paidbah bapli,ne leh bakla shisha,ki la dei ban pan map ha khmat U Blei namar kine ki nongialam mynta kim ju sngap shuh ia ka sur u briew.
Namar ba kim sngap shuh ia ka sur ba hok,ka sur ba shisha jong u briew, U Blei Um lah shah ban shu lehbein ne shukor kai katba mon da ki bor briew(man power).
UBlei u ju kawang bad ai jingsneng na sha lyndet bad lada kim sngap ne dang iai kuman bad iai kop shuh shuh da ka jingsarong,ka jingjot ka la ap lypa ia ki, ha kaba u Blei un ai jingsneng kaba kham tyngeh ia ki.
Phi lah ban lehkai ia ki bor briew ha kane ka pyrthei hynrei, phim lah pat ban lehkai ia ki Bor jong U Blei Uba long U Bakhraw bad ba donbor tam na sha lyndet.
Ki paidbah kidei pat ban husiar bha ha kum kine ki por ioh shu ngat ei ka apot kha-ma-kha khlem poi pyrkhat.
Ha ka por u Noah,u Blei u la pynshitom ia ki riewthok riew shukor baroh(too wicked people) namar Um sngewbha shuh ia ki ba kin shong kin sah ha kane ka pyrthei.
Dang khadsan snem tam ei ei mynta,u Blei u la pynkhie da ka ‘Tsunami’ ha ki rud duriaw(beaches) namar ki kam sniew ba lai phew jait jong kito ki briew ba ki la leh ki bym i lah peit shuh ha kito ki jaka ha kito ki por.
Ha ri jongngi pat,donbok ba U Blei U dang ieit, U dang pyni dak shwa malu mala lyngba ki bor ka mariang bad lada ngi dang iai saitlah,u Blei un nym map satia.
Kein noh ki kam thok kam shukor paidbah,kylla noh kaba mut ban ioh ka jingmap na U Blei shwa ban poi ka jingpynshitom ba khadduh jong U Blei iangi ha kane ka pyrthei.
Shillong:Ka Federation of Khasi Jaintia and Garo People (FKJGP), mynta ka sngi, ka la ai, da ka dorkhas sha U bah Prestone Tynsong, symbud myntri rang bah ka sorkar jylla, uba peit ruh ia ka tnat bording, ha kaba ki la pan jingshai halor ka jing pyntrei kam ia u smart meter ha ki iing bapher jong ka jylla.
Ka FKJGP, ka kren shai, ba ha shwa ban pyndait ia kitei ki meter, kan ai jinghikai shwa sha ki long iing bapher, halor ka jing pyndonkam ia utei u smart meter.
Katei ka seng, ka pan jingshai ruh, ba haduh mynta ia ka dor jong u meter, ka pynbun jingmut ia u paidbah bad katei ka long ba ar snem myn shwa, ka shongdor T.
3,750 ia uwei u meter, katba mynta ka kiew sha ka T.
5,000 uwei u meter, katba la ong ba kat kum ka LOA, ka dor jong u meter, ka long T.
9444.
44 uwei bad katei ka mih ka jing artatien kaba jur ia u paidbah.
La dawa namarkata, ban pyntrei kam shwa ia katei ka kam pyndait meter, ha ki katto katne ki jaka bad lada ka biang, ban sa nang pyntrei sha kiwei pat ki iing jong ki nongshong shnong, ong ka kyrwoh na U bah Mr Dundee Cliff Khongsit Working President, ka FKJGP.
Ha ka jingiakren jong U Rupang bad U Bah Dundee Cliff Khongsit, u iathuh ba ka jingtip, kaba ki ioh na u symbud MR ka long ba ka dor jong ka T.
9444.
44, ka dei ka dor jong ki meter, ba la bei pisa da ka Asian Development Bank (ADB), katba kane ka dor kaba T.
5,000, ka dei ka dor kaba la khein lang ia baroh ka jinglut, haduh ban da dep pyndait ia u meter bad ia katei ka kam, yn trei da ki electrician, kiba la ithuh da ka tnat bording jong ka sorkar India.
La iathuh ba katei ka seng, ka sngewkhia jur, halor ka jingthut ka network sha ki nongkyndong, kaba lah ban pynthut ia ka jing treikam jong u smart meter.
Shillong: Ka ophis jong ka United Democratic Party, ka kren sngewkhia, halor ka jingmih ki meme ha ki social media, kiba buh jingkylli, ba ia ka ophis jong katei ka seng, la tei, da u juh u kontraktor, uba tei ia ka iing dorbar thymmai.
Ha ka jingthoh kaba la phah da ka ktien English, la ong  “Na bynta ka jingmyntoi jong uba bun, katei ka jingkren antad, kam dei satia kaba shisha (For the benefit of all interested, this speculation is not true) pynkut ka kyrwoh, na U bah Allantry Franklin Dkhar, Secretary Building Committee.
hap pynshong ben noh ia ka mda 2023.
Shillong:U Zenith Sangma, Vice President ka All India Trinamool Congress, ula ther tyngeh ia kane ka sorkar U Conrad Sangma, da kaba u ong ba kane ka sorkar, kam don hok ban synshar ia ka jylla.
“Ka don ka sorkar, tangba kam don ka jing synshar.
Ka jylla jongngi kaba itynnad, la lute lut, na baroh ki liang bad kane ka dei ka jingshet kylla ia u paidlang ka jylla.
Nga la ju kren ia kine ki mat naduh u snem 2019, hynrei ka sorkar, ka iai kyntait man ka por.
Ka jingshisha, ka long ba kane ka jinglute, ka jia, lyngba ka jingdonkti jong ki briew kiba don ha ka bor".
Ka jingtwa jong ka tnum jong ka iing dorbar jylla, ka dei ka jingthut kaba jubor tam bad kaba dei ruh ka kam pyniap briew, ong U Zenith.
“Lada ka la jia, ha ka por mynsngi, kin jin da la bun kiba iap bad kumno kan jia, lada katei ka iing, kan twa, ha ka por ba ki shong dorbar ki nongialam hapoh jong katei ka iing" ula ong shuh shuh.
Kane ka dei kawei na ki jingjia jong ki kam bamsap bad ka jing jyrsih jong kane ka kam bamsap, ka la ngam, ha kaba ki nongialam paidbah, kim salia shuh, ia ka jingshngain jong u paidlang ka jylla, tangba kin pyndap ia la ki jong ki pla bad kumta, U Zenith, u dawa, ba dei ban pynshitom ia kine ki nonglute.
Sa kawei ka jingjia, ka long ba ka MeECL, ka ju pyniap ia ki briew, da kaba pyntrei bor ding, ia kito ki bym don laisen kiba biang bad kumta, ki ju jia ki jingjia ba sngewsih.
Kawei na kitei, ka dei kaba la jia, ha ka 21tarik Jymmang 2022 ha Rerapara, ha kaba ka tnga bad ki khun, ki la im, khlem don nongbsa shuh.
Shillong:Ka Synjuk ki Nongsynshar Shnong ka Bri u Hynñiewtrep, (SNSBH) kaba long ka lympung jong ki Nongsynshar Shnong na baroh kawei ka Bri u Hynñiewtrep ia kaba la kha da ka mon ki paradoh parasnam ha ka Dorbar Bah ka Ri kaba la long ha ka 30 tarik u Jymmang 2015 ha Madan Polo; ka sngewsih bad lynga mynsiem ban ïohi ia ka jinglong jingman jong ki jingtei ba la bei pisa da ka Sorkar Jylla bad ka Sorkar kmie.
Lyngba ki lad pathai khubor, la ïohi shibun tylli ki jingtrei kiba ka Sorkar ka la pyntrei kiba kum ki riewpaidbah ki la sngewkmen, namar la tei ia ki da ka jingthmu ban myntoi u paidbah bad ban ïoh burom ka Jylla.
Hynrei kine ki jingtrei, ha ka jaka ba kin long kum ki mawlynnai kiba pynphuh pynphieng ia ka pansngiat bad ki ban wanrah burom ia ka Jylla ryngkat ban pynsuk ia u babun balang; mynta ki la kylla long ki daw jong ka jingjah burom ia ki nongshong Shnong jong ka Jylla baroh kawei bad ngi da sngewlehraiñ shikatdei eh haba jia kumne.
Kum ban shu ong noh; ka jingjulor jong ka jingkieng Dwar Ksuid ne ka jingjulor ha ISBT Mawiong ne ka jingjulor jong ki bynta jong ka surok ba syndah bad ka jingkieng Mawlai Bye pass (ka bymbiang wat tang ka Nala um) bad mynta pat ka jingtwa jong ka Dome ha ka iing Dorbar Thawaiñ kaba dang trei ki long ki dak ba paw shynna, ba ym dei tang ki Contractor ki bym tbit satia ban pyntrei ia ki kam, hynrei wat ki Engineer ruh imat kim kitkhia ia la ki kamram, ne ki phai da ka ingdong haba ki ïohi ia ki jingduna bad tang ka jingïatip lem jong ki ka ban bishar ïa ki ka jingkheiñ sting jong ki.
“Lada kiei kiei ki long kumne kumba long mynta; ha kaba ïa ki kam baroh la pyntrei torti da ki Contractor, na ka bynta ka bit ka biang jong ngi da ka Pisa jong ngi, shaei keiñ ka lawei jong ka Jylla khamtam leilei ka lawei jong ka imlang sahlang ka Bri u Hynnñiewtrep? Hato dang donkam seh mo da u dkhar u lyngkien ban wan ïuhroit ia ngi haba da ki briew lajong ki long ki daw bah jong ka jot ka pra ne ka khein dew thala ïa la ka kamram ne ka bam sap bam pong" ong ka kyrwoh.
“Hooid ia ka Assembly buildingm la pyntrei da ka Company ba long trai da ka Sorkar Uttar Pradesh.
Hato ka biang ba ki bor ba dei khmih (kumba la ïohi ha ki lad pathai khubor) kin mih pyrthei mynta ynda la twa ban ong ba ka daw jong ka jingtwa jong ka Dome ka long namar bym biang ka design? Hato ka lah ban long ba ki kot ki sla ki la iaid lait ïa ka miej jong ki Babu PWD kiba dei ban khmih? Bad lada ym shym la iaid lait te kumno ym shym la don jingkynthoh ha kita ki por? Bad lada la kynthoh te mano keiñ ba ïaid lait ia kita kiei kiei? Lada ki Babu PWD ki la tip ïa kitei ki jingduna bad haba ym don ba sngap ia ki te balei kim pynpaw paidbah kumba la don teng i Ophisar ka Tnat Bording iba la mih pyrthei ban weng ia lade namar ba i ïohi badon kiei kiei ki bym long satia katkum ba dei ban long?" kylli katei ka Synjuk ki Nongsynshar.
Shuh shuh ka Synjuk, ka buh ia ka jingkylli kaba khadduh khadwai “Hato ki Myntri Sorkar ki tip ne em ia ki jingdkoh ha ki tnat Sorkar ba dei khmih ia kine ki kam? Bad lada ki tip te balei kim leh eiei, khnang ba kane ka jingmlien ban leh tangdep ne leh klop ne kheiñ sting ia ki kam jong u Paidbah kin sangeh shisyndon? Bad lada kim tip ia kiei kiei ki kam umdum ba ki tnat Sorkar ki leh te Kan myntoi aïu ia ki ban long Myntri? Ne hato ka lah mo ban long ba ki Myntri ki tip lut tangba dei ma ki hi kiba khyrwait shabi ia ki Ophisar Sorkar kumba khyrwait shabi khun bynriew? Ne don kiwei pat ki daw sopsop?"“Halor kitei ki jingpynpaw haneng ha ka kyrteng ka Synjuk ngi pynpaw ïa ka jingpyrshah kaba jur ïa ka jinglong jingman ha ki rukom trei torti ia ki jingtei paidbah bad ngi kyntu ia ka Sorkar ban mih shakhmat bad pynshai sha u Paidbah ïa ki sienjam kiba kan shim halor kine kiei kiei" pynkut ka kyrwoh, na U Bah RL Blah, General Secretary, ka Synjuk ki Nongsynshar Shnong ka Bri U Hynniewtrep.
Shillong:Haba u Rupang u ïakren bad u kaitor ka jingrwai Shynnam shynnam u Samla Wanjop Sohkhlet uba dei na ka shn ong Nong shyrngan bad ruh ïa ki tynshop puron ba kynthup ïa u Samla Mebanlumlang Lynshiang na Pong tung, ka samla Sa phira Khsiar na Siatbakonkumjuh ïa ki nongrim bad nong pynbit pynbiang ba kynthup ïa u Samla Khristopher Khonglah na ka shnong Mawpran kum u videographer bad u producer bad u trai ka Nalarympei Production bad ruh ïa u samla Amos Suting na ka shnong Pomshutia uba dei u Editor bad u Videographer jong ka music video Shynnam shynnam.
Haba pyrshang ban kylli la ki la ju pynmih ne em ïa kiwei ki music video ha shuwa ba kin pynlait ïa ka Shynnam shynnam na ka liang jong ki ki ïathuh ki don hi ki katto katne ki video kiba lyngkhot lyngkhai kiba ki pynmih lapmiet hynrei dei na kane hi ka Shynnam shynnam hi kaba ki da leh janai.
Shuh shuh ki la ïathuh ruh ba baroh na ki kim dei satia kiba da leit pyntbit kyrpang ha kane ka laiñ hynrei dei beit na ka daw ba ki sngewtynnad ïa ka kam kaba pynlong ïa ki ban wad jingtip hi lyngba ka YouTube halor ki buit bad ki rukom jong ka kam ak bad pynmih music video.
Haba kylli pat ïa u nongthaw bad u nongrwai jong kane ka jingrwai la u ju rwai ne don kiba ïarap ban thoh ïa kane ka jingrwai na ka liang jong u samla Wanjop Sohkhlet u la ïathuh ba ka jingrwai baroh ka dei kaba mih na ka jabieng jong u bad u la ong ruh ba ïa kane ka jingrwai hi ka dei kaba u rwai ha jingthiah ne shaba leit bri bad u shu rwai lyngkhot lyngkhai bad ïa baroh hi ki jingrwai ki dei beit kiba u rwai ha khlieh khlem da thoh ha ki sla kopi bad u la ong ruh ba ki jingrwai ba u rwai ki dei beit tang ban ïoh buh ha Whatsapp status namar um don buit don pisa ban da leh janai ïa ka.
Shuh shuh u la ïathuh ba dei lyngba ka jingïakynduh bad u Samla Khristopher Khonglah uba la ïarap ban wad buit bad leit recording bad ring ha ka dur ka video.
Haba pyrshang kylli pat na u samla Khristopher Khonglah halor ka jingring dur u la ong ba u la ju pynmih ki video lyngkot bad dei ïa ka jingrwai Shynnam Shynnam ba u da leh janai ha ryngkat ka jingkyrshan ba radbah u Samla Amos Suting ha ka rukom ring bad ïa ka editting lei u dei u samla Amos ba leh bynrap u samla Khristopher Khonglah.
Katba na ka liang pat u Samla Amos u la ïathuh ba ki la don ki katto katne ki jingrwai bad ki video ba u la pynlait ha ka channel jong u ka Pomshutia Creation bad u ruh u ong ba dei beit ba nga sngewtynnad ïa kane ka jait kam ba nga wad buit lyngba ka YouTube bad na kiba ka ju leh ïa kane ka kam khamtam eh na u trai ka Laya Entertainment u Babu Khraw Sohkhlet uba la hikai ïa ki buit bad ki rukom ha kane ka kam.
Shuh shuh na ka liang ki tynshop puron u Samla Mebanlumlang Lynshiang bad ka samla Saphira Khsiar ki la ïathuh ba kim ju mut dur ba kin ïoh ka kabu ban ak ha kino kino ki video namar kim pat ju mlien ban ak lait tang ki video lyngkot ne reel ha Instagram kaba ki ju pynmih.
Haba la kylli pat ïa ka daw ba ki pynmih ïa kane ka jingrwai ha ka Ktien War Pynursla ym ha ka Ktien sor u Samla Wanjop Sohkhlet u la ong ngi wan na ka thaiñ Pynursla bad nyngkong eh nga kwah hi ban rwai ha ka Ktien kaba nga heh bad San bad kumba phi tip hi ba kawei na ka jinglong kyrpang ka Jaidbynriew ka dei na ka jingriewspah ha ki ktien dei ba ngi kwah ban nang pynriewspah shuh shuh ïa ka ktien Khasi kaba pynlong ba ngan rwai ha ka Ktien War u la ong.
Haba kylli pat ïa ki jingmut ki kyntien u Samla Wanjop u la ong ba ha ka Ktien War hi lada ngi ong Shynnam shynnam ka mut shisha shisha, haba ngi ong ji mari kamut ba ngi ïapbieit bad lada ngi ong jaramot pat kamut ba i skuiñ bad ba ïahap sbiak bad dur bad dar la ïa ka kynthei ne u shynrang briew ruh ïathuh u samla Wanjop.
Ïa kane hi ka video ngi ring beit tang ha ki shnong jong ka thaiñ Pynursla kiba kynthup ïa ka Nongshyrngan, Pongtung, Mawlynnong ïathuh u Samla Khristopher bad u Samla Amos.
“Dei da ka jingïalam u Kynrad na jrong bad ka jingkyrshan ba radbah jong i mei bad i pa bad ki ba ha ïing hi kaba la pynlong ïa ngi kumba ngi long mynta" ong ki samla ba don bynta ha ka jingrwai bad ka video shynnam shynnam.
Ban poi sha ka thong donkam ka jingtrei shitom bad ka jingïaishah la ha kino kino ki kam ruh bad ngi donkam ruh ïa ka jingkyrshan na ïing ba ka kam hi kan long kaba jop bynrap shuh shuh kine ki samla.
Haba u Rupang u kylli kaei ka khubor kaba phi ai sha ki kmie ki kpa ki samla ba don sap ha ki liang bapher bapher bad sha ki nongkyrshan jong phi “Ai mynsiem ïa la ki khun wat pynduh mynsiem ha ka sap ba ki don bad sha ki nongkyrshan ngi kwah ban ong ngi da sngewnguh eh ïa ka jingieid bad ka jingkyrshan jong phi bad ngi kwah ba phin ïai kyrshan namar shen ngin sa pynmih biang sa kawei ka jingrwai bad ngi kwah ruh ban ong ngi ieid ïa phi Shynnam Shynnam ko nongkyrshan baroh" ong ki samla na ka music video Shynnam Shynnam.
Shillong: U Swapnil Tembe, Deputy Commissioner ka West Garo Hills District, ula pynmih ia ka jingthoh, kaba la sam paidbah, kaba kren shai, ba ki paidbah, kim donkam ban ai ia ki jingai ba kyrpang lane ba kin ai burom ne ba kin kren iaroh ia u, ha kino kino ki jingialang, kiba u don.
Yn nym shah ban ai ia ki jingsngewbha, ki syntiew lane ki bouquet lane ba kin ai, ia ki jaka shong ba kyrpang bad kiba kham bha, na ka bynta jongu.
Ha ka jaka jong kitei, ki riew paidbah, ki dei ban shim ia ki lad ki lynti lane ki rai ban kyntiew ia ka bha ka miat jong ka Garo hills.
Kaba pynlyngngoh ka long ruh, ba um shym pynmih ia ka jingthoh tang ha ka ktien phareng, hynrei, ia ki jingkren jongu, la thoh shai bha ruh ha ka ktien Garo, kaba ula pynkut, da kaba ong “pilakon mitela".
Nongpoh: Kum shi bynta ban peit ia ka bha ka miat bad kumno ban wanrah ia ka roi ka par ha ki shnong kiba hap hapoh ka Mawtari Myrdon Sirdarship, hynnin ka sngi Saitjain, ki la don shibun ki samla na ki shnong bapher bapher kiba hap hapoh katei ka Raid, kiba la mih shakhmat na ka bynta ban thaw ia kawei ka kynhun, kaba la tip kum ka Elaka Myrdon Youth Federation.
Ha katei ka sngi kaba la thaw ia katei ka kynhun, kaba ki la pynlong ha shnong Mawtari, ka la don ka jingjied ia ki nongialam bad ia ki dkhot hapoh katei ka kynhun, khnang ba kin ioh ban trei na bynta shibun ki kam, kiba iadei hapoh katei ka Raid.
Ki la don shibun ki mat jingiakren ha katei ka sngi, ia kaba katei ka kynhun kaba don shu seng thymmai, kan sa shim ha kine ki sngi ki ban wan.
Ha katei ka sngi kaba la thaw ia katei ka kynhun, la jied ia u bah Shining Kyntla ba un long kum u President bad u bah Tony Nongrum kum u General Secretary lem bad shibun ki dkhot hapoh katei ka kynhun.
Nongpoh: Ki paidbah na ka shnong Orlong Shadali, kaba dei kawei na ki shnong nongkyndong ha Ri Bhoi, kaba hap hapoh ka Raid Makdoh ha Mawhati Constituency, ki la kmen shikatdei eh bad kata ka la jia hynnin ka sngi Saitjain, ha kaba u bah Charles Marngar, MDC Mawhati, u la leit ban ai sngewbha haduh 25 ki Solar Light ha katei ka shnong kaba don 25 tylli ki longiing bad kaba dei ruh ka shnong kaba ym pat don bording.
Katei ka shnong ka la dei shisha kata ka shnong Nongkyndong, namar ka don ia ka jingjngai haduh 95 KM ei ei na Umsning bad kitei ki paidbah kiba sah ha katei ka shnong, ki iakynduh shibun ki jingeh, namar ba ki la shah ieh khunswet ha kiba bun ngut ki nongmihkhmat kiba la leit noh shakhmat.
U bah Pynbhalang Khymdeit, Secretary jong katei ka shnong, u la ong ba ka jingeh kaba hakhmat eh kaba la kynduh da ki paidbah, ka dei halor ka jingbym don surok, nalorkata ki paidbah ki kynduh jingeh sa na ka jingbym don bording lem bad shibun kiwei pat, namar ki la shah iehnoh bein ha kiba bun ki liang.
U la iathuh ruh, ba katei ka jingleit poi u MDC Mawhati ha katei ka shnong, ka dei ka sien kaba nyngkong eh ba ki paidbah ka shnong kin iohi ia ka dur ki nongmihkhmat, namar ha kine ki shnong kiba la leit noh, ym ju don ki nongmihkhmat ki ban leit sha katei ka shnong hadien ba ki la jop, hynrei ki shu wan pynbeij tang ha ki por Ilekshong, lait nangta ki shu jah beit jak.
Namarkata haba iadei bad katei ka jingleit ai sngewbha da u bah Charles Marngar sa kitei ki Solar Light, ka la pynkmen eh ia ki paidbah ha katei ka shnong bad kiba la pynpaw ia ka jingsngewnguh, namar ba u la lah ban ai sngewbha da kitei ki Solar Light, kiba dei ki jingdonkam ba hakhmat eh da ki paidbah jong katei ka shnong.
Nongpoh: Hynnin ka sngi Saitjain ka la don ka jingialang hapdeng ki nongialam bad ki dkhot ka Mawhati Constituency Political Committee (MCPC), ia kaba ki la pynlong ha shnong Jatah Mawhati bad lyngba katei ka jingialang, ki la shim ia ka rai ba kat haduh mynta kim pat kyrshan kyrtong ha kane ka Ilekshon 2023, hynrei ka jingkyrshan kyrtong ne ban pynieng ia u jong u kyrtong, kin sa pynbna Nailur ne Risaw mynta u snem.
Ka nongrim kaba la pynlong ia ki nongialam lem bad ki dkhot ka MCPC ba kin sngapjar shwa ia mynta shipor, ha kaba ka rai kan long beit lyngba ka Komiti jong ka MCPC, khnang ba u ne ka kyrtong kaba ieng na ka MCPC ne lada ka MCPC hi ka kyrshan, kaba mut ba kin poi beit sha ka thong jong ka jingjop.
Ka kyrwoh kaba la phah da u bah Mathias Mynsong, la pynpaw ba ha katei ka jingialang, na ka liang ka MCPC, ka la kyrpad baroh ki nongkyrshan, ki dkhot bad kumjuh ruh ia ki nongialam ha ki Circle bad Primary Unit, ba kim dei ban iakhih khohreh ban leit kyrshan ia kiwei ki kyrtong, hynrei ba kin ap shipor bad ia ka rai yn sa shim hi da ka komiti jong ka MCPC.
Ka MCPC ka la kyrpad ruh ia baroh ki nongkyrshan ka MCPC, ba lada ki lada ki kwah ban leit kyrshan sha u ne kano kano ka kyrtong, ba kim dei ban pynmih ha ka kyrteng MCPC, hynrei ki dei ban pynpaw ba ka jingleit kyrshan jong ki kan dei beit shimet, ha kaba wat ha ka MCPC ruh kam khang ia kata.
Ki pulit ka Dispur, ki la ioh kurup ia kawei ka trok, kaba don ia u number AS01LC2717, na Madanriting, Shillong, da ka jingiarap lang jong ki pulit ka Meghalaya.
Katei ka dei ka trok, kaba la shah tuh na Sonaighuli, ong ki pulit Assam, haba thoh ha ka peij jongki ha ka twitter.
Katei ka trok, ka don ia ka jingtohkit No 1189/22 u/s 379 IPC.
Shillong: Ka Federation of Khasi Jaintia & Garo People (FKJGP) Sengkmie ka dap da ka jing bynniaw kaba khraw halor ka jingtwa ba kyndit jong ki katto katne tylli ki bynta jong ka jingtei iaka  Meghalaya Legislative Assembly katba ka jingtei ka dang iaid shait shait ha Mawdiangdiang.
Ia katei kam la pyntrei da ka Rajkiya Nirman Nigam Ltd lyngba ka Public Sector Undertaking (PSU) na ka jylla Uttar Pradesh ha kaba ka jinglut jingsep baroh ka long T.
127 klur.
Katkum ka jing ioh jingtip jong ka seng ka long ba ha ka jingshisha ka Sorkar Meghalaya kala pynkhreh iaka budget estimate kaba long T.
145 klur, katba katei ka company kaba na ka jylla Uttar Pradesh i.
e.
Rajkiya Nirman Nigam Ltd.
kaba la ioh ia ka work order ban pyntrei ia ka kam ka la kam, ba kan pyndep iaka jingtei jong ka Meghalaya Legislative Assembly ha ka jinglut jingsep kaba long T.
127 klur, kaba mut ba la khein pynduna, na ka tender bala mamg kaba duna haduh T.
18 klur.
Kum ka seng hi kam kwah ban tuklar ia kata jing khein dor duna, haduh T.
18klur jong katei ka company lada ka jing myntoi kan long ia ka sorkar jylla, hynrei ym dei pat ban iapein ia ka jingbha jong ka kam.
Ka FKJGP ka buh ruh ia ka jingkylli: “Mano bad shano kita ki site engineers jong ka tnad PWD ki don haba la bynshet ia ki ban monitor ia ka quality of works".
Ha kajuh ka por ka seng ka don ka jingsuba ba kane baroh ka wan jia namar ba katei ka Company kaba na bar jylla ka ioh ban leh khun khatduh (favouritism) na kita ki ba bat ia u lakam jong ka pla tyngka ha Secretariat & Meghalaya Legislative Assembly ha kaba lehse wat ki Engineer ruh kim nud shuh ban saham lane ban ang wat tang shikyntien ruh hakhmat jong katei ka company bar jylla; wat lada ki don makna ka mynsiem ban trei hok ia ka kam, dei na kata ka daw ba ka Rajkiya Nirman Nigam Ltd ka ioh ban iuhrot bad bad leh katba ka mon namar ba kam dei ha jylla lajong.
Ka FKJGP ka sngew ba lada kita ki 60 ngut ki nongmihkhmat kaba u paidbah u la pynkup bor iaki ban leit thaw ain ha Meghalaya Legislative Assembly, ki nud ban buh jingma wat ia kata ka Ing Dorbar Thawain tang namar ka tyngka pliah shano kan ialam ia ka lawei jong ka jylla hi baroh kawei.
Na ka liang jong ka FKJGP Sengkmie kan sa shim da kiwei pat ki sienjam, wat lada haduh ban poi sha u pud ban phah tuklar ha u Comptroller and Auditor General of India (CAG), namar ba baroh ki Audit reports jong ki Public Sector Undertaking (PSU) la khmih lyngba jong ka CAG.
Kyntang iawai na ka liang jong ka FKJGP Sengkmie ka kyntu jur ia ka sorkar jylla ba dei ban ai dak sniew (Black list) noh shisyndon iaka Rajkiya Nirman Nigam Ltd bad ha kajuh ka por na ka liang jong ka seng ka maham jur ia ka sorkar jylla ba nangne shakhmat kam dei ban shu ailad than tang ia ki company kiba nabar jylla, khlem da bishar bniah; namar ba bunsien ki company kiba na bar ki wan ban lute im im peit peit na ka jylla Meghalaya bad kum ka seng kaba don ia ka jingkitkhlieh na ka bynta ka bha ka miat jong ki trai ri trai muluk bad ia ka jylla hi baroh kawei kan ym lah satia ban shu shong kli kti, ban long tang kum ki nong peitkai, ong ka kyrwoh na U bah Dundee Cliff Khongsit, Working President, FKJGP Central Body.
Shillong: Ka FKJGP Sengkmie, ha ka kyrwoh mynta ka sngi, ka dawa ia ka sorkar jylla,  ba kam dei shuh ban dang pynslem ban sei madan ia ki jingshisha baroh bad ba kam dei shuh ban dang aidaw ba katei ka kaiphod (report)  ka long “highly confidential" hynrei dei ban pyntip paidbah haba shit haba shai (Black & White) khnang ba ki paidbah kin ym sah satia ha ka umdum.
“Ka seng hi ka sngew ba kaei kaba la pun khyndai bnai (August 2021- May 2022),  ka por ka la ih mynta ban paw ki jingshisha baroh" ong ka kyrwoh.
Ka jingkynthoh jong katei ka seng, ka dei hadien ba la iohi lyngba ki lad pathai khubor haba iadei bad ka jing submit ia ka kaiphod (report) kaba la mih lyngba ka inquiry commission bala khlieh da u Justice (retd) T Vaiphei, ha kaba iadei bad ka jing shah siat iap jong u nongialam barim ka HNLC U Bah Cheristerfield Thangkhiew (Bam kwai ha dwar U Blei), ia kaba la phah sha Chief Minister ka jylla U Conrad Sangma ha ka sngi thohdieng, ka seng ka dap da ka jinglynga pisa ban tip ia kae ikaba don ha katei ka report namar kumba ka long mynta hi katei ka jingjia kaba la jia ha ka step jong ka 13tarik Nailar 2021 ka dang buh hapdeng ka jingsah dum ym tang ia ka seng hynrei iaki paidbah nongshong shnong jong ka jylla hi baroh kawei.
Kum ban shu pyn kynmaw ba hadien ka jing shah siat iap jong utei u nongialam barim ka HNLC, U Bah Cheristerfield Thangkhiew, ha ka step jong ka 13tarik Nailar 2021, la mih shibun ki kynrum kynram kaba la wanrah ruh ia ka jingiakhih paidbah ha kylleng ki bynta jong ka rilum Khasi Jaintia ban dawa ia ka jingbishar kaba hok bad kaba laitluid.
Ka jingslem ban bishar bniah halor katei ka kam ka la jan dap shisnem duna bad kala pyn artatien ia uba bun balang ba lehse ka lah ban don kaei re kaei sha lyndet.
Ka FKJGP Sengkmie ka pynpaw ba kumba ka long mynta ym don satia ba tip ia kaei kaba la thoh bad kdew shai ha katei ka kaiphod (report) namar katkum ka jingiohi lyngba ki lad pathai khubor ba ia katei ka kaiphod (report) bala phah da u Justice (retd) T Vaiphei la sealed bha ha kawei ka packet ha haba u Chief Minister ka jylla U Conrad Sangma ula phah kylla pat sha ka Political Department ban pule bniah ia katei ka kaiphod, ong ka kyrwoh na U bah Dundee Cliff Khongsit, Working President, FKJGP Central Body.
Nga bun ha ban kren halör käne hynrei …!!’Tang kawei nga kwah ban Ong ba ngi dei ban iä tylli bd ban  ym ailad iä Kum kine ki jait jingjia…Ki bun ha ki  kyntien ba ngan  Ong halor käne namar kumno ki lah ban pyniap iä u briew Bala dep shongthait.
sngew lyngngoh ngaiñ  bd nga don bun haruh ki Jing kylliNga pynrem iaka jingsiat iap ia uno uno u briew ne ka briew.
Nangne shakhmat ym dei shuh ban jia kum kine ki jait jingjia.
Ka enquiry report dei ban pynbna paitbah noh wut wut khnang ban shai ki paitbha.
Shillong: Ha ka 20tarik Jymmang 2022, ka Hyc Padu unit ka la dep ban phah ka jing ujor sha u CMD MEecl Donald P Wahlang,SDO amlarem,DC west Jaintia hill,kumjuh sha u MLA ka thain, U Ma Lahkmen Rymbui, halor ka jingduh ding ka Paduh Bah.
Na ka liang Jong ka Hyc Padu unit, ka lah ioh ruh ban iakren bad u MLA ka thain Bah Lahkmen Rymbui,bad u la kular ruh ban shim khia halor katei ka jingbym biang bording.
Ka jingsniew noh u transformer naduh ka 16 jymmang 2022, ka la wanrah shibun ki jingeh ia ki paidbah, ong ka kyrwoh khubor.
Shillong:U dur mot kynjang ba la tei ha tnum(dome) jong ka ïing dorbar thaw aiñ ka jylla, u la hap noh ha ka step phyrngap jong ka sngi u Blei ha ka por 1:30 eiei ïathuh kiba la ïohsngew ïa ka jingsawa ha ka por ba u khyllem.
Ïa ka ïing dorbar ba thymmai jong ka jylla la pyntrei da kawei ka Kompeni na Andhra Pradesh bad la mang ha ka jinglut kumba 145 klur eiei.
Kumba long mynta ka jingtrei ka la ïaid shait shait bad kat kum ka thong ba la buh ba la kumno kumno ha u Nailur mynta u snem ban ïoh plie noh ïa kane ka Ïingdorbar.
Haduh ba la thoh ïa kane ka khubor ym pat ïoh jingtip lada don ne em kano kano ka jingjia ba sngewsih ne ka jingshah ban ki nongtrei ha kane ka jingjiaDang ha ki khyndiat taïew ba la dep u Lamphang ka Ïing Dorbar Thaw aiñ u Bah Metbah Lyngdoh u la leit jurip ïa ka jingtrei ïa ka ïing dorbar ba thymmai ha Mawdiangdiang bad u la ïathuh ba une u mot kynjang ne Dome la dep trei kumba 75%.
Nangne shakhmat da long dorbar ha ing thymmai ki mla ki donkam bn deng helmet noh bn lait mynsaw ioh da twa.
Haha….
Ha ka por jong  ka jingialeh thma ka Ukraine bad ka Russia, U President Zelensky, ula hap ban ia shong khlad bad ka tnga jongu, ka Olena, namar ba ka hap ban phet rieh sha ka krem, kaba la shna kyrpang; hynrei hadien lai bnai kynthih, ka Olena, ka la mih pyrthei na ka jaka rieh, ban iakynduh biang bad u tnga jongka, U President ka Ukraine bad ynda ki la mih pyrthei, ki la ia kren ruh ia ki kotkhubor.
Ka Olena, ka la phet rieh ialade lem bad ki khun, kiba don 9 bad 17 snem ka rta.
Ha ka jingiakren bad ki kotkhubor, ka Olena, ka ong “Ym don mano mano ba lah ban knieh noh ia u tnga jongnga bad wat ka thma ruh kam lah ban shim noh ia u" bad ka ong ruh ba U Zelensky, ula dei u nongai mynsiem ba khraw ia ka pyrthei, lyngba ka jinglong nongialam jongu bad ka jing iakhun tyngeh jongu, pyrshah ia ka Russia.
Ka Olena, ka ong shuh shuh, ba ka jinglong jingim jong U Volodymyr, kam shym la kylla satia haduh ha kine ki sngi bad u ju long hi thik, kumba u long ha shwa jong ka thma bad u dei uba lah ban shaniah bad uba sngewthuh bad u long hi kumta haduh ha kine ki sngi ruh.
