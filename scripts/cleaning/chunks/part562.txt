ki bym don lok shuh ruh hap ai jingrap lang m haba long Ka Pyrthei Kumne ha bym long Bylla long sngi Naei pat bapli kin ioh pyndap ha ing hap ai jing iarap lang ia ki ba shu die Kwai dong ba shu bylla dukan bad ki briewTang ia ki nong shna ing.
ki bym don lok shuh ruh hap ai jingrap lang m haba long Ka Pyrthei Kumne ha bym long Bylla long sngi Naei pat bapli kin ioh pyndap ha ing hap ai jing iarap lang ia ki ba shu die Kwai dong ba shu bylla dukan bad ki briew.
Shillong:  Ka seng North East Students’ Organisation (NESO) ka ba kynthup lang ia ki sengbhalang na kylleng ka thain lam mihngi kum ka Khasi Students’ Union(KSU), All Assam Students’ Union (AASU), Naga Students’ Federation (NSF), Mizo Zirlai Pawl (MZP), Twipra Students’ Federation (TSF), All Manipur Students’ Union (AMSU), Garo Students’ Union (GSU) bad ka All Arunachal Pradesh Students’ Union (AAPSU) ka la pynrem jur ia ka jing shah kren bein ki samla pule bad kiba trei na ka kiwei pat ki jylla jong ka ri India hadien ba saphriang ka jing pang ‘Corona Virus’.
Kumba shu pynkynmaw la bun ngut ki samla ka thain lam mihngi ki la shah kren bein da ki kyntien ‘Corona’ ha ki briew jong kiwei pat ki jylla ka ri India.
Na ka liang ka NESO ka kyntu ia ka sorkar pdeng ban tuklar halor ka jing shah kren bein bad shah thombor ki samla ka thain lam mihngi, ka seng ka kyntu ruh ia baroh ki myntri rangbah jong ki jylla ka thain lam mihngi ban shim khia halor kane ka mat na ka bynta ban tehlakam ia ka jing shah ban bein ki samla ka thain lam mihngi.
Shillong: Hadien jong ka jingshong pyrkhat ba sani bha ha kaba ia dei bad ka sa phriang jong ka jingpang covid19; na ka liang jong ka seng FKJGP Jirang Circle North Khasi Hills unit ka dawa mardor ba dei ban phah ia doktor ban peit ia ki nongleit nongwan kiba pyndonkam ia ka surok Rani Jirang Mairang Road hapoh Iew Mawroh Anti infiltration Check gate, khnang ban teh lakam ia ka jingshaphriang jong kane ka jingpang khlam kaba shyrkhei kaba lah ktah lut ia ki ri jong ka pyrthei baroh kawei.
Kane  ka surok ka dei kaba shait wanrung ki bar bylla ban poi sha thain western ribhoi bad sha west khasi hills district kumjuh, haduh mynta ka sorkar kam pat buh ki medical team ban screen ia ki nongleit nomgwan khamtam kito kiba wan nabar jylla kaba long kaba buh ia ki paidbah jong ka thain jirang ha ka jingsyier ia ka jingshaphriang jong kane ka jingpang ba shyrkhei, ong ka kyrwoh ba phah da U bah Showingstar Thangkhiew General Secretary jong ka Seng FKJGP Jirang Circle.
Shillong: Ha kine ki sngi ba pakhang shnong da ka sorkar kum shi bynta ban khanglad ia ka jing saphriang ka jing pang ‘Corona Virus’, katkum ka kyrwoh na u Managing Director ka East Khasi Hills District Cooperative Milk Union la pynbna ba ka duh ‘Megha Milk’ lah ban ioh na baroh ki dukan marbam ki ba ka sorkar ka shah ban plie.
Kum shi bynta ban pynsuk ia ki paidbah hapoh ka nongbah Shillong, ki paidbah ki ba kwah thied ia ka dud ‘Megha Milk’ ki lah ban shu thied ‘online’ na ka ‘narifresh.
com’ lane phone ha ki nomber 9436547203 bad u 9402380252 na ka bynta ban pynpoi suk sha ki ing ha ka por 8 baje mynstep haduh 12 baje noh phai sngi.
Na ka liang ka ophis treikam ka Managing Director ka East Khasi Hills District Cooperative Milk Union ka kyntu ia ki paidbah nongthied ban pyndonkam da ka rukom siew pisa ‘online’ lada thied ia ka dud ‘Megha Milk’.
Shillong: Myn hynnin ka sngi ki dkhot jong ka ‘Local Taxi Welfare Association’ ha ka jing ialam da u bah Wandonbok Jyrwa u ba dei ruh u general secretary ki la ia kynduh ia u Commissioner ka tnat ‘Transport’ jong ka jylla ban phylliew jingmut halor ki lad lynti ban tehlakam ia ka jing saphriang ka jing pang ‘Corona Virus’ hapoh ka jylla Meghalaya.
Ha ka jing ia kynduh bad u Commissioner ka tnat Transport, na ka liang ka seng ki nong kamai kali hapoh ka thain Khasi bad Jaintia ki la rai ban sangeh shwa ban kamai kali naduh 24 haduh 31 tarik lber kum shi bynta ban bud ia ki kyndon bad ban ia snohkti lang ka sorkar Meghalaya haba dei bad ka jing tehlakam ia ka jing pang ‘Corona Virus’.
U bah Wandonbok Jyrwa u la ong ba ka Association ka la rai ban ia treilang bad ka sorkar Meghalaya na ka bynta ban tehlakam ia ka jing saphriang ka jing pang Corona virus da ka ba sangeh kamai naduh 24 tarik lber haduh 31 tarik lber 2020 lait noh ia ka jing leit ba donkam kum ka jing leit sha ki hospital ban shah sumar ne ban leit ‘check-up’ ha ki hospital bapher bapher.
“Ki paidbah ba donkam ki lah ban phone ha u number 8131936889 na ka bynta ban ioh kali lada donkam ban leit sha ki Hospital bad dei ban shong tang 3 ngut ki briew hapoh kawei ka Taxi" la ong u bah Wandonbok Jyrwa.
Na ka liang ka seng ka la kyntu ruh ia ka sorkar Meghalaya ba ka jing khang iaid kali kan dei ban treikam lang ia ki kali pribed ban lait ka jing shah shim kabu ki riew paidbah.
60ngut ki lyngdoh niam na  Italy, ki la iap ei, ha ka jing ialeh pyrshah ia ka jingpang khlam ba triem tam, ka coronavirus bad la iathuh ba kitei ki la iap noh, haba ki leit ban iarap ia kiba pang ba shitom, ha kaba ki kyntien jong U Pope, ki ong “Long  kiba shlur bad leit ban iarap ia kiba pang ba shitom (‘have courage’ to attend the sick).
Haduh mynta, kiba iap ki don 5,476ngut ha Italy bad sa 59,000 ngut kiba ioh pang bad na kitei kiba iap, ki don 60ngut ki Lyngdoh niam bad kiba bun na ki, ki dei kiba la palat ia ka 70snem, ong ka khubor jong ka Catholic Herald.
Ha ka jing knia mass ha kaba sdang jong U Lber, U  Pope Francis, 83, ula ong ia ki lyngdoh “Long kiba shlur bad leit iara ia kiba pang ba shitom".
‘Ngi duwai ia U Blei bad ia ki Lyngdoh niam jongngi, ba kin long kiba shlur bad nang pynkhlain ia ka ktien jong U Blei bad kumjuh ia ka  Eucharist,’ ula ong.
Ki kyrteng jong kitei ki 51ngut ki lyngdoh niam, la pynmih ha ka Sngi U Blei, da ka kotkhubor Avvenire bad la iathuh shuh shuh ba ki dang don sa 9ngut kiwei pat kiba iap ha kiwei ki kynhun balang ha Italy.
Uba khynnah eh, uba iap dei U Paolo Camminati, uba dang 53 snem ka rta, uba dei u lyngdoh jong ka  Our Lady of Lourdes in Piacenza.
Ka Bergamo, kaba don shatei jong ka Italy, ka dei kaba la ktah jur, ha kaba 20ngut ki Lyngdoh niam diocesan, ki la iap noh bad ki don sa 17ngut kiba  dang shah sumar ha hospital.
Kiwei pat kiba la duh ia ki lyngdoh niam, ki long  ka Parma, Cremona, Milan, Lodi, Brescia, Casale Monferrato, Tortona, Trento, Bolzano, Salerno, Ariano Irpino, Nuoro bad ka Pesaro.
Hadien ka jingmih khubor ha ki Khyndiat sngi ba la don virus, ha rum shnong Umlyngsha, Diengsatlang bad kumjuh ha shnong Lama te na ka liang jong ki artylli ki Sengbhalang ka Jaintia Youth Federation-East Jaintia Hills District (JYF-EJHD) bad ka Southern Border Youth Welfare Association(SBYWA) khlem da pynslem ki shim ia ki lad ki lynti ban pynlong ia ka jing tohkit bniah ban lap ia ka jing shisha kumno kane ka khubor hamsaia ka sa phriang lyngba ki Whatapp bad ka social media, khamtam ha kum kane ka por ba ki paidbah ki don hapdeng ka jing khuslai jingmut sha phang ka jing pang Covid-19 ha kylleng ka pyrthei.
Kumta hadien ka jingtohkit bniah bad la lap ba kane ka khubor ka long tang khubor thok (fake news) hapoh ki social media lyngba ka jing iatext kai para ma ki hapoh group Whatapp hynrei phewse kane ka message ka la pruit sted shawei.
Kumta na ka liang jong ki ar seng khlem da pynslem ki la leit rah bad la aiti ia U briew ba don kti ban text ha whatapp sha ki bor ba dei Peit jong ka ain (Police) uba la buhrieh Kyrteng khnang ba kin ioh leh ia ka ba donkam katkum ka ain.
Khadduh na ka liang jong ka Jaintia youth federation, East Jaintia Hills District bad ka Southern Border Youth Welfare Association (SBYWA) ki buh ia ka jing Maham ia ki paidbah ba ymdei ban ai ia ki khubor bakla sha poh social media, namar ka jing ai ia ki khubor bakla bunsien ka wanrah ia ka jingma bad jingsngewsih ha ka imlang ka sah lang, bad la kyrpad ruh ia ki paidbah ba ymdei ban shim ia ka ain ha kti la jong hynrei dei ban pyntip sha ki bor ba dei Peit jong ka ain lada don ba leh pyrshah lane tyngkhain ain.
Ha ka juh ka por la kyntu ia ki paidbah ban ym khih khuslai halor kane ka khubor namar ka long tang ka khubor thok don hi haba kata ka jingpang Coronavirus kam shym la don namar wat ha ka jylla jong ngi ruh te ym shym pat don ba ioh ia ka.
La aiti noh ruh mynta sha ki pulit.
Shillong: Ka FKJGP Maweit Circle ka pyntip sha U Superintendent of Police, West Khasi Hills District, ba ka seng ka sngewkhia jur halor ka jingbym burom bad pynkhein jong ki kali heh kiba wan kamaisha katei ka thain bad la ong ba  kine ki kali dei kiba leit kit mar shabar na ka jylla, kum sha ka thain Langpih (Komphoduli) , Byrni hat, Boko bad sha kiwei kiwei ki khap border jong ka jylla Assam bad Bangladesh, bad kine ki kali ki iaid ym duna da ki spah tylli ha ka shisngi shisngi.
Halor katei ka mat, la kyrpad ia utei u khlieh ka District ban tuklar ban khang noh ia ki trok ba laid ha surok Maweit kum ka lad jingiada ban khanglad ia ka jingsaphriang u khniang jingpang COVID-19, namar ba kine ki trok ki pynkhein ia ka ain ba la pynjari da ka sorkar jylla bad sorkar pdeng ruh kumjuh.
Shillong: U Chief Excutive Member CEM ka Khasi Hills Autonomous District Council u bah Latiplang kharkongor, ha ka jingiakynduh bad ki lad pathai khubor u la ong “Ha ka ain ngi jop ma ngi hynrei ngin sa peit la shai ka sngi ha ka jing bun briew ha ing dorbar kyrpang ka ban long lashai ha ka por 10 baje mynstep".
U Bah Latiplang u la ong la jied ia u da ka iing dorbar bad la da u dei ban shah weng ruh u dei ban shah weng hapoh ka iing dorbar u la ong ruh ba u la long u ba pynkhreh  ban ia tynjuh bor hapoh ka iing dorbar ba kyrpang la shai ka sngi.
U la ong ruh ba ka jingdon jong ki MDC ha ka UDF yn sa tip la shai ka sngi hapoh iing dorbar kyrpang bad ym lah ban shu kam shabar ka iing dorbar.
U Bah Pynshngianlang Syiem Chairman  ka KHADC, u la ong ba ka jing ai ia ka jing bym don jingshaniah shuh (No Confident Motion) pyrshah ia u CEM bad ka EC ba u ialam kan long lyngba ka  jingiathep vote kumba long kiwei ki elekshon.
Na ka liang u chairman u la iathuh ruh ba kan don jingpyrkhing  ia ki nongwan sha kane ka dorbar kyrpang ia ki riew paidbah, ban iada na ka jingsaphriang u khniang jingpang COVID-19.
U la iathuh ruh ban teh lakam ia ka jingsaphriang ka jingpang Covid -19  na ka liang ka District council kan buh ia ki jaka saitkti, ia kiba wan sha kane ka dorbar ba kyrpang la shai ka sngi.
Uwei u nong Tibet, ula iap mynta ka sngi ha Himachal Pradesh.
Utei u dei uba 69 snem ka rta bad ula khlad ha  ka hospital ha Tanda bad u dei uba don coronavirus.
Utei u wan phai na America, ha ka 15tarik Lber 2020.
Kham mynshwa, ula don uwei uba iap uba na  West Bengal.
Haduh mynta, kiba la ioh ia katei ka jingpang ha India, ki la poi sha ka 468ngut.
Ha kum kane ka por ngi donkam ban ia sngewthuh lang baroh.
Ngi dei ban ia tylli lang bad Ka sorkar na ka bynta Ka bha Ka miat jong Ka jingkoit jingkhiah Jong ngi baroh.
Katba nangmih ki sngi, ki khubor lamler ki nangmih2 , ki riew shim kabu ki nangshna ( edited) ia ki dur bad ki videos bala rim bad ki ai haka Kyrteng Batesi TV, T7 news, Rupang bad kiwei2 kiba pyn kulmar jingmut ia ki paidbah paidlang.
Nga sngew lyngngoh kiei ki jingthmu jong ki haba ki leh kumne….
Nga isynei ia ki nongkyndong, haba ki ioh khubor kumne teng teng ki poi sha Ka iohpang ioh shitom , teng teng tang ban shet ja shet jhur, ban leit tong um na bar ruh Kim nud shuh bala tieng palat, teng teng ki Shah thngan namar Kim nud shuh ban leit thied khaw thied jhur.
Ko para Ri baroh, sngewbha seh pyrkhat lem naka bynta Jong ki ruh.
Kumjuh ruh ki nong batai stad ki don beit ha ki katto katne jaka, kane ruh kadei kawei Kaba pynsngewthuh bakla ia ki paidbah.
Don ba batai stad ba ngi dei ban ialeh  pyrshah beit iaka sorkar ,balei ki khang (shutting down ) kumne.
Ko ki para Ri ,kadei Ka kamram Jong nga Jong phi ban pynsngewthuh ia kito ki nongkyndong kiba khlm pat tip kaei Ka Coronavirus , balei Ka sorkar Ka khang khyrdep ia Ka iew Ka hat.
Bunsien ngi klet ban ai khublei ia kiba la pyrshang ban lehbha hynrei ngi kloi bha ban wat daw tang ban pyn kulmar jingmut bad ban ioh nam sniew ia kiwei.
Ha kum kane Ka por ,to ngin ia ai jingmut iwei iwei, ngim dei ban kdew kti iano2 ruh.
Lada ka sorkar Kam pat biang , to ngin ia ai jingmut Lem ia ki ruh , nga ngeit lada Ka dei, Ka sorkar ruh kin pdiang iaka jingai jingmut Jong ngi.
To ngin ia snoh kti lang baroh ban rat dyngkhong ia kane Ka jingpang Coronavirus.
Let’s all join hands together with state government, central government and World Health Organisation (WHO) to fight against this Pandemic deathly disease.
President NSUI WKHD.
Ka sorkar Assam, ka la rai ban khang shnong, kaba sdang naduh ka por 6baje janmiet jong ka 24tarik bad katei kan bteng  haduh ka 31tarik Lber 2020, ong ka khubor.
Ka jingdon kiba pang Corona ha Karnataka, ka la kiew sa 6ngut mynta ka sngi bad sa 28ngut ha Kerala bad baroh kiba ioh pang Corona ha India, haduh mynta ki long 480ngut.
Shillong: Kum shi bynta ban iada na ka jingsaphriang jong u khniang jing pang Convid –19  ka sorkar jylla mynta ka sngi, ka la pynbna ban pynlong biang ia ka khang shnong, ha baroh ka wei ka jylla ka ban sdang ha ka 23 tarik naduh ka 10 baje haduh ka 25 tarik u Lber bad katei ka jingkhang, kan bteng ha ka 27 tarik haduh ka 29 tarik u Lber kat ba ha ka 26 tarik kin pyllait ia ki paidbah ba kin ioh ban thied ia ki mar bam ha ing.
Haba ia kren bad ki lad pathai khubor na ka liang u symbud myntri rangbah u bah Prestone Tynsong, u la iathuh ba na ka liang ka sorkar ka la shim ia ka ne ka rai ka long ban ia da na ka jingiabit u khniang jing pang Convid -19 u ba la ktah jur ha baroh ka wei ka ri jong ka pyrthei bad u la buh ruh ia ka jingkyrpat ia ki paidbah ba kin snohkti lang ha kane ka jing pynlong ia ka Lockdown ha ka jylla.
U iathuh ba ka iewduh kan khang na duh la shai ka sngi haduh ban da pynmih da kawei ka jing pynbna kat ba ha 26 tarik kin don ki iew kiba la buh kyrpang ha Anjali point haduh Contonment police beat house, Lat Smit bad ha 7 mer Upper Shillong bad ki ba wan na ki thain Ribhoi na ka liang ka Sorkar kan sa batai ia ki jaka ban die jhur jong ki ia kine ki iew la buh khnang, ba kan ym don ka jingwan kiew jong ki paidbah ha iewduh bad ba ki nongrep ki ba wan na ki to ki thain kin ioh ban wan rah ia ki marrep ban die.
Ki ophis Sorkar ruh baroh kin khang lut ha ki sngi ba pynlong ia ka Lockdown bad ha ka 26 tarik tang 30 % ki nongtrei ki lah ban wan sha jaka trei.
La khang ruh ia ka jingialum ia ki paidbah 5 ngut shajrong bad ka session 144Cr Pc kan trei kam lada don ki ba ialum palat 5 ngut ki briew.
Ban ym buh ia ka jing ma ia ki briew la khang ruh ia ki kali ban iaid na kawei ka district sha kawei ka district bad ka jing iaid ki kali shimet kan long tang 30 % bad kali kamai kin long tang 25 % bad ki kali ki ba don ia u number plate odd number kin lah ban iaid tang ha ka 24 tarik 26 tarik bad 28 tarik kat ba ki kali ki ba don ia u even number kin lah ban iaid tang ha ka 25 tarik 27 tarik bad 29 tarik.
Kane ka lock down kan ym trei kam ia ki briew ki ba trei ia ki tnad shipai bad ki pulit, ki pulit pynlip ding (security Forces), ia ki briew ki ba don ha ki tnad ka koit ka khia (Medical team) ki briew ka tnad Public Health Engineer (PHE) ki briew ka tnad Public Works Department (PWD) ki briew jong ka tnad Food & civil supply, ki briew ba trei ha Shillong Municipal Board,Telecom, Telegraph&IT service bad ki briew ba trei ha ki Bank, ki ATM  ki pharmacy ki dei ban plie ha kine ki sngi ba trei kam ka lockdown.
Na ka liang ka Bank ruh ki lah ban trei kam tang naduh ka 10 baje haduh 2 baje na mar na ka liang ka bank ki phah ban wan trei tang 50% ki briew.
Na ka liang u bah Prestone u la kyntu ia baroh ki paidbah jong ka jylla ba kin bud ryntih ia ka jingpynbna ki ba la pynmih ka Sorkar Jylla khang ban lah ban iada na ka jing pur u khniang jing pang Convid-19.
Ka jing bun palat ki nongpang, ka la pyn khapngiah ia ki hospital kiba don ha Spain bad la iohi ba ki nongpang, ki la hap ia thiah ha madan bad khmat jingkhang bad kitei ki dei kiba don ka jingpang  coronavirus.
Katei ka jingjia, ka dei ha  Infanta Leonor Hospital bad ha Severo Ochoa de Leganes Hospital ha ka nongbah Madrid jong ka Spain, ong ka khubor  El Mundo.
Ka jingiap briew ha Spain, ka la poi sha ka 2hajar ngut mynta ka sngi, da ka jing nang kiew kaba 462ngut bad  baroh ki la poi sha ka 2,000 ngut haduh mynta ka sngi bad baroh kiba pang, ki  la poi sha ka  33,089ngut.
Kiba iap ha Madrid, ki long haduh 58 percent, na kito kiba ioh ia katei ka jingpang ha katei ka Ri.
U myntri rangbah duh ba ar, U  Carmen Calvo, u dang don ha ka jing shah sumar, namar ba u don ka jing shitom ban ring bad pynhiar mynsiem,  naduh ka Sngi U Blei.
Shillong:Mynta ka sngi  ki kali kamai sumo na ki thain Ribhoi kiba thmu ban wan kiew sha  Shillong  ki la shah pynphai noh ha ki pulit ki ba ap pahara  ha ki bynta jong ka Viewpoint ka ba don ha Mawiongrim.
Kumjuh ha ki bynta jong ka west khasi hills ki don ki kali kamai ki ba mut ban kiew sha  Shillong ki la shah bat bad pynphai noh tang ha Mairang.
Kane ka jingshah pynphai ki kali, ka long hadien ba na ka liang u  Commissioner & secretary jong ka tnad transport  u bah MR Synrem mynnin ka sngi u la pynmih ia ka jingpynbna ban ym shah ia ki kali kamai ban iaid na kawei ka district sha kawei pat bad kane ka long kum shibynta ban iada na ka jingsaphriang jong u khniang jingpang Covid-19 ha ka jylla, ha kaba ki la khang ban pyndonkam ia ki Kali kamai kum ki bus, ki Tourist taxi, maxi cap ki kali sumo.
Ka jingïada ka dei ba ai jingshngaiñ bad jingsuk mynsiem.
Ka jingïada kam ju don jingïadei bad ka jingpyntieng, khamtam lei bad ki khubor lamler.
Ha kum kane ka por jong ka jingwan lynshop jong ka jingpang coronavirus (covid-19) ha ka pyrthei.
Ki sorkar baroh ki la ïa pynkhreh la ki tiar ïakhun ban jop ïa kane ka jingpang khlam.
Ka jingpynlut halor ka jingkoit jingkhiah; kumjuh ka jingpynkhreh ïa ki jaka sumar.
Ha kane ka Ri India jong ngi.
Ka sorkar ka pynkhreh ki lad jingïada; ki lad ban wad kumno ban pynkoit.
Ngam artatien ïa ka jingtrei shitom jong ki briew ka koit ka khiah (Health Department).
Ka dei ïa ngi ban bud pyrkhing ïa ka jingbthah jong ka sorkar.
Ka jingïada ka kordor ha kum kane ka khep.
Kane ka kyrwoh kam dei ka jingthoh shaphang u coronavirus.
Ngam dei u briew jong ka koit ka khiah.
Bad ngam thoh ruh kum u riew shemphang ha kane ka bynta.
Toi, nga thoh kum u paidbah uba khuslai ïa ki jingjyllei ki khubor lamler, kiba la saphriang.
Kiba pynsuhjer bad pynshad samtawi ïa kiba duna ka jingtip.
Ki khubor kiba pyntieng ïa ngi haduh ki khleiñ shyieng.
Ka jingsheptieng ka pynlong ïa ngi ban adkar.
Ka jingsheptieng ka pynlong ruh ïa ngi ban ngeit bieit.
Ka pynlong ban peit ‘matdong ïa la ki para briew.
Ka pynsuba sniew ïa baroh; ym pher mano.
Infodemic:Ka WHO (World Health Organization) ka ong: “Ngim ïakhun shuh tang ïa jingsaphriang ka jingpang coronavirus(Pandemic); ngi ïakhun ruh ïa ka jingsaphriang ki khubor lamler ‘infodemic’".
‘Infodemic’-  ka dei ka jingshlei bun ki jingtip kaba pynmih jingeh ïa ki paidbah ban ithuh ne sngewthuh kaei kaba shisha, kaei kaba lait bad kaei kaba dei ban shaniah (The Guardian, NYT).
Khamtam, ki khubor pyntieng, ym ki khubor pynbha.
Namar ki shlei bad wan kum ka umsaw.
Ka pynklumar jingmut haduh katta katta; kam long ka jingïarap ïano ïano.
Ka jingmih nangta ka dei tang ka jingsheptieng, jingher syrngiew (panic).
Ka juk jong ka jingtip (Information age) ka long ka bor.
Ha man ki khubor rieh ki jingtip kiba shad tawiar.
Kine ki long ka bor ban pynkhih ne ktik jingmut.
Ki riewshemphang ki ong:“Ka jingtip (Information) ka long kum ka dak ai jingshai ne maham, ne kum ka tiar pynmynsaw, lane ka dak jingsuk, ne ka jingkhanglad – baroh ki shong ha ki nongpyndonkam….
ka jingtip ka long ka spah jong ka Internet.
Ka lad ka ban pynkhamti ïa ka jingtip na ka kti jong kiba tip sha ka kti jong ki bymtip.
"(Freakonomics , 2009)Ym lah lait, ha man la ki dong ki lad, don ki batai stad, kiba batai pynksan ïa la ka jingtip shipawa.
Kiba pynksan haduh ba kan da long ka khoh ramhah.
Ka jingpang kan long kumta kumne.
Sngewthamula ba ha ki bynta ka ri thor ka ‘umjung masi’ ka long ksiar.
Nga ngeit don bun ki jingjia kiba ym paw pen-ryngkew.
Ka jingong: haba don ka jingtieng, bud ryngkhi ka jingngeit bieit.
Ka jia long ruh u bym tip ei ei u shah tan.
Namar ba baroh baroh ki ïalap khana.
Ki ïa khana: thied khaw, thied naphang noh wut wut.
Ka sorkar kan khang noh ïa ki mar baroh.
Ka wanrah ïa ka jingkiewdor ki mar ki mata, ka jingshim kabu ka jur.
Klumar thlim ki paidbah, shi khlipmat ki la kylla paidbhur.
Ki sngew kumba ka pyrthei ka la kut mynta te.
Ka jingtip lyngba ki social media,bun ki jingshisha ki shah tyllep noh ha ki umsaw jingtip.
Hajuh ka por ki social media ki long ruh ki lad ban pynphriang ïa ki khubor shisha.
Ha shwa ba ngin ioh ïa ka jingshisha, la wan tyllep sa kawei ka jingtip.
Ngim ju don por ban kylli: kaei jingshisha, kaei ka lamler.
Namar ki jingtip ki jur palat,haduh ba ngi ngam jyllop ha ki.
Ngam pynrem ïa phi kiba la ngat ha kane.
Namar ngi ïada ïa kiba ngi ieid.
Nga ngeit phi pdiang ïa kita ki khubor (lamler) namar phi pyrkhat ïano ïano.
Ki khun ki kti, ki baieid bathoiñ, kiba ngi kwah ban ïada.
Nga kyntu ba phi dei ban da bishar bniah ïa ki jingtip kiba phi ioh.
Ki khubor lamler haba ki phriang ki wanrah ka jingshongsyier.
Peit bniah nangno ka wan bad na ka tyllong aiu? Ka internet kaba pynlamwir; ma ka hi ka don ruh ki lad ïarap.
Ka jingpynsaphriang ïa ki khubor lamler lah ban khanglad lyngba ka jingpynshai bad jingpyntip ba thikna.
Khlem da tip thikna, wat ngeit ruma.
Ka jingngeit kaba pynshong nongrim ha ka jingtieng.
Ka pynbakla lynti ïa lade bad baroh.
Ïano ka ktah:Namar ba ki tiar donkam la thied lut kiba don kiba em.
Ka ktah jur kum ïa: ki nongïarap sait jaiñ nong.
Kiba trei kynta ha ïing briew.
Ki ba die kwai dong.
Kiba kit nong ne kit daju.
Kiba bun ki trei step bam miet.
Don sa ki nongtrei sorkar ki bym ju kham ioh tulop bad kiwei kiwei nongtrei sngi (informal sector).
Kiba long ki bud lum ka ioh ka kot ka jylla.
Baroh ki khubor lamler ki don ka jingktah.
Bad ngi baroh ngi la don bynta lang hangta ban pynklumar.
Namar ngi ki briew ngi leh da ka jingbym pyrkhat bad sa pyrkhat ynda la dep.
Ka jingsngew ka shongkulai halor jong ngi ha kum kine ki khep.
Ngi thied ki tiar donkam.
Ngi thied palat haduh ba ngin dap 5 snem, imat! Ngi thied ba kiwei ki thied.
Ngi mareh haduh ba ngi pynmareh lang.
Ngi tieng haduh ba ka bit thit lut.
Da kiew dor ki mar ruh, dep shato.
Thied lut; thied lut ïa pyrthei.
Namar ka Ri kam don khaw shuh.
Kata ngi mutdur; don ba la pynmut dur.
Im tang ngi, ïap ma phi.
Tang ma ngi ba don pisa ban im? Lada ioh pang kita bym ioh thied, dep! Ngi la lait ïa lade kata ngi pyrkhat.
Ka kynroh katno phut phin tei ban rieh ïa lade.
Lada ngi kheiñ kor ïa ka jingim, ai ïa kiwei ruh kin ioh im.
Pongshai jingkyrmen:Ha kum kane ka por ka jingkyrmen ka dei ban don ha khmat jong ngi.
Ngi lah ban ioh bad ai jingkyrmen tang da ki khmat phuh samrkhie.
Ka mynsiem kaba don ha syndah ka jingkyrmen; ka long dawai.
Kam da donkam eh ban da ïapajut kti ne tur hajan.
Ka jingïada ïa lade ka long ruh ka jingïada ïa baroh.
Ngi long ka bynta jong baroh.
U Alfred Adler u pynskhem ïa kane:“Ka pynshisha ba ki briew kim lah ban heh ban san khlem da pynskhem ïa ka jingïadei ka jong ki shimet bad ka imlang ka sahlang.
" (Understanding Human Nature, 1946)Kane ka por ka dawa ïa ngi ban skhem ha ka longbriew-manbriew (Humanity).
Ngi long ki briew kiba lah ban wad lynti.
Ngim lah ban im marwei.
Kaba kyntu ban phikir ïa lade bad ban kyrshan da ka jingieid ïa kiba donkam.
Ka jingim ka dawa ban ïa trei lang baroh.
Ngi donkam ïa baroh ban tyllun ki shalyntem ka jingim.
Ka jingkyrmen ka dei kaba ngi btin lang.
Ban ym pyrkhat tang ïa la ka ‘shimet’.
Ngi donkam ban pun jingkieng ha ki jaka badei badei.
U Trai kynrad u la ai ha ngi ka jingsngew; ka pyrkhat- pyrdaiñ.
Kine te ki dei ban ïaid ryngkat ryngkat.
Ban kham shai ha baroh ki liang.
U Martin Luther u thoh ha ka kyrwoh sha u John Hess (1527) hapdeng ka khlam:“Paralok baieid.
Pyndonkam ki dawai.
Shim ki lad jingïada ha la ïing, ki jaka , ki surok.
Kiar na ki paralok bad ki jaka kaba phim donkam ban leit… ka khlam ka dei ka ding kaba bam ïa ka met bad ka jingim ym ïa ki dieng ki siej… ngan duwai ïa u Blei ba un ïada ïa ngi da ka jingaiei jong u.
Ngan kiar na ka jingleit sha ki paralok bad ki jaka kiba ngam donkam khnang ba ngan lait na ka jingpang.
Ban ïada ïa kiwei ba kin ym ioh ka jingpang na ka jingbymshim khia ka jong nga… hynrei lada u Blei u dawa ba nga dei ban ïarap ïano ïano, ngan ym kyntait ban ïarap.
Kane keiñ ka dei ka jingngeit tiengburom ïa u Blei kam dei ka jingngeit bieit ne leh ruma bad kam dei ruh kaba pyrshah ïa u Blei.
" (Luther: Letters of Spiritual Counsel, 1955)Wat ai keiñ ba ka jingngeit jong ngi ha kum kane ka por kan her ruma.
Ngi don ki lad jingïada bad jingïarap.
Ka jingsumar ka jong ngi ka wanrah jingkyrmen.
Nga ngeit ba U Nongpynkhiah un don ryngkat bad ngi (Math 28:20).
Nga buh ka jingkyrmen ha uta uba kular ka lashai ka don ha kti jong u (Isaiah 41:10).
Sumar ban ym pynphriang khana lamler, hynrei pynphriang ka jingkyrmen.
Shillong: Kum shi bynta ban burom ia ka jingkhot jong ka Sorkar, ban pynjari ia ka Curfew na ka bynta ban khang lad ia ka jingsaphriang ia u Khniang Corona Virus (COVID 19), kumta la  pyntip sha baroh ki Nongshong Shnong jong ka Shnong Mawryngkneng bad ki nongshong Iew bad Ki Nongthied Nongpet kiba ju wan Iew ha Iew Mawryngkneng, ba  ka Dorbar Shnong jong ka Shnong Mawryngkneng, ka la pynsangeh ia ka Iew ha ka 27tarik Lber 2020, ban  iada ia ka jing saphriang jong U Khniang Corona Virus (COVID 19), ong ka kyrwoh na U bah Wanlambor Kharsati, Secretary, ka Dorbar Shnong Mawryngkneng.
Shillong: Ka sorkar Jylla, ka la pynmih ia ka hukum ban khang ia ka jingiaid jong ki kali praibed ruh, kiba iaid na kawei ka District sha kawei pat bad katei ka hukum, kan trei kam naduh ka 24tarik haduh ka 31tarik Lber 2020.
Ha ka hukum jong ka sorkar Jylla, kaba myn hynnin ka sngi, la shah ia ki kali ba kin iaid tang 25 percent ki taksi kamai bad ki auto rickshaw ruh kumjuh, na bynta ka 23 bad ka 26tarik Lber 2020.
Katba ha ka 24, 25, 27, 28 bad 29tarik Lber 2020, yn nym shah ia ki kali kamai ba kin iaid ha surok bah bad yn shah tang kito kiba ioh jingbit kyrpang na ophis jong ki District Transport Officers (DTO) bapher ha ka Jylla.
La bthah ruh ba ki kali kiba iaid ha kitei ki sngi haneng, ki dei ban pynshong ia jngai ia ki briew hapoh kali.
Balei praibed….
Shano ka kyntien shimet ka jah.
Ka sorkar India, ka la pynbna ban pyn trei kam ia ka jingkhang shnong ba pura, ha ki 75 tylli ki District jong ka Ri India baroh kawei.
Ym tang katta, ka sorkar India, ka la bthah ruh ia ki sorkar Jylla, ba pher, ba kin pynshitom da ki kyndon ain, ia kito kiba ialeh pyrshah.
Haduh mynta, ki don sa arngut kiba la thikna ba ki ioh ia ka jingpang coronavirus ha Greater Noida bad nangta sa 11ngut kiba dang shu ioh thymmai ha Gujarat bad baroh kiba ioh ia katei ka jingpang ha Gujarat, ki la poi sha ka 29ngut haduh mynta ka sngi.
Ka Dorbar shnong Umlyngsha lyngba u waheh shnong U M.
Syrti da Pynshai sha ki paitbah ba ka jing mih khubor kaba ong “La don u virus ha rum shnong Umlyngsha kaba mih ha u kotkhubor rupang bad u Wyrta".
Haba kam long ka ba shisha kumba la kynnoh da ki briew bymshem tip kyrteng kiba pynphriang lyngba ki whtsapp bad social media.
Kumta ha ka ba ia dei bad kane ka khubor na ka liang jong ka Dorbar shnong umlyngsha da maham jur ia ki briew ba nangne sha khmat ymdei shuh ban pynmih khubor khlem nong rim da kaba pynjah burom ia ka Shnong ka thaw khlem da tip ia ki jing shisha ba tikna.
Ia ka ne ka khubor jingpynshai la phah da u waheh shnong Umlyngsha.
Uwei u briew uba 68 snem ka rta, uba na  Philippines, uba la ioh ia ka jingpang  coronavirus, hynrei, ula jem noh kham hadien; ula iap noh mynta ka sngi ha Mumbai bad katei ka dei ka jingiap kaba lai ha katei ka nongbah.
U Narendra Modi, myntri rangbahduh ka Ri, ula khot ia u paidbah, ba un shim khia ia ka jingkhot pakhang shnong bad ba un bud pyrkhing ia ki jing batai jong ki bor pyniaid sorkar.
Ula ai jingmut ruh ia ki sorkar Jylla, ba kin pyn trei kam ia ki jingbthah jong ka sorkar India, ban khanglad na ka jing saphriang katei ka jingpang.
Ka jingdon kiba iap na ka jingpang coronavirus haduh mynta ka la poi sha ka 8ngut ha India bad kiba pang ki la poi sha ka 415ngut ha ka ri baroh kawei.
Shillong: Ka Shillong Archdiocese Catholic Youth Movement (SACYM) ka pyntip sha baroh ki samla ka Shillong Archdiocese ba ïa ka Youth Sunday ka ban sa long ha St.
Joseph Parish Laitkor ha ka 29 tarik u Lber, 2020 bad ka Silence Rally on Drugs Abuse ka ban sa long ha ka 4 tarik u Ïaïong, 2020 la pynsangeh noh shwa kum ka jingïatreilang bad ka Sorkar India ha kaba ïa dei bad ka jingpang COVID 19.
Ka SACYM ka kyntu ïa baroh ki Nongïalam jongki Zone, ki Parish, ki Sub-District bad ki Unit ba kin pynsangeh noh shwa ïa baroh ki jingïakynduhlang (Miting, Jingïaseng ïing, Touring ne kino kino ki prokram) tat haduh ban da ïoh ka jingtip na ki nongpeit kiba halor, ong ka kyrwoh lyngba U bah Ronald P Iawbor, Publicity Secretary, ka SACYM.
U Harvey Weinstein, uwei na ki nongbat bor kynthei uba takra bha jong ka hollywood, mynta, ula shah khyrwait ha u  coronavirus.
U Weinstein (68), u don ha ka jingshah sumar ha  Wende Correctional Facility ha Western New York.
U Weinstein, un hap ban shong patok 23 snem kynthih, namar katei ka kam bat bor kynthei jongu bad ula leh shait ia ka Mimi Haleyi, kaba u iatrei lang ha ki kam pynmih phlim ha u snem 2006 bad nangta ula bat bor ruh ia ka Jessica Mann, ka aktress kaba bhabriew bha ha u snem 2013.
Ym tang katta, ki don da ki spah ngut kiwei pat ki kynthei, kiba kynnoh ba U Weinstein, u don kti ha ki kam leh shait ha ki rukom bapher bapher bad kiba shah bat bor ruh ia u, ha ki bun bun snem ba ladep.
Kiba ioh pang  Covid-19, ki la kiew da 15ngut ha  Maharashtra bad mynta baroh kiba don ia katei ka jingpang ha katei ka Jylla, ki la poi sha ka 89ngut.
Kitei ki kynthup ia 14ngut kiba na Mumbai bad uwei uba na Pune.
Kiba iap na katei ka jingpang, ha katei ka Jylla, ki la don arngut, haduh mynta.
Ha France, uwei u doktor, uba sumar ia ki nongpang kiba ioh jingpang Corona, ula iap noh hynnin ka sngi bad ka dei ka jingpang, ka nyngkong eh jong ki nong sumar pang ha katei ka Ri.
Na ka liang jong ka Dorbar Shnong Lama,  ngi pynshai paidbah ba kam dei kaba shisha kumba mih khubor ba don u virus ha shnong lama ba thoh da ki briew bym tip kyrteng ha watup bad social media; ngi na ka liang jong ka shnong ngi kyntu jur ia kino kino ki briew ym dei ban thoh kulmar khlem da ioh jingtip kaba shisha bad ngi kyntu ia ki bor jong ka ain kin thwet ia kine ki briew bad pynshitom katkum ka ain la pynshai da u waheh shnong Nio Rymbai bad Secretary Shnong Eladmi Suchen.
Ka jingiap na u Coronavirus, ka la nang kiew stet ha kylleng ka pyrthei bad ha India, la khang ia ka leit ka wan ha ki 13 tylli ki Jylla bad ha ki 80 tylli ki District bapher.
Ha Germany la khang ban ialum palat ia arngut ha kano kano ka jaka bad ka Angela Merkel, kaba dei ka Chancellor jong katei ka Ri, ka don ha ka jingshah sumar ialade na katei ka jingpang.
Kiba ioh pang ha  Unites States, ki la palat ia ka 33,000 bad kiba iap, ki la palat ia ka 400ngut bad kitei ki kynthup ia kiba sah ha  New York, Chicago bad Los Angeles.
New York, ka mad ia ka jingkhie kaba jur jong katei ka jingpang bad ki lyer ring mynsiem ia ki nongpang, kin lah ban bsa tang sa shiphew sngi, ong U  Mayor de Blasio.
U Trump, ula pynbna ban plie ia 4 tylli ki jingthiah ia ki nongpang ha  New York, California bad ha Washington.
Ka jingiap na katei ka jingpang khlam ba shyrkhei, ka la poi mynta sha ka 14,300ngut haduh hynnin ka sngi.
Ka jingiap ha Italy, ka la kiew sha ka 5,500ngut, da ka jingiap shuh shuh kaba 651ngut hynnin ka sngi.
U myntri rangbahduh ka Spain, u iathuh ba un pan bor na ka Parliament, ban nang pynjlan shuh shuh sa 15 sngi ia ka synshar shipai bad katei ka dei kaba khang ia ki briew ba kin mih shabar, lymda don kino kino ki jingjia kiba kongsan eh.
Kiba iap ha katei ka ri, ki don 400ngut ha ka Sngi U Blei bad baroh kiba la iap, ki don 1,720ngut.
Ha France, kiba iap, ki la poi sha ka 562ngut  bad la khang ia ka iaid ka ieng ha katei ka Ri bad la pynjari korphiw ruh ha ki katto katne ki bynta jong katei ka Ri.
Ha India, haduh mynta, ki don kumba 400ngut kiba ioh ia katei ka jingpang.
Shillong: Ka ophis treikam ka Deputy Commissioner (DC) jong ka East Khasi Hills (EKH), kum shi bynta ban khanglad ia ka jing saphriang ka jing pang ‘Corona virus’ ka la pynjari da ka Section 144 Cr.
PC naduh 10 baje mynmiet ka 23 tarik lber haduh 5 baje mynstep ka 26 tarik lber 2020 ban khanglad ia ka jing lum paidbah khamtam ha ki Iew bad ki jaka paidbah.
Ka hukum na ka ophis treikam ka DC, la khanglad ruh ban iaid kali ne ban lum paidbah ha ki por ba la pynbeit.
Ka Italy, ka don ha ka jingshah lynshop kaba jur na ka daw jong ka jingpang coronavirus bad kata ka long ba ki don sa 651ngut kiba iap ha ki 24 kynta ba ladep bad baroh kiba iap ha katei ka Ri, ki la poi sha ka 5476ngut bad kiba pang ki long sha ka 60,000ngut haduh mynta.
Ka jaka kaba bun eh kiba iap, ka dei ha Lombardy, ha kaba ki iap haduh 360ngut.
Ka jingiap mynta ka sngi ha United Kingdom, ka long 48ngut bad haba  khein lang baroh kiba iap ha katei ka Ri, ki la poi sha ka 257ngut.
Ha India, kiba pang Corona, ki la poi mynta sha ka 396ngut, ha kaba tang shi sngi mynta ka sngi, ki don 81ngut kiba ioh pang bad baroh kiba iap, haduh mynta ki long 7ngut ha Indiaa.
Shillong: Mynta ka sngi ki paidbah, ha baroh ka wei ka jylla, ki la ia snoh kti lang ha ka  jing bthah jong ka sorkar India, ban pynlong ia ka Janata Curfew kum shi bynta ban iada na u khniang jingpang COVID-19.
Mynta ka sngi la lap ba ki surok ki la thylli bad ki dukan ki la khang lut baroh,wat la don kiba iaid ba ieng tang katto katne ki kali jong ki riew shimet, hynrei ki paidbah ki la ia snoh kti lang bad shong khop ha la ki iing ki sem.
Kumba la pynbna da u myntri rangbah duh jong ka Ri India u Narender Modi ba ka sngi u Blei 22 tarik u Lber 2020 ka dei ban long ka Janata Curfew lane ka pakhang shnong da ki paidbah jong ka Ri naduh ka por 7.
00 baje mynstep haduh 9.
00 baje mynmiet ha kane ka nongbah Shillong la iohi ba ki pulit kila don ha man ki dong bad ki jaka ban ap phara.
Na ka liang ki briew jong ka sorkar ruh ki iaid kyleng ki shnong ha ryngakt ka jing pynbna paidbah  ban batai ia ki paidbah ba kumno ki dei ban leh ha ki shnong ki thaw ban iada na kane ka jingpang bad lada don kano kano ki  paidbah kin pyntip ha u number 108.
Shillong: Kum shi bynta ban iada na u khniang jingpang COVID-19, ha kane ka jylla, na ka liang u  Commissioner bad secretary jong ka sorkar Meghalaya u Bah M R Synrem u la pynmih ia ka jingpynbna ba ha ka  23 tarik u Lber  2020 bad ha ka 26 tarik u Lber 2020, yn shah tang 25% ia ki taxi kamai bad ia ki Auto Rickshaws ban kamai ha surok.
Katba ha ka 24,25 tarik bad ha ka 27, 28 bad 29tarik u Lber 2020 ym shah ban iaid ia baroh ki Taxi bad Auto Rickshaws bad lada  don ka kam kyrkieh ban leit sha ki jaka sumar hap ban ioh ia ka jingbit na ki ophis jong ki District Transport officer (DTO).
Kane ka jingmana ban khang ban iaid ia ki kali  Taxi kamai  bad Auto Rickshaws kan long ha baroh ka East Khasi Hills District, West Jiantia Hills bad West Garo Hills District.
Kat ba ha ka 23 tarik u lber 2020 bad 26 tarik u lber 2020 la shah ban iaiad tang 25 % ki Taxi kamai bad Auto Rickshaws ha ka jylla.
La bthah ia baroh ki District Transport officer jong ki District ba kin bud ia kane ka jingpynbna bad ki Taxi kamai bad ki Auto Rickshaws ki ba kamai ha kitei ki ar sngi kin hap ban pynthikna ba ki nongshong kali kim dei ban ia shong jan ki dei ban ia shong kham pajih iwei na iwei.
Na ki phew hajar Kali kamai mano ban hap ha ki 25%,ki Kali JNURM ki hap lanng ne kumno?Balei khang Tang ha ki 3 district ym ha kiwei pat.
Baroh ngi tip bad iohsngew man laka por ba “ka kynthei kaba stad ka tei iaka longiing hynrei ka kynthei kaba bieit ka pynjot iala ka longiing".
Kadei, namar naka kynthei lah ban saindur iala ka longiing longsem bad ban pyniar iaka pyrthei.
Ban peit ban sumar iaka iing ka sem, ka kam ka jam, ka shet ka tiew, ban kha ban pun bad ban pynbiang iaki jingdonkam jongbaroh kadei shisha ka bor ba phylla baki ioh.
Hynrei kine baroh ki jingaiti lut met bad mynsiem ban trei naka bynta ka bha ka miat jong baroh ka pyntlot noh khambun na ki kynthei lyngba ki jingshah lehbein, shah thombor bad wat ban shah leh beijot ruh kaba ialam shaka jingbanbor jong ka jingmut jingpyrkhat  bad kthang mynsiem.
Teng teng kine baroh ki ialam shaka jingbthat jubor iala ka jingim.
Phi lah ban iohi ba bun ki briew ki kham burom ban ngeit iaki kynthei kiba khlain bad skhem jingmut, kiba lah ban ieng hala ki jong ki kjat, kiba ym donkam ban ap khmih lynti tang na kiwei ban bsa iaki.
Ngi ngeit ba lada phi shem jingeh, kum ka kynthei phin ialeh ban tem ia kino kino ki jingeh kiba wan haka jingim jongphi, ym ban long ki riew lanot, phin ym kwah ruh ban long kiba shah kdew kti haka jingim hynrei phi ieng bad phi ialeh iaka pyrthei daka jingkhie khlieh bad thum haka dohnud jongphi.
Phi ju iohi ruh bunsien ba ki kynthei kiba khlain ki don lypa haki katto katne ka jingsngew kyrpang shaphang jongki bad ki long shlur bad skhem jingmut kat shaba ki leit.
Khambun ki kynthei ki ngeit ba ki kham lehkmen haba ki laitluit, skhem jingmut halade bad ka pynkhlain iaka jingmut jingpyrkhat jongki.
Hynrei ban long kum ki kynthei kiba khlain, i kumba kam long kaba suk ban poi sha ka thong jong ka jingim jongki.
Kampher kumno phi iohi ialade mynta hynrei phi lah dakaba suk ban long ka kynthei kaba khlain bad laitluit.
Hangne ka jingthoh ka thmu ban pyni iaphi katto katne ki jingai jingmut ban lait naki jingshah lehbein, shah niewbein bad ban ieng hala ki jong ki kjat ban long ka kynthei kaba khlain pura.
Balei nga long kmne man ba kren meeting nga sheptieng beit bad ka pynbakla ia nga namar ba nga sheptieng.
kumno ban long shlur.
Kiba pang corona ha India, ki la poi sha ka 360ngut mynta ka sngi bad katei ka dei da ka jinglap ia 5ngut kiba dang ioh pang thymmai ha  Kasaragod ha Kerala.
Ka jingdon kiba ioh pang corona, ha Kerala, ka la poi mynta sha ka 57ngut.
La iathuh ba ka tnat rel jong ka sorkar India, ka la khang ia baroh ki rel kit  briew, ba kin iaid haduh ka 31tarik Lber 2020.
Hynniew ngut ki briew, ki la iap ha Wales mynta ka sngi bad sa lai ngut ki doktor, ki don ha ka jing shitom kaba jur, na ka jingpang coronavirus ha ka hospital ha London.
Ka jingdon kiba pang corona ha Britain, ka la poi sha ka 5018ngut bad ka jingdon kiba iap ha United Kingdom haduh mynta ka la poi sha ka 240ngut.
Kiba iap na katei ka jingpang ha United Kingdom, tang  hynnin ka sngi, ki la kiew da 56ngut.
Palat shi billion ngut ki briew, ki shong khop ha la ki jong ki iing ha ka Sngi U Blei ha kylleng ka pyrthei bad ka jingpang Coronavirus, ka la bam ia 13,000ngut ki mynsiem briew haduh mynta ka sngi, ong ka khubor.
Ka la don ka jingkhang shnong haduh 35 tylli ki ri ka pyrthei.
Haduh mynta, la iathuh ba ki don 355ngut ki briew, kiba don ia katei ka jingpang ha India.
La iathuh ba ka jingkhang, ka la iaid mynta ha baroh 75 tylli ki District jong ka India.
Lyngba ka jingiap jong uwei u briew ha Surat, Gujarat, kiba iap na katei ka jingpang ha ka Ri, ki la poi sha ka 7ngut.
Utei u briew, u dei uba 69 snem ka rta bad u dei uba wan na Delhi, Jaipur bad Surat.
Ngi don hapdeng ka thma jingpang ba shyrkhei bha.
Baroh ngi ia tip shai ba ka jingpang COVID – 19 ka dei ka jingpang kaba ma haduh katta katta namarba ym pat don dawai ban iada.
Kumba ka long mynta hi ka jylla jong ngi ka dang lait na kane ka jingpang.
Ka sorkar jylla ka la nang pyndep iala ka jong ka bynta.
Dei na kata ka daw ngi donkam ban kitkhlieh shuh shuh nangne shakhmat haduh ba ynda poi kata por ba la lah ban sumar da ki dawai dashin.
Ka long kaba kongsan haduh katta katta ban iada hi dalade ialade.
Kaba mut ba mangi baroh ngi dei ban kitkhlieh ia kane ka kam im kam iap.
Ngim dei ban khein sting.
Ha kajuh ka por ruh ngim dei ban shu tieng ne ban shu ngeit biej katba ngi iohsngew ne ong ha lynti ha syngkien.
Kane kan wanrah ka jingklumar jingmut bad pynsngewthuh bakla ia baroh.
Ha jaka ban iakhun ia ka jingpang COVID -19 da ka lynti kaba shai, peit ho! ioh poi pynban sha kaba leh bakla.
Kaba kongsan kum ha kine ki por ba mynta bad nangne shakhmat ka long ban ngeit ba ngi lah ban iada da ka jingkitkhlieh hi dalade ialade.
Ban nang pynkhlain shuh shuh ban iada dalade ialade ngi hap ban leh kumne harum khnang ban ym bakla wat tang uwei ne kawei ka briew ruh:.
Shillong: La saphriang ka jing pynbna jong ka Meghalaya Board of School Education (MBOSE), ba yn pynsangeh noh shwa ia ki eksamin jong ka HSSLC, 2020, kiba dang sah, na bynta ka 23,24 bad 25tarik Lber 2020.
La iathuh ba katei ka jing pynsangeh eksamin, ka long katba kum ka jingbthah jong ka tnat pule puthi ka sorkar Jylla.
Kawei ka briew, ka la iap ha  Sylhet Shahid Shamsuddin Ahmed District Hospital, ong ka khubor.
Katei ka dei kaba 61 snem ka rta bad kaba dang shu wan phai na London, ha ka 4tarik Lber 2020 bad ka la khlad mynta ka step, ha katei ka hospital.
Katei ka briew, ka don ka jingpang khieshoh, suh khriat, jyrhoh bad kam lah ban ring bad pynhiar mynsiem thikna.
Ka la shah sumar naduh ka 20tarik mynta u bnai ha katei ka hospital.
Wat la ka don ka jingsuba jur, ba katei ka briew, ka don ia ka jingpang  coronavirus, hynrei ki doktor, kim shym la nud ban pynthikna, namar ba kam don ka jing test ia katei ka nongpang.
Ki nong pyniaid jong ka tnat  IEDCR, ki dei ban wan sha Sylhet mynta ka sngi, ban test ia katei ka nongpang, hynrei katei ka  briew, ka la iap noh ha shwa ba kin poi.
Haduh mynta, ki don 2ngut kiba iap na ka jingpang corona ha Bangladesh bad 24 ngut kiba ioh ia katei ka jingpang.
Ki saiantis, ki iathuh ba ha ki million snem mynshwa, u briew, u don ka jabieng kaba rit bad u ju kynthiah na uwei u dieng sha uwei pat, thik, kumba long ki shrieh bad u bam jingbam ruh da ki jhur.
Ki saiantis na  South Africa, ki lap ia kitei ki jingshisha, da kaba scan ia ki shruh kiba hyndai bah jong u briew.
Kitei ki shyieng, la iathuh ba ki don haduh 3.
67 million snem mynshwa bad ki dei ki sakhi kiba biang bha ban batai shaphang ka jinglong jingim jong u briew ha kitei ki million snem mynshwa.
La pyni ruh lyngba kitei ki jingshem, ba kumno ka khlieh jong u briew, ka nang kylla na ka por sha ka por, ba kan long kum ka khlieh kaba mynta.
La lap lyngba ki shyieng bad ki thid kiba pyn iasoh ruh ba ki bynta jon gka khlieh bad ka ryndang jong u briew, ha ki por hyndai ka pyn shisha, ba ki dei kiba ju kynthih na uwei u dieng sha uwei pat bad la ngeit ruh ba ka jingtuid ka snam ka duna kumba lai bynta ha katei ka por, ban ia nujor ia u briew uba mynta.
La da kylla u briew na u shrieh te balei mynta da dng dn shrieh bd u la dei bn kylla mynta ruh.
Ka jingdon kiba pang coronavirus haduh mynta ka long 324ngut ha India, ong ka khubor sorkar.
Mynta ka step, uwei u briew, uba 56 snem ka rta,  ula ia ha Maharashtra bad kumta baroh kiba iap, ki la poi sha ka 5ngut na katei ka jingpang ha India.
Utei u dei uba shah sumar ha  ka HN Reliance Hospital ha Mumbai bad ula shah sumar naduh ka 21tarik Lber 2020.
Ka  Maharashtra, ka don mynta 74ngut kiba ioh pang  Covid-19 bad kiba ioh pang thymmai, ki don 10ngut ha ka step jong ka Sngi U Blei.
Ka jingiap briew ha Italy, na ka coronavirus, ka la jan poi sha ka 800ngut, ha ki 24 kynta ba ladep bad mynta kiba iap ki don 793 ngut ha katei ka Ri bad kiba iap ki long baroh 4,825ngut.
Ka jingiap jong ki 793ngut ha katei ka Ri, ka la pyni ia ka jingkiew kaba jubor jong ka jingtrei ka coronavirus, ka bym pat ju jia ban don kiba iap na kano kano ka jingpang khlam haduh mynta ha katei ka Ri hapoh ka 24 kynta.
Ha kitei ki kynta, la iathuh shuh ba kiba pang ki kiew sha ka 6,557ngut bad baroh kiba ioh ia katei ka jingpang, ki don  53,578 ha ka ri baroh kawei.
Ka jingiap briew ha Italy, haduh mynta ka long 38.
3 percent na kaba iap ha baroh kawei ka pyrthei na ka jingpang corona.
Ka jingiap briew ha France, ka long 112ngut ha ki 24 kynta ba ladep bad baroh kiba iap, ki la poi sha ka 562ngut.
Ka jingiap ha Italy, ka jubor eh ha ka thain Lombardy, kaba don hajan jong ka Milan, ha kaba kiba iap ki la poi sha ka 3hajar ngut.
Naduh ka sngi thohdieng, kiba iap ha Italy, ki la poi sha ka 1,420ngut bad katei ka pyni ba ka jingpang khlam ka jubor shi katdei ha katei ka Ri kaba don ki nongshong shnong kumba 60 million bad kaba la khang shnong, naduh ka 12tarik Lber 2020 bad ba la khang ia ki jingialang paidbah bad ia bun bah ki dukan ruh.
Ka US Food and Drug Administration, hynnin ka sngi, ka la pynbna, ba ka la shna ia ka tiar kaba lah ban lap ia ka jingdon ka jingpang  coronavirus ha ka met u briew, tang hapoh ka 45 minit.
Katei ka dei ka tiar, kaba la lap da ka komepni Cephid, kaba na California bad katei ka tiar kan sdang treikam naduh ka taiew ban wan, ong ka khubor.
“Ka test, kaba ngi pyn trei kam mynta, ka lah  ban ai jingtip ia baroh ki nong America, ba ki don ne em ia katei ka jingpang, hapoh ka shi kynta, na kaba ki ju ap da ki sngi ba kin tip bad katei ka kompeni, kan trei kam naduh ka 30tarik Lber bad kan long kaba myntoi shi katdei bad ka bym bam por satia" ong U Alex Azar, Secretary  Health and Human Services.
Ka Cepheid, ka iathuh ba kitei ki tiar, ki don palat  23,000 tylli kiba la tip kum ki  GeneXpert Systems bad kin trei kam ha kylleng ka pyrthei bad kin ai jingtip ia ka jingdon ka jingpang ha ka met u briew, tang hapoh 45 minit.
Ka Janata korphiw, kaba la tyrwa da u myntri rangbahduh ka Ri, U Narendra Modi, ka la sdang naduh ka por 7baje mynta mynstep bad kan kut haduh ka por 9baje mynta ka miet.
Ka leit ka wan, ka la khang lut sbak, namar ba ki kali kamai, naduh ki rel, ki liengsuin bad kiwei kim iaid shuh ha ki bynta bapher jong ka Ri, lait noh tang kito kiba kit ia ki mar kiba kongsan, ong ka khubor.
Ka jingdon kiba pang na ka coronavirus, ka la poi mynta sha ka 315ngut, hadien ba ki la don sa 60ngut kiba dang shu ioh pang ha ka sngi saitjain, kaba dei ruh ka sngi kaba bun eh, kiba ioh ia ka jingpang corona ha ka Ri baroh kawei.
Ki jylla ba kynthup ia ka Maharashtra, Odisha, Rajasthan bad Bihar, ki don ha ka jingkhang khyrdep, haduh ban da kut une u bnai.
Ka la don ka jing pynmih ha ki kotkhubor bapher, ba uwei u khynnah rit, uba saw snem ka rta, ula ioh ia ka jingpang COVID-19, hynrei hadien ba la test ha Jorhat Medical College and Regional Medical Research Center, Dibrugarh, la lap ba um don satia ia katei ka jingpang.
U Himanta Biswa Sarma, u myntri ka koit ka khiah ka sorkar Assam, u iathuh ba ka Assam, kam pat don nongpang corona satia haduh mynta ka sngi.
Shillong: Kum shi bynta ban iatreilang bad ka sorkar ban iada na ka jingsaphriang u khniang jingpang covid 19, ka Dorbar Shnong Umkiang ka la shim ia ka rai ban khang shipor  ia ka Iew Umkiang kaba ju long manla ka sngi balang bad sngi saitjain haduh ka 31tarik Lber 2020.
La kyrpad ruh ia ki nongshong shnong bad ki para shnong ba marjan ban ia snohkti lang ha kum kane ka por na ka bynta ka bha ka miat ha ka koit ka khiah jong ki nongshong shnong hapoh ka jylla bad ka ri hi baroh kawei.
La kyrpad ruh ia ka sorkar… Health department ban pynbiang ia ki jingdon kam hapoh PHC Umkiang kum ki mask, sanitizer bad kiwei kiwei de ki jingdonkam ba kongsan.
Ka shnong Umkiang ka don ha khap border Bangladesh bad Assam, ha kaba shibun ki briew ki ia rung iamih khamatam ki BSF, kiba wan transfer na shabar ka sorkar ka dei ban pynbiang ia ki lad jingiada.
Ka dorbar shnong Umkiang ka sngewkmen ban iatreilang bad ka sorkar lyngba ka district administrative District council  health department bad ki police, ong ka khubor.
Shillong: Ka sorkar Jylla Jylla, ka la rai ban pyntrei kam ia ka ain Meghalaya Epidemic Disease, Covid 19 Regulations 2020 bad nangne shakhmat, yn khang ia ka leit ka wan jong ki briew kiba nabar bad yn ailad ba kin rung tang lyngba ka Byrnihat, na Ri Bhoi, ka Ratacherra na East Jaintia, ka Saitsama, Umrangsu bad Dawki na West Jaintia, ka Dainadubi bad Bajengdoba na North Garo hills, ka Phulbari, Tikrikila bad Dalu na West Garo hills bad Garobado na South West Garo hills.
Ka Kmie ka la sngewthuh ba pleng ka khun ka la thok ia ka.
“Rida pleng mynta la stad sa ka thok mo… Ngam poi pyrkhat phan long kumne.
" La ong i Kmie jong da ka jingbitar.
Kumta hi namar ba i dei i briew ba dom riang wut wut noh hi, i sei ia u dieng wah pyrda bad i la sdang ban bom ban tied biang ia ka Rida.
“Pleng mynta nga sngewthuh imat pha ia suh buit bad kato ka Niakha jong pha wat ban knieh noh ia kato ka dukan ruh" Ka la byrthen bad kynnoh katba dang bom dang tied.
Ka Rida ka la iam rangbah bad ka la hab ban panmab shi pan mab haduh ba i Kmie jong ka in sangeh ka shoh ka bom ia ka.
Kumta hi bak ka leit rung sha la kamra thiah bad iam pangnud hangta marwei.
Kane ka jingjia ka la nang kynton ka jingkhuslai ha ka mynsiem ka Rida.
“Haduh katne i Mei in leh ia nga tang namar ba i ieid ia u Panah…" Ka Rida ka la kren wei briew ha la mynsiem.
Ka Rida mynta naduh kata ka sngi ka la duh ka jingshaniah ha la ka Kmie bad ruh ka mynsiem isih ka la rung hapoh jong ki iwei ia iwei pat.
Ar sngi hadien ka Rida ka la iathuh ha la ka Kmie ba ka donkam ban leit sha klas, hynrei ka Kmie jong ka, kam shah shuh.
“Em wat leit… Klas aiu kata.
? Khun ka men thok.
Katto ia pha ngan ym shah shuh phan leit shano shano ruh.
Mynta pha la heh tip mano ioh pha leit kynduh samla baroh.
" La kren dait pynban i Kmie jong ka.
“To seh Mei ba nga donkam eh…" La kyrpad ka Rida“Em te em… Kam aiu phan leit ong ngan leit ma nga.
" Tdot i Kmie jong ka i khlem ai lad.
Ka Rida ka la hab ban rung biang noh hapoh iing bad da ka jingdom ka la rung sha la kamra thiah jlang ka sngap jar.
Kumta hi ka Kmie jong ka ruh da ka jingdom ka la kynhed“Mynta ba pha la heh la sngew kumba kat nga ym don shuh…" La ong ka KmieKa Rida ka la sngewsih jur ia kaei kaba la jia ha ka jingim jong ka.
Ha kata ka sngi baroh shi sngi ka la shu thiah bad ka Kmie jong ka, ka la hab ban trei kam hi.
Ynda la dum ka bneng, ka Kmie jong ka, ka la leit ban kyrsiew noh ia ka.
“Long pham thngan shuh tang bym ioh leit sha la ba mon, pham kwah bam kwah dih shuh… Pham khie noh…!" Ka la tan artat ia ka nep ba ka Rida ka kup.
Da ka jingbym banse bad ka jingtieng ka Rida ka khie joit nangta bad leit sha kamra sum ban bta khmat.
Hadien nangta ka shong ngur marwei harud dpei.
Ha kata ka por la wan mih sa u Panah.
Marsien iohi ia u, ka ieng noh nangta bad ka rung sha la kamra thiah.
“O Kmie kumno kumto ka Rida marsien iohi ia nga ka phet noh… ?" La buh jingkylli u Panah ha la ka lok“Tip shuh ioh ka lah isih ia phi ruh…!" La kren dait ka Kmie“Ow ka kam te… Kumno shuh kein kan long ia nga haba lah ia isih kumne…" La kren khnium u Panah“To sa iakren pat.
Dih shuwa to ka sha.
" La ong ka Kmie ka RidaKumta u Panah u la dem ngun ban dih ia ka sha ba la pynkhreh ka lok.
Dei hadien ba la dep dihsha ka Kmie ka Rida ka sa iathuh ia kaei kaba la jia hapdeng jong ka bad ka Rida.
“O pleng kumta mo…! Imat kane ka khun ka la isih shisha ia nga… Tangba yn leh kumno kein haba la thaw la ka nusib bapli ban ioh Panah kum ia nga…" La phai ktien u PanahHadien ba la iohsngew ia shibun kiei kiei na la kamra thiah ka Rida ka sa khie bad sei pliang ban bamja.
Ha jingthiah ha kata ka miet katba ka pyrthei ka nang kynjah bad ym don mano mano ba iaid ba ieng shuh.
Ka Rida pat ka la pynleit jingmut sha la ka jingim ka ban sa wan.
Ka sngewthuh ba mynta hadien ba la wan sah u Panah ha iing, ka mynsiem jong ka kam suk shuh, nangta shuh shuh hadien ba la mana ka Kmie jong ka ban mih ban leit ban wan, ka la sngew duh kyrmen bha.
Katba dang iaksaid kumne hapoh la ka mynsiem ka iohsngew beit ia ka sur ka Niakha kaba la ong lypa ia ka ba lada ka donkam ei ei wat juh khuslai, bad lada ka kwah ban wan sah bad ka ruh ka la pynkhreh ban pdiang sngewbha ia ka.
Kane ka jjngkren jong ka Niakha ka la pyntngen khyndiat ha ka dohnud ka Rida ba dang don ka lad ia ka ban leit sha iing ka Niakha.
New Delhi: U Myntri Rangbah duh jong ka Ri, u Narendra Modi mynta ka sngi u la iakren bad ki nongialam jong ki jaka shna dawai lyngba ka video conferencing.
U Myntri Rangbah duh jong ka Ri u la ong ba ki nong shna bad nongdie dawai ki don ka bynta kaba khraw ha ka jingialeh pyrshah ia ka jingpang COVID-19.
U la ong ba ki jaka shna dawai ki donkam ban pynthikna ka jingpynbiang ia ka jingdonkam jong ki dawai, ki medical kit bad ki tiar ki tar bad ki dei ruh ban thaw lad thymmai ha kane ka jingialeh jong ka Ri.
U la ong ba ka Sorkar ka la kut jingmut ban iarap ia ki ban pynbiang ia ka jingdonkam ia ki Active Pharmaceutical Ingredient (API), da kaba ban jur ia ka jingdonkam ban pynmih hi ha Ri ia kine ki API.
U la ong ba ka Sorkar ka la mynjur ia ki skhim kiba kot sha ka T 10,000 klur ban pynmih ia ki dawai bad T 4,000 klur ban pynmih ia ki tiar sumar hapoh ka Ri.
U Myntri Rangbah duh u la kyntu ia ki nongialam jong ki jaka shna dawai ba kin trei bor bah ban shna ia ki RNA Diagnostic Kit na ka bynta ka COVID-19.
U la kyntu ia ki nongdie dawai ba kin peit sani ban iada na ka jingdie blak bad ka jingset mar ia ki dawai bad ban pynthikna ia ka jingpynbiang ia ka jingdonkam jong ki tiar ba donkam.
U la ai jingmut ba lada lah, dei ban kiar na ka jingpynbiang kyllum ia ki dawai.
U Myntri Rangbah duh jong ka Ri u la ong ba ha kane ka por ba kongsan, ka long kaba kongsan ia kine ki jaka shna dawai ban trei step badmiet bad ban pynthikna ba ym do kano kano ka jing duna nongtrei ha ki jaka shna dawai.
U la ai jingmut ruh ban peit hato long ne em ban pynpoi ia ki dawai sha ki iing jong ki nongpang ban kiar na ka jing bun briew ha ki jaka die dawai.
U la ong ruh ba ka long kaba donkam ban kyntiew ia ki rukom siew digital ban iada na ka jingpur jong kane ka jingpang.
Ki kynhun nongshna dawai ki la pynpaw ka jing sngewnguh ia u Myntri Rangbah duh jong ka Ri na ka bynta ka jingialam jong u ha kine ki por jynjar.
Ki kynhun ki la ong ba ki la kut jingmut ban pynbiang ia ki jingdonkam dawai bad tiar sumar nongpang bad ba ki dang ialeh ban shna dawai (vaccine) ban pynkoit ia kane ka jingpang.
Ki la ong ruh ba ki polisi jong ka Sorkar kiba iadei bad ki kam shna dawai kin iarap shibun ia ki.
U Myntri Rangbah duh jong ka Ri u la pynpaw ka jingsngewnguh ia ka jingtrei shitom bad ka jingkut jingmut jong ki jaka shna dawai.
U la ong ba namar ki briew ki shaniah ia ki, ki don ka bynta kaba kongsan ha kaba iadei bad ka jingai jingtip katkum ka jingstad scien sha ki briew.
U Secretary ba dei ban peit ia ki kam jong ki jaka shna dawai u la kren katto katne shaphang ka jingtrei bor bah jong ka Sorkar kaba la iatrei bad ki kad lieng suin bad ki kad jhad ban pynthikna ka jingpynbiang ia ki jingdonkam.
U Secretary ka Koit ka Khiah u la pynsngew ka jingsngewnguh ia ki kynhun nongshna dawai da kaba kdew ba haduh mynta ym shym la don ka jing duna dawai ne tiar sumar.
U la kren ruh shaphang ka jing iatrei lang bad ki kynhun nong shna tiar iada.
U Myntri khynnah ka Sorkar Pdeng ba dei ban peit ia ki kam Shipping, Chemicals bad Fertilizers, Principal Secretary, Cabinet Secretary, ki Secretary ka Health, Textiles, Department of Pharmaceuticals, Sorkar Pdeng bad ki nongialam jong ki kynhun nongshna dawai ba kynthup ia ka Indian Pharmaceutical Alliance, Indian Drug Manufacturer Association, Organization of Pharmaceutical Producers of India, All India Organization of Chemists and Druggists, Torrent Pharmaceuticals, Bulk Drug Manufacturing Association and Association of Medical Device Industry ki la iashim bynta ha kane ka jing phylliew jingmut.
Shillong: Ka Bharatiya Janata Party (BJP) jong ka jylla Meghalaya lyngba u president u bah Ernest Mawrie ka la thoh shithi sha u myntri kam pohing ka ri India u Amit Shah halor ka jing shah kren bein ki jaidbynriew, ki samla ka jylla Meghalaya lem bad na kiwei pat ki jylla ka thain lam mihngi ha nongbah Delhi.
Ka shithi lyngba u presient ka BJP Meghalaya ka la kdew ba ki samla pule ka thain lam mihngi hadien ba mih ka jing pang ‘Corona Virus’ ki la shah kren bein da ki kyntien ‘Corona’ ha ki briew na ki jylla kylleng ka ri India kynthup ha nongbah Delhi.
Ka shithi sha u myntri kam pohing ka ri India ka la kdew ruh ba ki briew ki jylla na kylleng ka ri India, ki la kren bein ia ki samla ka thain lam mihngi, da ka ba kynnoh ba ki paidbah ka thain lam mihngi, ki ba wanrah ia ka jing pang ‘Corona Virus’ sha ka ri India.
Na ka liang ka BJP Meghalaya ka la kyntu ia u myntri kam pohing ka ri India, u Amit Shah ban shim khai halor ka jing shah kren bein ki samla ka thain lam mihngi, na ka bynta ban wan rah ia ka jing shngain ia ki samla ka thain lam mihngi ki ba pule sha kylleng ka ri India kynthup ha nongbah Delhi.
U nongrwai ba khraw ka pyrthei, uba ju rwai ia ki jingrwai Country music, U  Kenny Rogers, ula khlad noh ha ka rta kaba 81.
La iathuh da kiba ha iing jongu, ba U Rogers, u iap da kaba suk mynsiem, ha ka miet jong ka sngi thohdieng.
Ka jingrwai U Rogers, ki iaid iew bha, ha kaba ula ia rwai lang bad ka  Dolly Parton ha u snem 1983.
U Rogers, u dei uba la heh la san ha  Houston bad u don hynniew ngut shi para bad ula pynmih ia ka jingrwai ba nyngkong jongu, kaba kyrteng  That Crazy Feeling, ha ka rta kaba 20 snem.
Palat 70 per cent kiba iap na ka jingpang  coronavirus ha Italy, ki dei ki shynrang bad katei ka la pynlyngngoh ia ki saiantis, ba na kano ka daw, ba ki kham iap bun ki shynrang.
Na ka 3,400 ngut kiba iap ha Italy, ki don tang 1,000ngut ki kynthei, ong ka khubor.
Lyngba katei ka jingjia, la shim ba ki shynrang, ki kham ioh kloi ia katei ka jingpang bad kumta kiba iap haduh 60 percent ki dei ki shynrang ha Italy.
Ha China, kaba dei ka Ri, ba ka sdang katei ka jingpang, la iathuh ba 2 na ka lai ngut kiba iap, ki dei ki shynrang.
Ki saiantis, ki lyngngoh, ba ka dei na kano ka daw, ba ki kynthei ki kham lait na ka jingiap ha katei ka jingpang bad ka lah ban long lehse ba ki kham khlain ka bor jong ki lane ba ki don ka met ka phad kaba koit ba khiah ban ia ki shynrang.
La shim ruh ba ki shynrang ha China, ki lah ban kham tlot ka met jongki, namar ba kiba bun ki dei kiba dih sikret bha bad kiba dih kyiad ruh kumjuh.
Ka jingiap briew mynta ka sngi ha Spain, ka long 324ngut, na ka jingpang  coronavirus bad ka jingdon kiba pang mynta, ka la poi sha ka  24,926 ngut.
Ka jingdon kiba iap na ka jingpang COVID-19, ka la poi mynta sha ka  1,326 na kaba long 1,002ngut ha ki 24 kynta ba ladep.
Haduh mynta, la iathuh ba la dain kuna ia palat  31,000 ngut ki briew, namar ba ki pynkhein kyndon, kumba la pynbna da u myntri rangbahduh ka Spain, U  Pedro Sanchez ha ka sngi saitjain ba ladep bad la kem ruh ia 350ngut na kitei kiba pynkhein ain.
Shillong: Mynta ka sngi u Lat jong ka jylla u Tathagatha Roy, u la pynmih ia ka jingpynbna ba ha 24 tarik mynta u bnai, yn pynlong ia ka dorbar ba kyrpang (special session) jong ka Khasi Hills Autonomous District Council na ka bynta ka jingiatynjuh bor.
Ka jing ia tynjuhbor kan long ha ka por 10.
00 baje mynstep hapoh jong ka District Council Hall.
Ia kane ka dorbar ba kyrpang la khot katkum  ka rule kaba 22(1) jong ka AD Rule.
Kane ka jingiatynjuh bor kan long pyrshah ia ka Executive Committee  bad la bthah ia u lamphang ka iing dorbar ba un pynlong ka dorbar da kaba ring video camera bad ia ka kaiphot dei ban phah sha u Lat ka jylla lyngba ka tnad District Council Affair department.
Ha kane ka jingpynbna kaba la pynmih mynta ka sngi ka long da ka ba iaid lait noh ia kaei kaba la pynmih ia ka jingpynbna kaba la long ha ka 13/03/2020.
Na ka liang jong u Lat lyngba kane ka jingpynbna kaba la pynmih mynta ka sngi u khot ia ka dorbar ba kyrpang jong ka KHADC katkum ka rule 36(5) jong ka Assam bad Meghalaya Autonomous Districts  (Constitution   of the District Councils) Rule 1951.
Ha ka juh ka por ha kawei pat ka jingpynbna kaba la pynmih mynta ka sngi ba ia ka jingpynbna kaba la pynmih ha ka 07/02/2020 ha kaba u Lat jong ka jylla u la pynjari ia ka Administrator hapoh jong ka KHADC la weng noh, kum juh ia ka jingpynbna kaba la pynmih ha ka 13/03/2020 mynta u bnai ruh la weng noh.
Shillong: Mynta ka sngi ka Shillong Municipal Board, ka la phah ia ki briew jong ka ban synreit dawai ha kylleng ka Iewduh bad ia ki sawdong jong ka.
Ka jingsynreit ka long ha ki bynta jong ka them iew Mawlong, ka Motphran ter ter shaduh stand Jeep, ka paltan Bazar bad ka khlieh Iewduh.
Kane ka jingsynreit dawai ka dei kum shi bynta ban wanrah ia ka jingiada na u khniang jongpang COVID-19.
Mynta ka sngi baroh ki iew ki hat ki la khang hapoh jong ka East Khasi Hills District baroh kawei wat ha ki shnong ki thaw kam shym da don eh kata ka jingialum briew bad ki la don tang katto katne tylli eh ki kali kiba iaid ha surok.
Ki paidbah nongshong shnong ki la ai ka jingiatreilang bad ka sorkar ha kane ka sngi ban ialeh pyrshah ia kane ka jingpang kala la pynkhynniuh ia ka pyrthei baroh akwei.
Ha ka khubor jong u mytnri Rangbah ka jylla Conrad K  Sangma u la ong ba wat la ka jylla Meghalaya kam pat don ba ioh ia kane ka jingpang Convid-19, hynrei kaba kongsan ka long ban phikir bad ban iada,u la kyntu ruh ia ki paidbah ba kin ym syier, hynrei ki dei ban sngap ia ki jingbthah ia ka jingpynbna na ka sorkar.
Shillong: Ka Khasi Students’ Union (KSU) Narpuh Circle myn hynnin ka sngi hapoh ka jingialam u bah KS Suchiang President, u bah Phanuel Tongper Vice President bad katto katne ngut ki dkhot ki la leit ia kynduh ia u DC East Jaintia hills, halor ka jingpur sted u khñiang jingpang Coronavirus (Covid19).
Ha katei ka jingiakynduh, ka seng ka la kylli halor ka jingdonkam banbthah ia ka tnat ka koit ka khiah ban peitngor ia ka jingrung ki briew kiba na bar hangthie ha Malidor kumba leh lem ka Ri bhoi district ha Byrnihat.
U DC u la iathuh ba na ka liang ka ophis ka la phah ia ki doctor ban hiar sha Malidor ban leh ia katei ka jingtalasi (Scanning) ia baroh ki ba wan rung shapoh ka jylla.
U DC u la ong ruh ia mynta ki dang phah tang ki briew, namar kim pat ioh ia ka Infrared Digital Thermometer.
Haba kylli pat ba katkum ka jinglap jong ka seng ba shibun ki bar jylla kiba don shapoh thaiñ narpuh bad kiba bun ki bar jylla ba trei ha ki kharkhana dewbilat bad la ong ba ki bun bha ki nongtrei bar jylla ba trei ha kitei ki karkhana kiba na kylleng ki jylla ka ri India kum na UP, Delhi, Maharastra, Haryana, Kerala, West Bengal bad kiwei kiwei.
Halor kane U DC u la ong ba u la dep khot jingialang ia baroh ki khlieh kitei ki company bad la dep pynshai ia ki halor kane ka phang.
Haba kylli pat halor ka jingbthah ka sorkar ban khang khyrdep ia baroh ki iew ki hat, ki school, college, ki hotel, ki restaurant bad ym bit shuh ban ia lum briew shibun ngut ne ban pynlong ki jingialang lane kumba la iohi ba ka sorkar jylla ka la pynbna ba naduh ka 20/03/20 shiteng miet bad haduh 21/03/20 shiteng miet ym shah shuh ia ki kali ban iaid, ban khang ia ki dukan, ki jaka trei bad kiwei kiwei bad halor kane, ka seng ka la ai jingmut ia u DC ban phah khang khyrdep shwa shipor ia baroh ki kharkhana dewbilat hapoh ka thaiñ haduh katei ka tarik ba la buh da ka sorkar kata ka long 31 tarik.
Halor kane u DC u la kyntait da kaba ong ba um shymla ioh ka hukum ban phah khang khyrdep ia ki company cement.
Haba iohsngew ia kane, ka seng ka pynpaw ka jinglyngngoh namar ha ka Notification la iohi ba la phah khang ia ki jaka trei.
Ha kawei pat ka liang, ka KSU JHDU hapoh ka jingialam u bah Ohibait Dkhar President, Samla Justice Paul Lyngdoh Education Secretary bad kiwei kiwei ki dkhot  ki la leit ia kynduh ia u CEM JHADC, bad dawa syndon ban khang khyrdep ia ki cement factory hapoh kI district baroh ar bad ia kiwei kiwei ki company namar ka jingma ia ka jingpur sted une u jingpang Covid-19.
Na ka liang u CEM u la iathuh ba kumba la iohi ba ka sorkar ka la bthah ia ki bor synshar shnong ban peitngor halor kane ka bynta.
Une u CEM u ai jingiaroh ia ka seng halor ka jingshimkhia ban pynkynmaw, bad kumjuh u la kular ban shimkhia ia kane ka kam.
Ka seng ka la ong ruh ba lada ka Council kam shimkhia, ka seng kam banse ban pyni da ki kam na ka bynta ka jingbit jingbiang bad u paidbah.
Shuh shuh ka seng ka ong ba ha kitei ki cement plant la ia khleh jaidbynriew bha kiba trei.
Ki bar jylla na kylleng ki jylla ka ri India bad wat na bar ri ruh ki wan kum na China.
Namar ki don ki Machine hapoh kitei ki company ba la shna da ka China, lada ki sniew hap leh maintenance da ki briew na katei ka ri.
Ha ki por ba khang ki cement plant, ki company ki hap khot nongtrei na kylleng ki jylla ka ri, kum na West Bengal, UP, Haryana bad kiwei kiwei.
Kumta lada ia ki school, college, hotel, restaurant, ki iew ki hat, ki jaka trei bad transport la khang, kumta kan eh aiu ban phah khang ia ki kharkhana dewbilat.
Ka seng ka kyntu jur ia ki paid nongshongshnong ban long kiba phikir bad husiar, ngim dei ban kheiñ sting ia kane ka jingpang, namar kumba iohi mynta ka la nangpur ha ri India katba nangmih ki sngi, ong ka kyrwoh na U Ma  Sanatomba Bamon General Secretary KSU Narpuh Circle.
Ka tnat ka koit ka khiah jong ka sorkar India, ka pynthikna mynta ka sngi, ba kiba ioh pang coronavirus, ki la poi sha ka 298ngut haduh mynta ka sngi.
La iathuh ba na kitei, ki don 4ngut kiba la iap bad 22ngut kiba la jem noh, na ka jingpang.
La iathuh ba kiba dang shu ioh pang thymmai, ki don 98ngut ha kine ki 24 kynta ba ladep, katba ki don 50ngut kiba ioh pang ha ka sngi thohdieng ba ladep.
Ka Iran, ka pyntip, ba kiba iap mynta ka sngi, ki long baroh 123ngut na katei ka jingpang bad baroh kiba iap, ki la poi sha ka 1,556ngut, na ki 20,610ngut kiba ioh ia katei ka jingpang.
Ka jingiap ha Spain, ka la poi sha ka 1,326ngut na kaba long 1,002ngut ha ka sngi thohdieng.
Kito kiba ioh ia katei ka jingpang, ki la poi mynta sha ka 24,926ngut, na kaba long 19,980ngut ha ka sngi thohdieng.
U Arvind Kejriwal, myntri rangbah ka Delhi, u iathuh ba ia ka bai tymmen jong ki 8.
5lak ngut ki briew, yn siew hapdeng ka dor T.
4,000 haduh T.
5,000 ha shwa ka 7tarik Iaiong 2020 bad u iathuh ruh ba ki nong bylla sngi, ki la iap ja, namar ka jingkhang ka trei ka ktah, na ka jingpang  coronavirus bad ula pynbna ban ai khaw ei lem bad kiwei ki tiar bam sha ki 72lak ngut ki briew, kiba ju bam khaw reshon ha katei ka Jylla.
Uwei u briew, un ioh mynta 7.
5 kilo ka reshon, na kaba u ju ioh 5 kilo, ong U Kejriwal.
Ka jingpang coronavirus, ka la kiew sha ka 273ngut ha India, hadien ba ki la don sa 35ngut kiba dang shu ioh pang.
Na kitei ki 273ngut, ki don 39 ngut ki  bar ri, ba kynthup ia 17ngut na Italy, 3 na Philippines, 2 na UK, uwei na Canada,  Indonesia bad Singapore.
La iathuh ba kiba iap kiba la thikna, ki don saw ngut bad kitei ki dei ha Delhi, Karnataka, Punjab bad Maharashtra.
La iathuh ruh ba ki don 28ngut kiba shah sumar bad kiba la jem na ka jingpang.
Kiba ioh ia katei ka jingpang ha Delhi, ki don 26ngut, ha Uttar Pradesh 24ngut, ha Maharashtra 63ngut, Rajasthan 23ngut.
U Yogi Adityanath, myntri rangbah ka Uttar Pradesh, ula pynbna ban ai jingiarap pisa kaba mar T.
1,000 sha uwei uwei u nongbylla bad katei ka long ia ki  20,3700 ngut ki nong bylla, kiba la pynrung kyrteng ialade ha katei ka Jylla bad ka tnat Labour jong ka sorkar Jylla.
La iathuh ba ki don 15lak ngut kiba die dukan rit bad kiwei kiwei ki jingtrei ba rit ba ria, kin myntoi na kane ka jingsam pisa jong ka sorkar UP.
Ki pulit ka Uttar Pradesh, hynnin ka sngi, ki la ujor ejahar pyrshah ia ka  Kanika Kapoor, namar ba ka leit sha shibun ki jing ia lum paidbah ha ki khyndiat sngi ba ladep, ha ka nongbah Lucknow; namar ba kam shym la kohnguh ia ki jingai jingmut jong ka sorkar, ha kaba iada ialade na u khniang jingpang Corona.
U Commissioner jong ki pulit, U Surjit Pandey, u  iathuh ba ia katei ka ejahar, ki la leit buh ha  Sarojini Nagar police station.
“Ka ejahar ba la buh pyrshah ha Sarojini Nagar police station, ka don ha ki kyndon IPC Sections 269 (kaba dei ka jingleh bym salia, ban pyn saphred ia ki khniang jingpang) (negligent act likely to spread infection of disease dangerous to life), 270 (ka jing bym kitkhia ban lait na ka jing ia bit u khniang jingpang sha kiwei pat) (malignant act likely to spread infection of disease dangerous to life), 188 (ka jing bym kohnguh ia ka hukum ki shakri sorkar) (disobedience to order duly promulgated by public servant).
"Ka jing pynbna jong ka Kanika, ba ka don ia katei ka jingpang  COVID-19, ka la pynlong ia shibun ki nongialam sain pyrthei, kum ka  Vasundhara Raje, u  khun jongka, U  Dushyant Singh, U MP bad nangta sa  U Derek O’Brien bad ka Anupriya Patel, kiba dei hi ki MP, ba kin hap ban sumar ialade ioh ki la kum ia bit jingpang na ka Kanika.
Kine ki dei ki arngut kiba dang shu dep iathoh hynnin ka sngi thohdieng, ha Naples, hynrei kim don satia kino kino ki nong pynshngain ia ki, ha ka jing ia thoh shong kurim jongki.
U  Diego Fernandes , 46 bad ka Deni Salgado, 30, ki pynlong ia ka jingiathoh hapdeng  ka jing kynjah kaba jur ha katei ka Ri, ha kaba ki surok ki thylli, ba ym don briew shuh kiba iaid, lait tang ki ksew surok.
Ka jingiap briew mynta ha Italy, ka la poi sha ka 4,032ngut, lyngba ka jingiap kaba 627ngut hynnin ka sngi  bad katei ka dei ka jingiap kaba bun tam bad kaba la tam ia ka jingiap briew ha China.
Kiba ioh pang corona mynta ha Italy, ki poi sha ka 47,021 ngut.
Ngi dei ban burom ia ki ain jong kiba halor na ka bynta ka jingbha jong ka ri ha ka im lang sah langSa tang ki jngduwai bd ki jng pnkhreh shimet shimet kine ki dei kita ki sngi khatduh kmba la thoh ha ka Bible la nang Pndep….
Shillong: Ki bor pyniaid district jong ka East Khasi Hills, myn hynnin ka sngi ha ka por kumba 2 baje shiteng kila phah lum phah lang ia baroh ki nongdie madan ha ka thain Khyndailad da ka nongrim ban pyn kylluid ia katei ka thain.
Ia kane ka ri la shim halor ka nongrim ba ka Khyndai Lad ka long kawei ka jaka ba bun briew tam hapoh ka nongbah Shillong naduh ki nongdie, nongthied haduh ki riewpaidbah.
Ia kane ki bor pyn iaid district ki la shim kum shibynta ban khanglad ia ka jing ialum paidbah na ka bynta ban tehlakam ia ka jing saphriang ka jing pang ‘corona virus’ hapoh ka jylla.
Ki majistor ryngkat bad ki pulit bad ki nongtrei jong ka Shillong Municipal Board, ki la leit ha katei ka thain ba ki la khang ia ki nongdie madan ba kin die jingdie bad kine ki nongdie kila lum la lang iala ki mar ki mata bad kila mih noh na katei ka jaka ban leit sha la ing.
Ka thain Khyndai lad, G.
S Road, Umsohsun ter ter shaduh Iewduh ki long ki jaka ba khapngiah na ka jingdap jong ki nongdie madan ban shong die jingdie harud surok, ka jingiaid lynti ki paidbah, ka jingiaid ki kali.
Nongpoh:  Ki nongialam ka HYC Mawhati lem bad ki riew rangbah jong katei ka thain, hynnin ka sngi ki la leit ban kynduh ia u EE ka PWD Umsning Division bad katei ka jingleit kynduh ka long ba leit iathuh sha utei u EE ka PWD, ba u dei ban leh ei ei halor ka jingorpait ki maw kiba don harud ka surok bad haneng jong ka surok bad kaba la wanrah jingma ia ki paidbah nongleit nongwan kiba pyndonkam ia ka surok Umsning-Jagiroad.
Ka nongrim kaba la pynlong ia kitei ki nongialam ka HYC bad ki riew rangbah jong katei ka thain Mawhati, ba leit kynduh ia u EE ka PWD, ka dei hadien ba ki la iohi ba ka jingdon jong kitei ki Maw kiba la orpait, ka la pynsyier shikatdei ia ki paidbah nongleit nongwan, namar kumba ka long mynta la iohi ba utei u Maw u la lah ban hap ha kano kano ka por bad khamtam ha kaba kum kane ka por, ba la jia ka por slap, namar lada jia ba kitei ki maw kin hap ha kano kano ka por bad ha ka por ba don briew, kan sa wanrah pat ia ki jingjia kiba sngewsih, kumba ka la dep ban jia ha ki por ba la dep.
Haba iadei bad katei ka jingleit kynduh EE PWD, na ka liang kitei ki HYC bad riew rangbah, ki la kyntu ia u EE ka PWD ba u dei ban shimkhia mardor halor katei ka ka jingdon ki maw ba la orpait, khnang ba kan wanrah pat ia ka jingshngain jong kiba iaid ba ieng ha katei ka surok.
Ha katei ka jingleit ban kynduh EE, la donlang naduh u Bah Mathias Mynsong bad u Bah Kitbok Dorphang kiba dei ki nongialam ka Synjuk ki Rangbah shnong ka Sonidan Area, katba na ka liang ki HYC la ialam da u Bah Martin Umbah lem bad kiwei de.
Shillong:U myntri rangbah ka jylla Meghalaya u Conrad K Sangma myn hynnin ka sngi, u la ong ba ka sorkar kan pynshitom tyngeh ia kino kino ki briew ne ki dukan ba die rem ia ki mar bam ne ki tiar ki tar hapoh ka jylla.
U Conrad K Sangma hadien ba la wai ka jing ialang kabinet myn hynnin ka miet u la iathuh ba ki bor sorkar lyngba ka ophis treikam ka Deputy Commissioner (DC) East Khasi Hills (EKH) ki la ioh jing tip halor ka jing shim kabu ki nongdie jing die ia ki paidbah hadien ba la mih khubor ba yn khang Iew la 21 tarik lber 2020.
“Ngi la ioh jingtip la don ki riew shim kabu ba die rem ia ka tiar ki tar naduh ki marbam, bad nga la dep btah ia ki bor pyniaid ka DC ban phah tohkit halor kane bad lada lap shisha dei ban pynshitom tyngeh ia ki riew shim kabu ne ki dukan" u la bynrap.
U myntri rangbah ka jylla Meghalaya u Conrad K Sangma u la kyntu ruh ia ki paidbah ka jylla ba kim donkam ban thied lypa ia ki marbam ne ki tiar ki tar namar ka sorkar ka la pynkhreh ban peit bha ia ka jign sam marbam ne kiwei pat bad ka sorkar ka la pynkhreh ban tehlakam ia ka jing shim kabu ki nong die jing die.
U Conrad K Sangma u la ong ruh ba ki paidbah kidei ban pyntip sha ka ophis treikam ka DC jong ki district ka jylla lada don kiba shim kabu na ka bynta ban pynshitom ia ki kat kum ka ain.
Nongpoh:  Da kaba pyr khing ia ki briew kiba nabar bad kiba thmu shapoh ka jylla bad kaba long ruh kum kawei na ki lad ban tehlakam halor ka jingsaphriang u khniang jingpang Corona Virus ne u (COVID-19), ki Bor Distrik ka Ri Bhoi, ha ryngkat ka jingialang ki briew na ka koit ka khiah lem bad ki Pulit, ki la iai bteng ban jurip ia ki briew kiba nabar bad kiba thmu ban rung shapoh ka jylla Meghalaya.
Katei ka jingjurip ia ki briew nabar bad kiba la thmu ban sdang ban rung shapoh ka jylla, ka dei kaba la sdang  naduh myn shisngi bad ha kine ki ar sngi ba la jurip ia ki briew nabar, ki la don da ki hajar ngut ki briew kiba dei ki nongwan shang pyrthei, kiba la wan na ki jaka bapher bapher, ki la shah pynphai dien trai noh.
Lyngba katei ka jingjurip na ki briew kiba wan na kiwei ki jaka, ki Bor Distrik ka Ri Bhoi, ki la pyndonkam ruh da ki tiar kiba lah ban thew ia ka jingshit jong ki nongleit nongwan, namar na bynta jong kito kiba la tam ka jingshit, ki Bor kiba peit ha katei ka jaka, ki la phah ia ki ba kin phah leit peit khmieh bha ialade, ha kito ki jaka kiba la buh kyrpang da ka sorkar.
Haba kren sha ki Lad Pathaikhubor, u Bah R.
Kharbihkhiew, Magistrate ka Ri Bhoi bad uba ka sorkar ka la buh ia u ba un long kum u Nongpeit ha katei ka jaka, u la ong ba ia katei ka hukum ban jurip ia ki briew ba nabar, ka la lyngba ka hukum ka Deputy Commissioner ka Ri Bhoi bad kaba la wan lyngba ka sorkar jylla.
U la iathuh ruh, ba ha kitei ki arsngi ba la pynlong ia katei ka jingjurip ia ki briew nabar, ki la don da ki hajar ngut ki nongshang pyrthei kiba thmu ban rung shapoh ka jylla, ki la shah pynphai noh.
U la iathuh ruh, ba lyngba katei ka jingjurip, la lap ba ki la don bun ki samla pule napoh ka jylla, kiba dang wan na kiwei ki pat ki jylla jong ka Ri, kumta haba iadei bad kitei ki samla, na ka liang ki briew kiba don ha katei ka jaka, ki la kyntu ia ki ba ia kaba mynta ki hap ban long marwei bad ban kiar na kaba iajan ia ki briew ne kiba ha iing ha ka jaka kaba ki sah.
Dei ban khang beit, sangeh kamai.
Nongpoh: Ki Nongialam lem bad ki dkhot ka HNYF ha Ri Bhoi, myn hynnin ka sngi ki la leit ban jynrat bad pynpra noh ia ka Signboard pdiang sngewbha kaba la wan pynieng jubor da ka Assam hapoh 11Mer Mawsmai, kaba dang hap hapoh u pud u sam ka Meghalaya.
Lah ruh ban kdew hangne, ba dang shen ba ka Assam ka la wan ban pynieng ia katei ak Signboard ha katei ka jaka kaba dang hap ka 11Mer Mawsmai, kaba dang dei ka shnong kaba hap hapoh u pud u sam ka Meghalaya bad lyngba katei ak Signboard la pyni paidbah, ba ka la pdiang sngewbha ia ki Nongleit nongwan lyngba katei ka surok, ba katei ka jaka ka la hap ha Nongbah Guahati Assam.
Haba iadei bad katei ka jingleit pynpra noh ia katei ka Signboard ka Assam, u Bah Marcus Marten, u la ong ba katei ka jingwan buh Signboard da ka Assam ha katei ka jaka, ka la pynbitar shikatdei eh ia kid hot bad nongialam ka seng, ha kaba dei lyngba katei ka nongrim, kaba la pynlong ruh ia ki ba kin leit ban jynrat bad pynpra syndon noh ia katei ka Signboard.
Utei u Nongialam ka HNYF, u la ong ruh ba katei ka jingwan sieh Signboard ka Assam hapoh katei ka jaka, ka pynsuba ruh ia ka seng ba ka lah ban dei ka jingthmu barieh da ka Assam ban klun ia katei ka jaka, kaba dei ruh ka jaka kaba la don ha syndah eh bad ka Assam.
Kumba ngi la iohi ba ki heh ka sorkar jylla lem bad ki nongmihkhmat, kim da shimkhia eh haba iadei bad u pud u sam bad kaba la pynlong ruh ba ka Assam ba kan klun ia ki jaka khappud ha manla ki jaka, kumta ka la pynlong syndon ia ka seng ba kan shim ia katei ka sienjam, kaba long kum ka jingpynshah kaba jur halor ki kam kyntur da ka Assam.
Ka la don Ka news kaba la ia send ha WhatsApp ba la wan paw ha uwei u phader na Khetri Divine Retreat centre ba ka Maria ka la wanpaw ha u bad  la bthah ban khleh lang Ka sha khlem shini bad Ka um bala kyrkhu bad buh ha duwan shiphang bad sa dih ban ioh jingkoit naka jingpang Coronavirus.
Hynrei nga U Joiningstar Rongrin, nga la pyrshang ban wat jingtip ban la ioh ruh ban ia kren bad ki phader na Khetri, hynrei ka jubab Jong ki Ka long em ,’ka Khetri Kam shym la phun iano iano ruh ban Kam shym la pynmih kum kata Ka news.
Te kumta ngi kyrpat ia ki para nongshong shnong Jong Ka Jylla Meghalaya hi baroh kawei ba kim dei ban pynmih kino kino ki news  ba shu thaw hi ne shna hi ban pyn lamwir ia ki paidbah nongshong shnong Jong Ka jylla.
Ngi la ioh ruh ki complaint na ki nongshong shnong jong Ka jylla ba ka dor Jong ki khaw bad ki jhur haka jyllla ka la kiew palat haduh ba ki nongthied ki la lyngngoh ngain hynrei kim banse, ki hap ban thied ban ioh bam ioh dih.
Tharai kine ki dei tang ki jingshim kabu Jong ki nongdie jingdie namar ki tip  ba la duna ki nongdie.
Te namar kata Ka sorkar Ka dei ban tuklar lem ia kine ki Kam.
Haduh mynta shibun ki nongshong shnong Jong Ka jylla Meghalaya khamtam ki nongkyndong,  ki dang tieng iaka ta Ka jing synreit dawai ( medicine spray) Jong Ka sorkar india namar Ka khubor lamler ( fake news ) Jong ki riew shim kabu.
Bad nga la ioh bun ki messages bad phone call na ki para Samla halor kane Ka issued.
Ngim lah ban Len ba bun ki briew kiba nga iohsngew  lyngba ki phone call na ki para Samla bapher bapher khamtam ki nongkyndong, ki dang eh bha ban pynsngew thuh halor kane ka Bandh ba la hukum ka state bad central government.
Bun ki nongkyndong ki mut ba ki dei ki band na ka bynta ki CAA, hynrei kim tip eiei shaphang kita ki Coronavirus.
Te namar kata ki nongialam shnong ki dei ban pyn sngewthuh ia baroh ki nongshong  shnong na ka bynta kane Ka Coronavirus.
Wat ong ba ki nongkyndong Kim lah shuh ban ioh ia kane Ka jingpang hynrei dei ban ia bud ryntih ia kaei Kaba la rai Ka sorkar.
Bad kawei kaba donkam eh ka long ba ngim dei ban shu thoh bad pyn shaphriang iaka khubor lamler ban pyn sngewthuh bakla ia ki paidbah.
La pynlong ia ka jingialang mynta ka sngi, ban duwai ia U Blei, ba un weng noh ia kane ka jingpang Corona na ka Ri Bangladesh.
La iathuh ba da ki phew hajar ngut ki riew ngeit Muslim, ki la ia lum paidbah ha ka nongbah Raipur, kaba don shathie jong ka Bangladesh bad ki da pule ia ki jingthoh na ka Koran, na ka bynta ban pynduh pyndam noh ia katei ka jingpang khyllah ha katei ka Ri.
Ha Bangladesh, la khang ia ki skul bad la bthah ruh ia ki paidbah, ba kin nym ia lum lymbrum, khnang ban iada na katei ka jingpang ba triem.
Haduh mynta, ula don uwei u briew, uba iap na katei ka jingpang Corona ha Bangladesh, ong ka khubor.
Ka sorkar U Conrad Sangma, ka la nang pynkiew ia ka MLA skhim, na ka T.
2klur sha ka T.
2.
5klur nangne shakhmat bad katei ka jingmut, ka long ba nangne shakhmat uwei uwei U MLA, un ioh ban pynlut T.
2.
5 klur shisnem, na ka bynta ban iarap ia kito kiba thep vote ia u ha ka Constituency.
Haduh mynta, ngi iohi ba ka MLA Skhim,  kam don kyndon satia bad U MLA, u lah ban thied shamoit, thied pela plastik, thied borti niut, lane u lah ban sam hi da ka pisa beit beit sha kito kiba dei ban ioh bad katei ka pisa, ka dei namarkata ka pisa bam nokot jong ki nongthep vote bad haduh mynta  (naduh ba la pyntrei kam ia ka MLA Skhim), ngim pat iohi, la katei ka skhim, ka la pynmyntoi iano, lane ka la iarap pynjop elekshon iano, hynrei la imat, ba ka la shu dei tang ka pisa ia bam maphot da kito kiba don sha ka liang U MLA uba jop.
Ha ka MP skhim, la iohi ba ka jing pyniaid ka kham pher, ha kaba ki don ki jait jingtrei, kiba hap ha katei ka skhim bad nangta ka kam ruh, ka iaid lyngba U Deputy Commissioner, hynrei ha ka MLA skhim, ka dei beit ka bor jong U MLA, ha kaba u leh katba u sngew  bit dalade hi.
Lada ngi shu khein antad, ia ka pisa kaba T.
150klur ha ka shisnem, kaba leit lyngba katei ka skhim, kumta lada ngin jin da la pynlut noh sha kiwei pat ki lad jing iarap, kan jin da la long ka jing myntoi kaba khraw (khamtam ha kane ka juk Corona), ha kaba yn lah ban ai dawai ia kiba pang, ai ja ia kiba thngan, ai jain ia kiba duk bad kumta ter ter; hynrei katei ka don la ka jong ka jingthmu bad dei na kata ka daw, ba ki nongthep vote, ki lalot tasam ha kine ki sngi bad ki khmih lynti ruh ban ioh pisa, na ka bynta ban leit thep vote.
Ka jingiakren namarkata ia katei ka mat, kam don jingmut eiei ruh em, namar ba kat uba long MLA, un kwah hi ia katei ka skhim bad kat uba rem elekshon, un dawa ban pynduh noh ia katei ka skhim bad uba dang jop, lada u ioh T.
2.
5klur ruh un nym hun satia, hynrei un nang dawa shuh ban nang kyntiew ia katei ka skhim bad ngin sa iohi ba ha ki snem, ki ban sa wan, kan sa poi lehse sha ka phew klur na ka bynta uwei U MLA bad katei kan dei hi beit beit ka skhim thied vote bad katei ka dei namarkata ka jing hikai, kaba pyn jyrsieh shibun ia ka sain pyrthei bad kaba hikai ruh ia ki paidbah, ba kin  lalot pisa, namar ki tip ba katei ka klur, ka don ha pla U MLA.
(Na ka nemsniew, jingiapthem ne jingpangkhlam, Corona Virus ne COVID-19).
Ki synran ki la sheptieng haba ki la iohi ia u Jisu na jngai naba ki dang mut ba ka dei ka rngai.
Ynda u la wan hajan u la ong ha ki wat sheptieng, to long shlur dei ma nga… to ngin puson khyndiat shaphang ka ktien “WAT SHEPTIENG" u Prophet u kren “… Wat sheptieng, namar nga la siewspah ia me, nga la khot ia me da ka kyrteng, me long u jong nga" (Isaiah 43:1).
U Blei u hukum ia ngi ba ngim dei ban sheptieng lane ban khih khuslai ia ka kyntien “WAT SHEPTIENG" la pyndonkam kumba 80 sien ha ka Bible, ka daw ka long ba u Blei u tip ba u nongshun un pyndonkam ia ka jingsheptieng ban pynduna ia ka jingngeit, ka jingshaniah jong ngi ha u Blei bad ha ka ktien jong u ka jingsheptieng ka pynlong khawpud, ka pynshah jop, ka pynartatien, ka pynduhbor, ka pynphaidien, ka pynlong ba ngin iohpang, bad ka pynduna ba ngin ngeit ia ka bor jong u Blei bad ka ktien jong u.
namarkata u Blei u ong ha u Joshua “Pynkhlain bad pynshlur bha ialade ….
Haba ngam shym la hukum ia me? To long uba khlain bad uba shlur bha, wat tieng lymne wat kyiuh; namar u Trai u Blei jong me u don ryngkat bad me kat shaba me leit".
(Joshua 1:6-9).
Ka jingmih u khniang jingpang CORONA VIRUS, ha ki khubor ba ngi ioh ban pule lyngba ki kot khubor, internet, social media ka la pynkhynniuh ia ki Ri ka pyrthei baroh.
Ka khubor ba ngi iohsngew na ki riewstad medical science, bad na ki bor sorkar ba ia une u khniang jingpang ym don dawai lane ym don jubab kaba shai kumno ban iada ne ioh khiah.
La iohsngew tang ka lad kumno ban iada ne sumar na une u khniang, da kaba khang noh ia ki jaka paidbah, kum ki skul, kolej, ki University, ki border hat, ban nym leit jingleit shabar, ban sumar bha ha ka jinglehkhuid, ka leit ka wan ka la sangeh, wat ki iingmane bad ki jingiaseng la don kiba sangeh ban leit, ki jingialum briew ba bun la mana bym dei ban ia lum bun palat, ki dorbar bah kum ka Parliament bad ki Legislative Assembly la pynsangeh noh ne pynlyngkot ia ki por long dorbar bad kiwei kiwei.
Haba kine ki wan jia ka jingsheptieng ka la wan ktah ia ka sorkar, ki paid ki raiot, ki jait bynriew bapher bapher bad kaba shyrkhei ka long wat ia ki Khristan ki la sheptieng ban leit sha ki jingiaseng bad don ruh kiba la sangeh noh ban long jingiaseng.
Haba kine ki jia ka ktien jong u Blei ka don ban ong, “Wat sheptieng" “Wat khynniuh" “Wat khaweit" “Wat phaidien na ka jingngeit" “Wat rit mynsiem" “Wat khuslai lane wat khih khuslai" to ngeit ha u Blei bad to ngeit ha nga ruh, ong u Jisu (Ioannis 14:1).
U Jisu u la iathuhlypa ba shibun kiei kiei ki jia ha kita ki sngi ba khadduh hynrei kaba kut kam pat shym la poi, kine ki long tang ki jingsdang ki jingjynjar u Jisu u la iathuh hangne ba ki nongiathuhlypa ba lamler kin mih ha ka pyrthei, kin ong ma nga uba u Khrist, bad kin shukor ia shibun, phin iohsngew ki thma bad ki jingbna ki thma, ka kynja bynriew kan ieng ialeh ia ka kynja bynriew, bad ka hima ruh ia ka hima, bad kin long ki NEMSNIEW, BAD JINGIAPTHEM ruh BAD KI JINGKHYNNIUH JUMAI HA SHIBUN KI JAKA.
Phi wat khuslai naba ka dei ba kine kiei kiei baroh kin long, hynrei kaba kut kam pat la jia.
Kine kin long tang ki jingsdang ki jingjynjar.
(Mat 24:3-14).
To ngin peit khyndiat shaphang ka nemsniew bad ka jingiapthem.
Ka nemsniew kan wan haba ka rep ka riang kam sei soh shuh, ka khaii pateng ka ioh ka kot ka hiar, ka kam ka jam kam don shuh, ki jingbam jingdih ki la duna bad kim don shuh ha ka ri ne pyrthei, ka synshar khaddar ka pheil bad kam don shuh ka hok ha ka, ki jingjia kiba wan na ka mariang ban lynshop ia ka ri, ki jingjia ki thma, ki jingkyrduh um bam um dih bad kiwei kiwei.
Ka jingiapthem, ka lah ban wan na kitei ki jingjia ba la kdew haneng khamtam eh na ki bor newkliar lada pyndonkam ia ki, bad ki khniang jingpang kiba long bih bad ktah ia ka met u briew bym don bor ne jingstad ban iarap.
To ngin ia peit ki jingiap khlam kiba la jia katkum ka Bible.
Ka jingiap ha Italy mynta ka sngi, ka long 627ngut na ka jingpang  coronavirus bad da katei ka jingkhein, mynta baroh kiba iap, ki la poi sha ka  4,032 ngut ha katei ka Ri.
Ha ka sngi palei, ka Italy, ka la tam ia ka jingiap briew ha China, da kaba ki don 475ngut kiba iap ha ka shisngi.
Shillong:  U bah John Kharshiing u wei na ki riewrang bah mynta ka sngi u la buh ia ka jing kyntu ia ki paidbah ba kin snohkti la ng ha ka 22 tarik u Lber 2020 ba kin ym mih shaei shaei ruh khnang ba kan ia da na ka jingpur u khniang jing pang Convid -19.
Haba ia kren bad ki lad pathai khubor, na ka liang u bah Kharshiing u la ong  ba ka don ka jing kyrmen ba lada pynlong ia ka jingshong ha ing da ki ba bun kynta ka lah ban iada ia kiba bun ki paid bah na ka jing pur u khniang jing pang Convid-19 bad kan ia rap ia ki bor ka koit ka khia ki ba lasdang ban pynkhreh ia ki lad jing iada khamtam mynta ba ym pat don u dawai ban pynkoit ia une u khniang jingpang Convid-19.
kat kum ka jing pynbna na ka World Health Organisation ba baroh ki ba don ia ka dak ki shin jong ka jingpang  Covid -19, kin shim khia ban shong ing bad ban pyntip sha ki bor sorkar lane ka tnad koit ka khiah bad kyntu ia baroh ba ki dei ban shong jngai iwei na iwei.
La ong shuh shuh da U bah John “Ngi dei ban shim khia ia ka ne ka jingpursted jong u ne khniang jingpang Covid-19 ka long namar ba ka skul bah ba pawman jong ka pyrthei Jonh Hawkin University and Medicine ka la pynpaw ba baroh ki ba la ioh ia ka ne ka jing pang ha baroh ka wei ka pyrthei ki la poi ha duh 2444517 (ar lak saw phewsaw hajar san sphah khathynniew) ka ba ha ka Ri China 80 hajar tam, ha Italy ki la poi ha duh 40 hajar ka ba la kiew kynsan na ka 10 hajar sha ka 40hajar tang khynniat sngi bad USA la poi haduh 13 hajar bad ki ba la iap ki don haduh 10,030 ngut, bad palat 3200 ngut  ki ba la iap ha China bad ki ba la jem ki long 86 hajar ngut".
Na mar ka jingbun ki samla kynthei bad shynrang ki ba la wan phai na shabar khamtam kito kiba wan na ki jaka ki ba la shah ktah na u ne u khniang jingpang Convid 19 ki dei ban shim khia ban pyntip sha ka tnad ka koit ka khiah.
U bah John, u sngew dei ruh ban pynsangeh kyrkieh  ia baroh ki jingialang paidbah baroh bad ba ki dorbar shnong baroh kin pyrkhat kumno ban ia leh la da don ka jingiap briew ha ki shnong ha kum ki ne ki por kham tam ha ba u ne u khniang jingpang u la paw ha ki 5 tylli ki jylla jong ka ri India.
Ha ki shnong ki thaw ki dei  ban shim khia ban pynkhlain ia ki health Commitee bad ban pynbna ha man ki shnong ban pynkynmaw ia ki nongshong shnong ba kin long ki ba leh khuid bad ba kin sait bha ia ki kti da ki sabon bad ka um.
Kaba kham don kam ka long ban wad jing tip lupa ia ki ba duk ba shitom ki ba im ja da ka ba shu bylla, na mar ka ne ka jingjia kan sa ktah lut ia ka jakpoh jong ki lada na ka liang ka sorkar kan hap khang shnong bad kine ki ba shu bylla kin ioh bam kumno na ka liang ka shnong bad ka Sorkar jylla kin hap wan ki lad ban iarap ia ki.
Baroh ki briew ki hap ban ia trei lang ban tehlakam ia u ne u khniang jingpang Convid-19 bad ban sngap ia ki jingpynbna ki ba la mih na ka sorkar Jylla bad ka Sorkar India, ula ong shuh shuh.
Bun ki paidbah ki la pynsngew ia ka jingshah shim kabu ha kapor ba ki leit thied leit pet kum ha kine ki por namar ka jingpynkiew dor ia ki mar ki mata.
Man ba don ki jingjia ba kumne la juh lap ba don kiba pyrshang ban shim kabu khlem da pyrkhat shuh, kaba wanrah ka jingeh ia kiba kham duna ka ioh ka kot bad ka kham kthah ia u ba duk.
Ngi kyrpad ia ka District Administration ban ym ai lad ia kum kine ki jingshim kabu bad ba ia ki mar ki mata dei ban dei katkum ka dor kaba dei.
Ngi kyntu ruh ia ki paidbah haba ki leit thied jingthied kidei ban pan bad ki cash memo ki ba biang khnang ban khanglad ia kano kano ka jingshim kabu bad ban ujor sha ki bor kiba dei peit lada  lap.
SD/-Thomas PassahPresident KHNAM.
Na ka liang jong ka ka Hynniewtrep Youth Council  lyngba ka kyrwoh na u Roykupar Synrem u General secretary  HYC, Sengkmie  pynpaw ia ka jing sngew khia halor ka jing kiew jong ki briew ha kylleng ka Ri India kiba sdang ban shah ktah ha u corona virus ( COVID 19).
Ki la  ai khublei ruh ia ka Sorkar Jylla ba ka la shim ia ki lad ki lynti ban iada ia ka jingpur kane ka jingpang , hynrei ngi sngew ba dang don kam shuh shuh ban shim sa ki wei de ki lad ban iada ia ka jing pur kane ka jingpang.
Nyngkong eh ngi dawa na ka sorkar ba kan dei ban khang noh ia baroh  ki bar ri bad ki bar jylla ban wan sha ka jylla jong ngi.
Ia ki briew na Jylla ba leit shabar ladei ban phah test bad lada  ki don ki dak ki shin ladei ban buh shwa ia ki ha ki jaka bym don briew (isolation ).
Ngi kyntu ia ka Dorbar shnong, Ki kynhun niam, ki Balang bapher  bad ki Seng treimon sngewbha bad kumjuh ruh ia ki bor sorkar ban pynsngewthuh paidbah lyngba ki jingthoh da ki poster ne ki kot lyngkdop bad ki social media (ym dei ha ki Jing ialang paidbah) kumno ban iada ialade na Kane ka jingpang.
Ngi kyntu ia ki para Ri baroh ban bud ryngtieh ia ki jingbtah ki bor sorkar bad ban nym ialeh pyrshah ia ki jingbtah.
Kito kiba la leit jingleit shabar ka jylla bad sha bar ri ha kine ki sngi ba ladep sngewbha ban phah check ia lade namar phi dei ban sngewthuh ba ka jing shim khia kajong phi kan iada ia kiba ha ing ha sem jong phi nyngkong bad ia ki wei ruh kumjuh.
Shillong: Ka East Jaintia National Council EJNC, ka  North East Indogenous People Federation Southern Border Area ha ryngkat  u MDC jong ka Bataw Lakadong constituency u Dr.
Sanky Shangpung, mynta ka sngi ki la leit buh ia ka jing ujor ha u SP ka Eat Jaintia Hills, ha Khliehriat, pyrshah ia ka jingpyn sa phriang ia ka khubor ha social media lyngba ka FaceBook bad Whatsapp ba don uba ioh ia u Virus ha ka shnong Umlyngsha,Lama bad ka Deinsatlang kaba hap hapoh East Jaintia Hills District,  hynrei ki khlem pynpaw ia ka kyrteng jong u virus.
Na ka liang u president ka EJNC u ma Sambormi Lyngdoh  la pynpaw ka jingsngewkhia halor kajingpynsaphriang ia ka khubor lamler kaba la mih ha ki social media bad u la kyntu ruh ia ka sorkar  ba kin shim khia ban leit test lane ban leit screen ia kine ki lai shnong, khnang  ban lah ban tip ia ka jinshisha bad u la dawa ruh naka sorkar ban pynbiang kloi kloi ia ka mask bad ka handsanitizer hapoh kane ka jylla  khnang ba ki paidbah kin lah ban iada na une u khniang jing pang Convid -19.
U MDC,  u la kyntu ia u SP ka EJHD ban tohkit mar mar ia u ba pynmih iakane ka khubor lamler bad u la kyntu ruh  ban pynshitom katkum ka aiñ bad kim dei ban ailad ia kum kine ki jaidbriew, kiba hun  ban die ia la ka shnong ka thaw bad ka district ka jylla hi baroh kawei.
Ka Taj hotel ha Lucknow, kaba ka leit sah miet ka  Kanika Kapoor, ka nongrwai ba khraw ka bollywood, kan khang noh shipor naduh mynta ka sngi, haduh ban da pynbeit da kumwei pat, ong ka hukum na U  District Magistrate.
Ka Kapoor, ka ioh ia ka jingpang Corona, hadien ba ka wan phai na United Kingdom bad ka leit sah miet ha katei ka hotel.
Ka Kanika Kapoor, kaba paw bha ha ki jingrwai jongka, kum ka   Baby Doll and Da Da Dasse, ka iathuh ba ka wan phai na London, la shiphew sngi mynshwa bad ka la sdang khieshoh, la saw sngi eiei mynta bad haba ka la phah test, ka la tip, ba ka ioh ia ka jingpang  Covid-19.
Hadien ka jingpynbna u Prime Minister ba ki paidbah ki la dei ban pynkhreh ia lade kumba pynkhreh ia ka thma ha kum kane ka por ngi sngewdei ban ai jingmut kyrkieh kumne harum :Khatduh kumba la iai ban na basdang donkam ka jingiatreilang jong ki paidbah ban ialeh ban pynduh ia une u khniang jingpangbaiabit, uba haduh mynta ym pat don dawai, kumta ngi kyntu jur ia baroh ki paidbah ban ia treilang ban shim khia ia baroh ki jingpathai khubor ka Sorkar Jylla bad Sorkar India.
Ngi ai mynsiem ia baroh kiba don ha ki kam ka koit ka khiah kiban hap mih shakhmat ha kum kane ka por bad ngi ai khublei ia ka Sorkar Jylla  bad Sorkar India kaba la shim khia ban thaw ki lad jingiada bad lehse kin dang bun ki jingpynbna nangne shakhmat namar kane ka kam kan sa shimpor katkum ki stad scientist ym duna ia ka 18 bnai.
Ngi wer ia baroh ban ia treilang bad ki jingkyrpad u Shri.
Narendra Modi, Prime Minister, ka Ri India uba la kyntu ia ki paidbah ban shim ia kane ka jingpynkhreh kum ba pynkhreh ia ka thma ha kaba baroh ngi la hap pynkhreh lupa bad ngi kyntu ia baroh ban shong iing ym ban ia mih ia shang hapoh Dong ne hapoh Shnong ha ka 22 tarik March 2020 naduh  7 baje mynstep haduh 9 baje janmiet, namar wat lada u la kreh ha ka ktien Hindi katkum ki jingsngewthuh jong ngi ki kyntien u Prime Minister ka Ri India ki long kiba khia haduh katta katta.
Ngi kyrmen bad ngi ngeit skhem ba ki stad kot ka pyrthei kin long kiba jop ha ka jingwad jong ki ban ioh ia u dawai uban pynduh jait ia une u khniang jingpangiabit.
Khublei,Bah John F Kharshiing,Adviser & Spokesperson,Federation of Khasi States.
Shillong: Myn hynnin ka sngi ka 19 tarik u Lber 2020 kawei ka kali Tata Indico kaba don ia u number ML05 E 0866 ka la shah wiang ding ha Nongmynsong ha ki briew ki  bym lah ban ithuh.
Ia kane ka Kali, la pynieng ha phyllaw jong ka ophis Meghalaya Renewable Energy Development Agency ha Nongmynsong kaba don hapoh ka Nongmynsong Out Post.
Shillong:   U Sordar shnong jong ka shnong Laitlum, Khyrim Syiemship u la pyntip lyngba ki lad pathai khubor ba ka Dorbar jong ka Shnong Laitlum ka la shim ia ka rai ban khang noh shwa shipor ia baroh ki nongwan jngohkai pyrthei kiba wan na bar ri bad na ka jylla kum shi bynta ban iada ia ka jingpang Corona Virus (COVID-19) na ka bynta jong ka ri India.
Te kumta la kyrpad ia baroh ki nongwan jngohkai pyrthei ban iaishah shipor haduh ban da pynbna da kumwei pat.
Shillong: Mynta ka sngi thohdieng, ha ka por kumba 9:27 baje mynstep, uwei na ki nongkitkam ka Hynniewtrep Youth Council War Jaiñtia Circle u la lap ia kawei ka screenshot comment hapoh Facebook.
com lyngba ka post ha ka group “KA LYMPUNG KI KHUN KA RI" ba u Damu Aryal Upadhya u la kren jot ia ka Jaidbynriew Khasi, da kaba u la kynthoh tyngeh ba  na ka daw jong ki Khasi ba sa mih u ne u khñiang jingpang Corona Virus, da kaba ki Khasi ki Bam Bseiñ, Ksew bad Jakoid.
Ki Nongkitkam ka seng mar iatip ia kane, khlem da pynslem ki la leit hiar sha Dawki Police Station da kaba ki la ujor ehajar pyrshah ia u Damu Aryal Upadhya halor ka jingkynnoh bad kren jot ia ka Jaidbynriew Khasi.
Ha katei ka jingujor, ka HYC ka la kyntu jur ia ka police department ban shimkhia ban kem mardor ia u tei u briew khlem da pynslem, namar ia u tei u briew la ioh lut ki sakhi ki sabud kiba biang naduh ki dur ki dar jong u bad kumjuh ruh iaka link Account Facebook jong u.
Ha kaba iadei bad ka link Account Facebook jong u Damu Aryal Upadhya, u wei napdeng ki nongkitkam ka Hyc War Jaiñtia u la dawa jur ia ka police department ban track lyngba ka tei ka link Account Facebook jong u, namar dei lyngba katei ka link ba yn lah ban ioh iaka Adress jong u, bad lyngba ban track iaka Adress jong u da kaba suk yn lah ban ioh kem ia u tei u briew.
Halor katei ka phang ka HYC War Jaiñtia Circle ka maham jur ia ki nongpyndonkam social Media kiba shait mlien ban kren beiñ ia ka Jaidbynriew Khasi Jaiñtia jongngi ba lada ka seng ka lap iano iano kan nym map satia hynrei kan ai da ka jingpynshitom ba tyngeh ryngkat bad jingujor sha ka bor ka aiñ.
Nongpoh: Ki nongialam ka Ri Bhoi Students Union (RBSU), myn hynnin ka sngi ki la leit ban kynduh ia ka Kong RM Kurbah, Deputy Commissioner ka Ri Bhoi, kata na ka bynta ban iakren halor ki bun tylli ki post kiba la pynbna da ka District Selection Committee ha Ri Bhoi.
Ka nongrim kaba la pynlong ia ki nongialam ka RBSU, ba leit kynduh ia ka DC ka Ri Bhoi, ka long ban pynpaw ia ka jingsngewkhia halor ka jingshah lehbein bad shah nion shaba palat ia ki khun samla hapoh ka Ri Bhoi bad kata ka long ba bun na ki samla hapoh ka Ri Bhoi, kim ju iohlad ban rung kam ha kiba bun ki tnat kam sorkar ia kaba la pynbna lyngba ka DSC.
Ha katei ka jingleit kynduh DC, ia kaba la ialam da u Samla Everjoy Nongpluh, President bad u Bah Amberlight Masharing, ki la iathuh ba ha katei ka jingleit kynduh DC, na ka liang ka seng, ka la kyntu ia ka DC ka Ri Bhoi, ba ka dei ban ailad shwa nyngkong bad buh hakhmat eh ia ki samla ka Ri Bhoi, kata ka long na bynta jong kito ki samla kiba la biang ka kyrdan pule dangle bad kiba la ibit ban long kum ki nongtrei ha kitei ki tnat treikam sorkar.
Kitei ki nongialam ka RBSU, ki la ong ba ka seng ka la ioh ia shibun ki jingujor na ki khun samla wadkam, kiba la ud sha ka seng halor ka jingshah kyntait ka jong ki haba ki thepkam hapoh ka DSC, namar bun na kitei ki kam ba lait la trei na ki briew kiba la wan na shabar ka District, hynrei haba iadei bad katei kumba ka DSC ka la don ha manla ki District hapoh ka jylla, kumta na ka liang ka RBSU ka kyntu ia ka DC Ri Bhoi, ba ka dei ban ailad shwa ia ki khun samla napoh ka District ba ki trei, kata ka long na bynta jong kito ki khun samla kiba la biang ka pule ka puthi bad kiba don ia ka hok ban ia kam.
Kiba iap na ka jingpang Corona, ki la poi mynta sha ka 5ngut bad kaba iap mynta ka kynti, dei ka nong Italy, ha kaba la lap ia ka lai sngi mynshwa bad katei ka khlad mynta ka sngi ha Jaipur jong ka Jylla Rajasthan.
Ka jingdon kiba pang Corona, ha India, ka la poi mynta sha ka 223ngut.
Ka jingiap briew, na ka jingpang Corona, ka la poi mynta sha ka 10,000 ngut bad kiba ioh ia katei ka jingpang, ki long 2,42,000.
Ki don sa san ngut kiba ioh ia katei ka jingpang ha Kerala bad kitei ki dei baroh san ngut kiba na England.
Ha Maharashtra, kito kiba pang Corona, ki la poi mynta sha ka 49ngut, ong ka khubor bad katei ka pyni ba kiba bun eh, kiba ioh ia katei ka jingpang, ki dei kiba na Maharashtra.
Ka jingiap na ka  coronavirus, ka la kot sha ka  9,881 ha kylleng pyrthei  bad nangta sa  2,42,000 kiba ioh pang bad kane ka jingjia, ka la pynlong ia kiba bun ban ia nujor bad ka jing iap briew ha ka thma bah ba ar lane ka por jong ka jingkyrduh pisa ha  snem 2008 bad nangta sa ka flu jong ka Spain ha u snem 1918.
Ha India, la iathuh ba saw ngut ki briew, ki la thikna ba ki ioh ia ka jingpang  coronavirus ha Lucknow, Uttar Pradesh.
Lai ngut na kitei, ki dei kiba don jingiadei bad uwei u doktor, uba ioh ia katei ka jingpang bad uba la ju leit ju wan bha sha ki ri Gulf.
La iathuh shuh ba uwei u briew, uba ju leit sha UK, ula ioh pang ha West Bengal bad mynta ki la don arngut kiba ioh ia katei ka jingpang, ha katei ka Jylla.
La iathuh ba sa uwei u briew, uba 69 snem ka rta, ula iap ha Rajasthan bad utei u dei uba na Italy.
Utei u briew, u shah sumar ha ka  Fortis Hospital ha Jaipur.
U Kamal Nath, myntri rangbah ka Madhya Pradesh, ula hiar shuki noh mynta ka sngi bad katei ka dei ha shwa ka jing ia tynjuh bor, kaba dei ban long ha shwa ka 5baje mynta ka janmiet, kumba la bthah da ka Supreme Court hynnin ka sngi.
Lyngba ka jinghiar shuki jong U Nath, kumta ka lad ka la plie ia ka seng BJP, ba kan thaw sorkar ha katei ka Jylla.
Ka sorkar Congress, ha katei ka Jylla, ka don ha ka jingduna briew, mynta la katto katne sngi, hadien ba U Jyotiraditya Scindia, uwei na ki nongialam ba rangbah jong ka seng Congress, ula mih noh na katei ka seng lem bad 22ngut ki MLA bad pyniasoh ialade sha ka seng BJP.
Haba kren sha ki kotkhubor U Nath, u ong “Nga la iaid shakhmat ha ka kam shakri paidbah jongnga lem bad ka jing shakri kaba kordor jong ka jingim.
Ka BJP, kan nym lah ban thombor eiei satia bad ka por kan sa pyni sa katto katne por, ha kaba ki la pynbor ia ki MLA, ba kin hiar shuki bad nga ruh nga hiar shuki noh mynta ka sngi".
Nongpoh: Da ka jingthmu ban rad dyngkhong ia ki kam sniew lem bad kiwei de ki kam beain kiba la sdang ban kharoi ha ki thain Kyrdemkulai ha Ri Bhoi, ki Pulit ka Kyrdemkulai Police Outpost, hynne ka sngi ki la pynlong da kawei ka jingialang ne ka jingiakynduhlang hapdeng ki nongialam shnong bad Seng Longkmie jong katei ka thain, na ka bynta ban iathir jingmut bha halor ki kam sniew kiba la sdang bad kharoi ha katei ka thain.
Ha katei ka jingiakynduhlang hapdeng ki Pulit bad ki nongialam shnong jong katei ka thain, la iohi ba ki heh Pulit ka Ri Bhoi, kaba kynthup ia u Bah VDS Rymbai, DSP ka Ri Bhoi, u Bah Pherbak Marwein, CI ka Nongpoh Police Station, u Bah Sagar Pakyntien, Incharge ka Kyrdemkulai OP ki la donlang ha katei ka sngi bad kiba la ioh ruh ban iathir bad kitei ki riew pawkhmat jong katei ka thain, kata ka ka bynta ban rad dyngkhong ia ki kam sniew bad ban wanrah pat ia ka bha ka miat ha ka imlang sahlang ha ki shnong kiba don ha katei ka thain.
Na ki nongialam shnong kiba la sakhi ha katei ka sngi, ki kynthup ia u Bah Donbor Mawlong, Chairman ka JAC jong ki shnong ka thain Kyrdemkulai bad Shilliang Umtrew, katba na ki nongialam ki Seng Longkmie, la sakhi da ka jingdonlang ka Kong R.
Kharlukhi, President ka JAC jong ki shnong ka thain Kyrdemkulai lem bad kiwei de ki nongialam shnong ha katei ka thain.
Halor katei ka jingiakynduhlang, ki heh Pulit ka Ri Bhoi, ki la ioh ban pynshai paidbah halor ka jingdonkam ban don ka jingiatreilang hapdeng ki Dorbar Shnong bad ki Pulit, kata ka long ban tehlakam ia ki kam sniew kam smeh bad khamtam eh na ka bynta ban wanrah ia ka bha ka miat ha ka imlang sahlang.
Ha katei katei ka jingiakynduhlang, ki Pulit ki la pynshai halor ka jingdonkam ban don ki Village Defence Party (VDP) ha ki shnong ki thaw, namar ki VDP ki la long kum ki pulit kiba iada ha ki shnong ki thaw.
Nalor ki kam sniew bad ki kam beain ha ki shnong ki thaw, ki Pulit ka Ri Bhoi, ki la pynshai ruh shaphang u Corona Virus, ha kaba ki la kyntu ia kitei ki nongialam shnong ba ki dei ban hikai sha ki paidbah ba kim dei ban long kiba khih jingmut, hynrei ki dei ban long kiba bud ryntih ia ki jingpynbeit ia kaba la pynbeit bad hikai da ka sorkar lyngba ka tnat jong ka koit ka khiah.
Lyngba jong katei ka jingiakynduhlang, kitei ki nongialam shnong bad Seng Longkmie, ki la ioh ban iatai bad ban pynsngew sha ki heh Pulit ka Ri Bhoi, halor ka jingeh kaba ki iakynduh na ka por sha ka por, kata naduh haba iadei bad ka jingjyllei ki dukan kyiad beain, ka jingiaid ki trok Kit Dewiong na kitei ki surok shnong, ka jingpynher stet ki nongniah kali ha kitei ki surok shnong lem bad kiwei kiwei de, kiba dei ruh ki mat kiba donkam eh na bynta ka bha ka miat hapoh katei ka thain hi baroh kawei.
Haba iadei bad kitei ki mat, ia kaba la wanrah da ki nongialam shnong bad nongialam Seng Longkmie ha katei ka thain, na ka liang ki Pulit ki la ai ka jingpynshai sha kitei ki nongialam shnong bad ki kyntu ruh ia kitei ki nongialam shnong bad Long Longkmie, ba ki dei ban don ka jingiatreilang bad ki Pulit, khnang ban lait na kino kino ki huri hura bad kiba ktah ia ka shongsuk shongsain.
Halor kitei ki jingujor na ki nongialam shnong bad Seng Longkmie jong katei ka thain, ki Pulit ka Ri Bhoi, ki la ai ka jingkular ba kin ai ka jingiatreilang bad ruh kiba la kyntu ia ki paidbah, ba ki dei ban pyntip sha ki Pulit lada ki lap ia kino kino ki kam runar bad ki kam beain ia kaba la leh ha katei ka thain bad khamtam eh ha ki kam die kyiad bad ka jingpyniaid beain ia ki trok dewiong na ki surok kiba don ha katei ka thain.
Shillong:   Kat kum ka jing pynbna jong ka Sorkar jylla kaba la mih ha ka 16.
3.
2020, ha ka jing ïalang kaba kyrkieh kaba la long ha ka 19.
3.
2020, ka Seng Khasi Mawlai ka la rai ban ïa mynjur bad bud ryntih ïa ka jingbthah ka Seng Khasi Kmie ban pynsangeh shuwa shipor ïa baroh ki prokram jong ka Seng tad haduh ba ynda pynbna da kumwei pat.
Shuh shuh, ha kane ka jingïalang, ka Seng Khasi Mawlai ka buh ruh ka duwai ka phirat, ka kyrpad ka kyrpon ha u Blei Trai Kynrad ba ki Ryngkew ki Basa kin da ki ker ïa ka Ri hi baroh kawei na baroh ka saw ka sian, ka khlam ka ngoh bad ka tyllep ka tyrbun.
Shillong: Ka Meghalaya Editors & Publishers Association (MEPA), ka kren duh mynsiem shi katdei ia ka jingkren jong U Conrad Sangma, myntri rangbah ka Jylla, namar ba um shym la kren eiei ruh em halor ka jingiadei  bad ki kotkhubor lane ki nongthoh kotkhubor ha ka Jylla.
Katei ka seng, ka ong ba ka sorkar ka tip bha ia ki jingeh jong ki trai kotkhubor ha ka Jylla, kiba kynthup ia ka jingsahkut ki advertisement bill, ki skhim iarap ia ki nongthoh khubor, ka jingiarap ia ki nongthoh khubor, ka bai tymmen jong ki kotkhubor, kumba la kynthoh da U Lat ha ka jingkren jongu, ha ki khyndiat sngi ba ladep.
Ka MEPA, ka dawa namarkata ia u myntri rangbah, ba un shim khia ia kane ka mat bad ba un pyn trei kam noh mardor hapoh jong kane ka mang pisa jong ka sorkar, kaba kut ha ka U Lber 2020.
Shillong: Ka Ingmane Laitumkhrah Presbyterian ka la pynbna ban khang shwa shipor kum shi bynta ban khanglad ia ka jing saphriang ka jing pang ‘Corona Virus’ hapoh ka jylla.
Haba kren bad u Rupang, u nong pyniaid ia ka Ingmane Laitumkhrah Presbyterian U pastor Kharmawphlang,  u la ong ba kum shibynta ban ia treilang bad ka sorkar ban tehlakam ia ka jing saphriang ka jing pang ‘corona virus’ ka komiti jong ka Ingmane Laitumkhrah ka la shim ia ka rai ban sangeh shwa shipor ban pynlong jing iaseng.
“Katkum ka jing ai jingmut ka tnat ka koit ka khiah ka sorkar Meghalaya, ngi kum ki nong ialam niam ngi la mynjur ban ia treilang bad ka sorkar da kaba pynsangeh shwa shipor ia ka jing pynlong jing iaseng hapoh Ingmane Laitumkhrah Presbyterian bad nga kyntu ia baroh ki para ba ngeit ban buh lem ha ki jing duwai ba u Blei un iada ia ngi baroh na kane ka khlam" la bynrap U pastor Kharmawphlang.
What the heck?.
Shillong: U Myntri ka tnad pynroi sor bah Hamletson Dohling u la pyntip hapoh ka iing dorbar myn hynnin ka sngi ba ka sorkar ka don ka jingthmu ban pynkhuid ia ka wah umkhrah bad kumjuh ia ka wah Umshyrpi hadien ba la ioh ia ka pisa namar ba ia mynta ka dang ap ia ka jingai pisa ka sorkar pdeng.
U bah Hamlet u la pyntip ia kane haba jubab ia ka jingkylli ba la wanrah da u MLA ka North Shillong bah Adelbert Nongrum, hapoh ka iing dorbar.
U myntri u la iathuh ba ha u bnai Nohprah, ka Shillong Municipality Board ka la pynkhuid ia ka wah umkhrah ha ka jingjrong kaba 0.
9 km bad ia ka jinglut kaba la kot sha ka 16 lak la ai pisa na ka ophis ka Deputy Commissioner ka East Khasi Hills.
U bah Hamlet u la iathuh ba la dep pan pisa 27 lak tyngka ban pynkhuid iaka wah umkhrah bad kumjuh ia ka wah umshyrpi.
Ha kajuh ka por, u la iathuh ba ka Shillong Municipal Board ka la iatreilang ruh bad ki bor pyniaid shnong ha ka jingpynkhuid haduh shiphew sien hapdeng u Rymphang haduh Iaiong 2019 ha kylleng ki shnong ha sor Shillong.
“Ka Shillong Municipal Board ka la pynkhuid ia ka wah umkhrah 0.
9 km ha u Nohprah 2019 ha ka jinglut T.
16 lak ba la ioh na ka ophis Deputy Commissioner", la ong bah Hamlet bad u la bynrap, “Ngi kwah ban pynkhuid ban bteng ia ka wah umkhrah hynrei ngi dang ap pisa na ka sorkar ba dang pan sa 27 lak".
U la ong ba ka sorkar ka don ka thong ban wanrah biang ia ka wah umkhrah hynrei ka donkam ia ka pisa.
Ka tnad urban kala pynkhreh ban pynkhuid ia ka wah umkhrah bad wah umshyrpi bad ban pyniaid ia kane, dang ap ban ioh pisa.
Ha kajuh ka por, ula pyntip ba kino kino kiba bret jaboh ha kine ki wah, la pynshitom ia ki da kaba shain kuna.
Shillong:  Myn hynnin ka sngi u myntri rangbah ka jylla u Conrad Sangma ula wanrah ia ka mang tyngka jong u snem 2020-21 kaba duna pisa T.
1532 klur.
Ha ka mang tyngka, u Conrad ba bat ia ka tnad pla tyngka, ula buh jingkhein artad ba ka jingmih jong ka jylla kan long T.
15,380/-, katba ka jingpynlut kan long T.
16,912/-.
Kane ka mang tyngka ka long 3.
53 percent ka GSDP.
Ka jingsiew sut kan poi sha ka T.
843 klur katba ka penshon kan kotsha ka T.
108 klur.
Hynrei namar ba ka ïing dorbar kam pat lah ban pas ia ka mang tyngkakaba pura, la ïing dorbar kala pas shwa ia ka mang tyngka ba shipor na bynta lai bnai kaba long T.
4427921149/- (saw spah klur sawphew ar klur hynniew phew Khyndai lak laiphew Wei hajar shipah sawphew Khyndai tyngka) kaba lai bnai ban kut ha u Jylliew.
Kane ka pisa ka long na ka Consolidated Fund ka sorkar Meghalaya na ka bynta ban siew bad pyntreikam ia ki kam.
Ki tnad ba kham kongsan ba la mang pisa mynta u snem 2020-21, ki long ha ka tnad ka koit ka khiah T.
400 klur, kaba kham kiew 22 percent na kaba mynshem snem, na bynta ka rep ka riang la mang T.
540 klur, ia ki kam pynroi PWD, T.
1084 klur, ha ka tnad ialehkai la mang T.
280 klur, ia tnad jngohkai T.
110 klur, ia ka tnad ri jingri T.
60 klur, ia ka tnad ri dohkha T.
51 klur, ia ka tnad pule puthi la mang T.
1050 klur, ia ka tnad PHE la mang T.
193 klur, ia ka tnad sor T.
2043 klur.
Ha kane ka mang tyngka ka khubor kaba pynkmen ka long ia ki MLA ka long ba la pynkiew ia ka MLA skhim na ka T.
2 klur sha ka T.
2.
5 klur uwei u MLA bad ka jingpynlut baroh kala kot sha ka T.
136 klur shi snem.
Na bynta ka Special Rural Works Programe (SRWP) la mang T.
136 klur katba ia ka Special Urban Works Program (SUWP) la mang T.
14 klur.
Shillong: Ka dorbar mang tyngka ka jylla kaba la kut myn hynnin ka sngi, ka la mynjur ia ka Meghalaya Identification, Registration (Safety & Security) of Migrant Workers Bill 2020 bad kumjuh ia kajingpynkylla ia ka Meghalaya Residents Safety and Security (Amendment) Bill 2020.
Ia kine ki Bill nalor ka Indian Stamp (Meghalaya Amendment) Bill 2020, ka Meghalaya GST (Amendment) Bill 2020, ka Meghalaya Passengers and Goods Taxation (Amendment) Bill 2020, la wanrah ha ka sngi sdang ka dorbar ha ka 13 tarik Lber 2020.
Ia ka Registration (Safety & Security) of Migrant Workers Bill 2020,la mynjur (Pass) hapdeng ka jingpyrshah ka Congress.
Haba pynksan ia ka jingdonkam kane ka ain, u symbud myntri rangbah ba peit ia ka tnad nongbylla, u bah Prestone Tynsong u la ong ba kane ka dei kaba biang ka por ban pass noh ia kane ka ain khnang ban tehlakam ia ki nongbylla kumba jia ha Ishamti ba kin nym ioh phet suk.
“Hadien ba la iohi ia kine ki jingma, ngi la wanrah ia kane ka ain.
Kane ka Bill kan iada ia ki nongbylla trai shnong namar ba uno uno u nongbylla u hap ban register beit ki bym dei ki nongshong shnong ka jylla", u la ong.
Kito ki nongbylla bym register kin shah trei ha ka ain.
U nongaikam ba wanrah nabar ki nongbylla, ki dei ban register ia ki nongbylla baroh bad kane ka Bill kan iada ia ki nongaikam ruh da ka ain, la kam u symbud myntri rangbah.
U la ong ba ki ID Card ne register kan treikam 179 sngi bad kin hap ban pynthymmai biang ia ka ID bad ia ki ID Card yn sa ai na ka tnad bylla ka sorkar kaba la don ki nongtrei haduh ki block bad kan ai borruh ha ki bor shnong.
“Ha kane ka Bill, yn shna ruh ia ki rule ban iadon bynta ki nongsynshar shnong halor kane ka ain, ban khang lad ia kito kiba wan ne leh ia kino kino ki kam sniew", la ong u bah Prestone.
Hadien ba la pyni nia, la pass ia kane ka Bill hapdeng ka jingpyrshah ki MLA ka Congress.
Shwa ia kane, ka kong Kong Ampareen Lyngdoh na ka Congress haba wanrah ia ka jingiatai ia ka Meghalaya Identification, Registration (Safety & Security) of Migrant Workers Bill, ka la dawa ba dei ban sangeh shwa ban pass khohreh ia kane ka Bill katba ka jylla ka dang ap ia ka ILP na ka sorkar pdeng lane dei ban phah shwa sha ka Select Committee.
Kumjuh u MLA ka Umroi bah George B Lyngdoh haba shim bynta ha kane ka kam, ula ong ba ki don ki jingdkoh ha kane ka Bill.
U la ong ba ka jingwan ki nongwan bylla nabar ka dei ka jingeh kaba iakynduh baroh ki ri.
Ula ong ba kane ka ain kan long kumba khot ia ki briew ban wan bylla sha kane ka jylla, kaban ktah kylla ia ki trai shnong.
“Kane ka Bill ha jaka ban dawa, kala sam ia ki nongbylla bad kane kan wanrah ia ka jingeh ia ki trai shnong, ia ki nongsynshar shnong ha kaba kin long ki nongiada ia ki nongbylla lada jia eiei da kaba pyntip sha ki bor ka ain.
Kumno ruh ban beh ia ki nongbylla ba wanrah kiba dei ki nong India", u la ong u MLA ka Umroi.
Ka donkam ban bishar ia ka jingwan rung ki nongbylla sha ka jylla hynrei kane ka Bill kam kren eiei halor kane, ki district Council ruh kim paw kyrteng eiei hangne bad kumno kan leh ia ki nongbylla ha ki tnad sorkar pdeng ne ha ki tnad shipai.
U la dawa ban phah shwa sha ka Select Committee ban bishar, ban thir ban thaiñ janai shwa ban wanrah biang ha ïing dorbar.
Ka ïing dorbar mynta ka sngi ka la mynjur ruh ia ka jingpynkylla ia ka Meghalaya Residents Safety and Security (Amendment) Bill 2020 hadien ba la iathir ba la wanrah na ki dkhot ka liangpyrshah.
Haba pynshai halor ka jingthmu ka sorkar ba la wanrah ia ka jingpynkylla, myntri rangbah ka jylla, u Conrad K Sangma u la ong ba ka la don ka jingsngew khia ia ki nongtrei ha ki tnad sorkar pdeng ban pynlait na ka MRSSA kiba wan trei hangne.
Ha kane ka pynkylla, la pyllait ia kiba haiing hasem jong ki nongtrei sorkar kiba trei ha ki tnad sorkar pdeng bad sorkar jylla haba ki wan ban jngoh.
Kine ki kynthup naduh ka lok, ki khun, kiba kha, ki pyrsa, ki paieid, mei ieid, ha kaba kim donkam ban shim permit haba ki wan jngoh ia kiba haiing hasem, la ong u myntri rangbah.
Ha kajuh ka por, halor ka entry bad exit point, u myntri rangbah u la ong ba ka kam kala iaid shaid shaid ia ka jingshna ha Umpling.
Haba pynpaw ba u Lat ka jylla un soi ia kane ka Bill watla u la kyntait ban soi mynshwa, u myntri rangbah ula pynpaw ia ka jingkyrmen skhem ba u Lat un soi ia kane ka Bill.
Ka dorbar mang tyngka ka jylla kaba la kut mynta ka sngi, ka la mynjur ruh ia ka Meghalaya Identification, Registration (Safety & Security) of Migrant Workers Bill 2020 bad kumjuh ia ka jingpynkylla ia ka Meghalaya Residents Safety and Security (Amendment) Bill 2020.
Ia kine ki Bill nalor ka Indian Stamp (Meghalaya Amendment) Bill 2020, ka Meghalaya GST (Amendment) Bill 2020, ka Meghalaya Passengers and Goods Taxation (Amendment) Bill 2020, la wanrah ha ka sngi sdang ka dorbar ha ka 13 tarik Lber 2020.
Ia ka Registration (Safety & Security) of Migrant Workers Bill 2020, la mynjur (Pass) hapdeng ka jingpyrshah ka Congress.
Ka jingiap ha ka pyrthei, ka la poi sha ka  9,881 ngut haduh mynta ka sngi bad sa  2,42,000ngut kiba ioh pang na ka Coronavirus.
Ka jingiap briew ha Italy, ka la poi sha ka 3,405ngut, da ka jingiap shuh sa ki 427ngut ha ki 24 kynta ba ladep bad da katei ka jingiap, ka jingbun kiba iap ha Italy, ka la tam ia kiba iap ha China.
Ha India, ka jingdon kiba pang Corona, ka la poi sha ka 190ngut haduh mynta ka sngi.
Shillong: Ka District Magistrate, East Khasi Hills, ka la pynmih hukum, ba la khang lut ia ki iew ki hat ha ki bynta jong ka District baroh  kawei bad la khang ruh ban pyniaid ia ki kali kamai  bad la khang ruh ban ialum paidbah palat ia ka san ngut, lait noh tang ha ki iing jong ki briew shimet.
Katei ka hukum, la iathuh ba ka trei kam, kum ka lad jing iada, na ka bynta ka jingwan ka jingpang khyllah Covid 19 bad katei ka ain kan trei kam naduh ka shiteng synnia jong ka 20tarik Lber haduh ka shiteng synnia jong ka 21tarik Lber 2020.
New Delhi: Hadien hynniew snem jong ka jingshah bishar, mynta ka step, ha ka por 5.
30 thik, la sdien phasi ia ki 4ngut ki nongbat bor ia kawei ka thei samla ha Delhi.
Kitei ki saw ngut, ki la bat bor bad pyniap syndon ia katei ka thei samla, kaba dang 23 snem ka rta kaba dei ka samla pule physiotherapy.
U Mukesh Singh, Pawan Gupta, Vinay Sharma bad U Akshay Kumar Singh, ki dei ki saw ngut kiba la bat bor ia ka thei samla, ha ka 16tarik Nohprah 2012 bad katei ka samla, ka la iap noh ha ka jingshah sumar na ka jingthombor jong kitei ki saw ngut.
Ka kmie jong katei ka samla, kaba shah bat bor, hynnin ka sngi, ka la pynpaw ia ka jinghun mynsiem jongka, haba la dei ban sdien phasi noh ia kitei ki sawngut bad ka Asha Devi, ka ong “Mynta nga la hun ka mynsiem jongnga" bad ka ong shuh shuh ba ka khun jongka ruh, katto kan ioh ia ka jingjah thait ba junom ha ka jingiap jongka.
Hynnin ka sngi, ha ka jing shong bishar ha Patiala Court, ka tnga jong U Akshay Kumar, ka Puneeta Devi, ka la iapler ha khmat ka kashari bad ka la ong ba ki bor sorkar, ki dei ban sdien phasi lang ia ka bad ia u khun rit jongka ruh.
“Ngam kwah shuh ban im.
U tnga jongnga, um don kti eiei ia katei ka kam" ka la ong, da kaba tied ialade da la ki jong ki sandal.
Khyndiat sngi mynshwa, ka la dawa na ka kashari, ba kan ia pyllait tnga noh  bad U Akshay Kumar, namar ba kam kwah ba ki briew kin tip ia ka, kum ka thei iap tnga.
Shillong: Mynta ka janmiet kumba 7: 30 baje eiei ki briew ki bym lah ban ithuh ki la kawang petrol bomb ia ka ophis jong u  Transport Commissioner ka ba don ha Lailad Lawusib, Madanritng.
Ha ba ia kren bad u SP city u BD Marak u la iathuh ba ki briew ki bym lah ban ithuh ki la kawang da u petrol bomb ia ka ophis jong u Transport Commissioner, ha kane ka jingkawang petrol bomb ka la dei ia ka kynroh jong ka ne ka ophis, hynrei kam shem la don kano kano ka jingjulor.
Na ka liang ki pulit ha ba ki la leit ban jurip ia kane ka jingjia ki la lap ba kine ki briew kiba kawang petrol bom ki la thep da ka um phniang sharak ha u bilor.
Ha kaba ia dei bad ka ne ki pulit ki la pynlong ia ka jing tohkit ban ioh kem ia kiba donkti.
Shillong: Mynta ka sngi kumba 9:40 baje eiei mynstep, 3 ngut ki briew ki ba thmu ban leit sha Mawkynroh Umshing na ka bynta ban leit sha jaka bylla jong ki, kiba shong ha kawei ka scooty ka ba don ia u number ML05-P-2289; hynrei yn da la poi ha khlaw Sanker, ki la shah shoh ha ki katto katne ngut ki briew ki bym lah ban ithuh.
Kine ki 3 ngut ki briew ki ba la tip kyrteng u Santosh Thakur,u Munna Thakur bad u Vijay Sunar kiba sah ha Wahkdait Nongmynsong Shillong.
Ia kine ki briew la ia lam sha hospital ban phah sumar bad hadien ba la dept ah dawai la pyllait noh ia ki.
Kine ki jingjia shah shoh shah dat khamtam ba dei ki bar jylla kan pynsniew dur kai ia ka jylla hi baroh kawei, tang na ka daw ki riew shim kabu ka jingshngaiñ ha jylla ka jah noh bad imat kine baroh ki jur bha mynta ki por dei ka daw jong ka CAA bad ILP bd imat lada ka sorkar kam lah ban leh ei ei kine kiba jia mynta kin nang ïai jia bd kalah ban dang kham sniew shuh shuhIa ka scooty ngi la lap kila thang la ingkhong khait ha lumjingtep Catholic lumshyiapNga te nga ong Ka bylla aiu kine ki trei ha Umshing Mawkynroh.
U Narendra Modi, myntri rangbahduh ka Ri, ula khot ia iwei pa iwei na ki nongshong shnong, ba kin nym ia jan para met briew bad ban mih na iing, tang lada jia ba ka don ka jingdonkam kaba kyrkieh eh bad katei ka long ban iada na ka jing ia bit jong ka jingpang Corona.
U Modi, ula ia wer ruh ia ki paidbah, ba kin ia shong iing noh ha ka 22tarik Lber 2020, naduh ka por 7baje mynstep haduh ka por 9baje mynmiet, lane kaba u ong ka Janata Curfew bad ha kane ka sngi, ym dei ban mih shabar na la iing lane na ka jaka ba ki sah, ula ong shuh shuh.
Babu Kular KhongjiremMan la ka san(5) snem ban pynrung kyrteng ia ki nongthep vote ne thoh Electoral Roll ka sorkar ka ju pyndonkam(employed)beit da ki nonghikai skul bad man la ka shiphew(10) snem ruh ka sorkar ka ju mlien bha ban pyndonkam da ki nonghikai skul ban thoh census.
Ym don kiba pyrkhat lem ba kaba ai jinghikai ia ki khynnah kalong kaba donkam bad ba kordor shibun eh.
Hooid,don katto katne ki nonghikai kiba sngew bang  bad kwah hi pynban ban leit thoh census ban ia kaba hikai hapoh class ha skul.
Kata,kam lei lei ba ki ioh extra la ka bainong, hynrei don pat kiba kham sngewkhia ia ka duty kum ki nonghikai ban hikai ha classroom ia ki khynnah.
Lada lah ban pyllait,ki kham jied hi ban don ha duty kum ki nonghikai ha skul ban ia kaba leit long nongthoh census.
Mynta ka snem lei lei, ka sorkar lyngba ka  Municipality (ha sor) bad C$ RD Dept (ha nongkyndong) ka la pyni syndon da ka bor ban nion beit ia ki nonghikai ba ki dei ban kohnguh beit ban leit thoh census bad ban ieh noh ia ka classroom  ha skul.
Ka municipal ka pyni bor  ia ki nonghikai namar ka tip bha ba kidei kiban shu kohnguh bad kin nym nud satia ban ialeh pyrshah.
Ka maham ruh ban shim action lada kim kohnguh.
Wat hapdeng ka jingkyrpad ki principal jong  ki skul ruh,kam sngap bad kam salia hana,ba la phah na central(Delhi) dei ban kohnguh ne leh beit.
Imat,ym long ban pyneh ia ka sorkar u Modi bad u Amit Shah na Delhi.
Ka jingpyni bor ka Shillong Municipal ia ki nonghikai kalong kum ka kam leh donbor(dictatorship)ha ka ri synshar paidbah(democracy).
Dang kumba shi snem tam ei ei,ka sorkar jylla ka la bthah ia ka municipal ban pyni bor ia ki Harijan ha Iew Mawlong, hynrei kim nud.
Mynta ia ki nonghikai pat ka nion,katba ia ki Harijan ha Them Mawlong pat kim nud  satia namar ba ki dei kiba eh.
Ki paidbah pat ki kwah eh ba ka municipal kan pyni bor ia ki Harijan,hynrei ka wan pyni bor pynban ia ki nonghikai skul.
Ia kaba phah ka sorkar Meghalaya kim leh, ia kaba phah pat ka sorkar India,ym bit satia ban nym kohnguh.
Mynta lei ba la pass ka Assembly ba ka CAA ka dei ban iaid lait noh ia ki jaka municipal areas(non schedule areas),ka municipal ka la dei ban leh ia kata kumba leh ia ki nongjikai.
Hato,ka nud sha ki European wards?Kane ka pyni ba ka municipal ka dei tang ka niangkohnguh jong ka central goverment.
Hato,nangne shakhmat,ka  municipal kan shu kohnguh beit katba kwah ka central goverment?Ha ka jingshisha,kadon ka bor  jong ka state goverment ruh.
Kum ka nuksa,ka  Education ha hap ha ka concurrent list.
Ka central Education policy ruh ka don bad ka state Education policybruh ka don.
Don ki skul kiba hap hapoh ka jingpyniaid ka central goverment bad don pat kiba hap bad shah pyniaid  hapoh ka state goverment ruh.
Ka Shillong municipality ka hap ha ka state goverment,ka la dei ban sngap bad burom ia ka state goverment.
Kumno kan shu thung direct ia ka duty census ia ki nonghikai da kaba iaid lait ia ka Education Dept bad wat ia ka bor ki principal ruh?Kan sa poi ka por ba kum kine ki rukom leh donbor kin sa ia tyngkhuh pat bad ki bor kiba kham khlain bad kin sa peitmat artad kdar hadien.
Kan sa poi ruh ka por ba,’Lada phi leh bein ia kiba tlot,phin liem ha kiba kham khlain’Da ki hajar ki un-employed youths balei, ka Central Govt / Municipal kam phah leh census da ki bad ha ka jaka ban siew ia ki Nonghikai kiba la ioh tulop lypa ai noh sha kitei kiba pli ki samla bym pat ioh kam keiñ, khnang ba kin ioh ban kyrshan khyndiat khynsoit ia ki jingdonkam ba manla ka sngi jong ki.
Nalor kata ruh imat ka sorkar kam juh tip ka mut aiu kita ki living files bad ki dead files.
Ban ia ka ba phah thoh census da ki Nonghikai la dei ban phah da kito kiba trei ha ki ophis sorkar bapher bapher keiñ kiba shu pyllut ei ia ka por jong ki tang ha ka jingialehkai Ludu, Chess, ha kine ki por lei lut por tang ban iapeit Facebook bad Whatsapp bad kumta ter ter, ki shu ap tang mynno ba dei ka por shiteng sngi ban dihsha ne bam ja bad hadien kata pat sa ap ia ka Siren ba kan pah ban ioh leit phai ïing noh.
Wow ka jinglehbeiñ ia ki Nonghikai bapli, kiba la tenshon kumno ban ai jinghikai kaba paka ia ki khynnah skul nalor ka jingiahap ba pyndep ia ki Cources bala buh da ka tnad pule puthi.
Kala dei ka por ba kiba don bor kin bishar bniah ia kane.
Ka don jingbakla type; sngewbha pule Courses ha ka jaka Cources.
Sngewsih ia ka jingbakla.
Nga pynpaw ia ka jingsngewnguh ka bakhraw ia ka jinglong la kloi jong ka Sorkar MDA ban buh ia ka Checking Point ha Byrnihat kaba la sdang mynne ka sngi; ka da pynkmen shibun eh ia ngi bad la bun ki paralok kiba la ia phone halor kane haba ki la iohi ba ka Sorkar ka la leh ia kaba dei eh, namar wat ka Sorkar India ruh ka la pyrkhing ia ki non-essential travelers ban makia kai shane shatai kum ha kane ka por jong ka iap ka im.
Ka kam kaba shah ha khmat duh ia ka Sorkar Jylla ka dei halor ka jingwan rung ki briew, lada, la pyrkhing ha kane ka bynta, ngi la jop lypa ia u khniang Coronavirus namar u Blei hi U dang ibit ba ka Jylla shatei lammihngi ba dang bun ki briew kiba duwai bad sheptieng ia u Blei kan lait na kano ka jingjia kaba shyrkhei.
Sa shisien nga kyrpad ia ka Sorkar Jylla ban thaw kyndon kaba pyrkhing ia ki kali kiba iaid lyngba ka Jylla.
Ka la dei sa ka bynta jong ki Shnong baroh ban phikir ha la ki jong ki shnong, khamtam ia kito ki Shong kiba don ki Hotel, ki Guest House, ki Home Stay bad kiwei kiwei ba kin khang dam shwa shipor, bad ban buh kyndon ia ka rung ka mih ki nongwei.
Ngin duwai jur ba u Blei Un ai ka jingstad ki nongsynshar jong ngi ba kin tip bad nud ban leh ia kaei kaei baroh kaba donkam ban iada ia u paidbah na kane ka jingiapthem.
Kumta, ia ka jingialang kaba la pynbna ba kan long ha ka 23 tarik March, 2020 por 11.
00 baje mynstep ha State Central Library, Shillong la pyndam noh.
Halor kane ka phang ngin ia trei lang bad ki briew Sorkar khlem da tyngkai ei ei ruh em.
Ki jingmut ngin iai ai ia kiba ka Sorkar kam poi pyrkhat ban pyndep.
