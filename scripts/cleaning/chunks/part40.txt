Haba phai sha ka jingiakhun ka Iooksi Youth Welfare kala pynliem da 3-1 kol iaka Khliehshnong Ialong.
Ia kine ki lai kol ka Iooksi la thep da u Ngaitmi Syngkon (13), Tympang Tangliang (79) bad Khadduh Tangliang (80+1).
Shi kol ka Khliehshnong Ialong la thep da u Simlut Dhar (57).
Haka jingiakhun kaba ar ka Shangpung Khliehmuchut kala jop da 4-0 kol iaka Lumkhangdong Kyndong Tuber.
Ar kol la thep da u Bashan Iakai (70, 80+1) bad mar shi kol la thep da u Sanki Langstang (3) bad u Rangdajied Sayoo (10).
Ha ka jingiakhun kaba khatduh ka Mawsiang FC Nongkhroh kala jop 1-0 kol iaka Myrjai.
Ia kane ka kol la thep da u Rio Marboh (59).
Ki pulit jong ka East Jaintia Hills District kila ioh kurup haduh 500 gram u drok Heroin bad ioh kem ruh lai ngut ki suba donkti ban shalan ia une u drok haka sngi ba Ar.
Ka khubor ka iathuh ba ia une u drok la burieh bha hapoh ka chasis ne ka khrum jong kawei ka kali Mahindra Bolero kaba wan na Manipur ha kaba ki pulit ka Ladrymbai kiba la pynshrip hadien ka jingioh jingtip ba thikna kila ioh bat iaka ha ka shnong Ladrymbai.
Haba ïadei bad kane jingioh kurup ia une u drok bad ka jingiohkem ia kine ki lai ngut ka jingtohkit ki pulit kala iaid shakhmat.
Ka ïing bishar Meghalaya High Court haka sngi ba Ar kala bthah iaka JHADC bad Jowai Municipal Board ban kit ïaki ñiut kiba lum thup ha Jowai.
Ka ïingbishar kala pynmih iaka hukum hadien ba kala shongbishar iaka Public Interest Litigation (PIL) No.
6/2022  kaba ai mukotduma da ka Synjuk Ki Waheh Shnong Jowai pyrshah iaka Sorkar Jylla, Commissioner and Secretary ka tnad Urban Affairs ka Sorkar Jylla, Jaintia Hills Autonomous District Council, Jowai Municipal Board bad kiwei.
Kine ki ñiut kiba la lumthup ki kynthup ha iew Iaw Thymme, Ladthadlaboh, Iawmusiang (ha Lad Thomas Jones College, ha khmat DC ophis) bad naduh 4 tarik u bnai Rymphang ym shym la pynkhuid iaki ñiut kiba mih na ki iing ki sem na sor Jowai bad ki iew.
Ki dur ki dar kiba la shon dangshen kiba la suh lang kum ka sabut kilong kiba i saitmet bad na kaliang ka synjuk kala kyrpad ban pynkhuid iaki niut bad ban bret haki jaka ba dei ban bret.
Na kaliang ka sorkar kala ong baka kam ban pyllang ñiut ka dei jong ka JHADC bad ka Municipal.
Ha ka juh ka por ka ïingbishar kala ong baka konsil bad ka Jowai Municipal Board ki dei ban pynthikna ban pynlang pynlum iaki niut bad ban bret ha ki jaka ba dei ban bret katkum ki kyndon jong ka aiñ.
Ia kane ka mukotduma yn shong bishar biang haka 20 tarik u bnai Iaiong 2022.
Ka Khasi Students’ Union Thangrain Unit kaba la khie bitar iaka jingtrei torti u kontrak iaka surok Nartiang Ionglwit Barato, kala rah syndon da u mawria ba pyndonkam ban siang surok ha khmat u Executive Engineer PWD (Rds) Shangpung Division haka sngi ba Ar.
Ka KSU ba ki nongialam shnong kila kynnoh ba u kontrak ba pyntrei iaka surok um shym la kohnguh bad leh bymsuidniew ban trei iaka surok katkum ka rukom (specification).
La kynnoh ba une u kontrak ula siang iaka surok da u mawria haka jaka u mawship bad kane kala pynbitar iaka nongialam shnong bad ka KSU kiba la rah syndon da u mawria ha plastic bad ai u EE Shangpung Division.
Na kaliang u EE Shangpung Division ula kular ban shimkhia bad ban leit jurip biang iaka surok.
Ka KSU bad ka Nongialam shnong ka Thangrain kila ong ba kane kan long ka sien kaba khatduh bad lada u kontrak ba pynrei iaka surok um shna iaka surok katkum ka rukom kin shim da kawei pat ka rai kaba tyngeh, la ong u publicity secretary KSU Lamdaki Myrchiang.
Kumban shu pynkynmaw ba ka ophis u Executive Engineer PWD (Rds) Shangpung Division, KSU bad ka bor shnong Thangrain ha ka 17 tarik u bnai Lber kila wan jurip ia kane ka surok Nartiang Ionglwit Barato halor ka jingkynnoh ba la shna torti u kontraktor iaka surok kaba dang sah kumba 1 KM.
Ka Maitshaphrang Mootyrshiah, ka Madankynsaw bad ka madan Thadmuthlong ki la bteng ban khur jingjop haka lympung ïalehkai 3rd Division Football Tournament- ka 2nd Adelbert Laloo Memorial Trophy kaba pyniaid da ka West Jaintia District Sports Association (WJDSA) kaba long ha madan Kiang Nangbah Stadium haka sngi Nyngkong.
Kane kala wan hadien haka Maitshaphrang Mowtyrchiah kala pynliem ïaka Pateinki Sabah da 1-0 kol.
Ïa kane ka shikol la thep da u Raymon Sten (73).
Haka jingiakhun kaba ar ka Madankynsaw Mowkyndeng kala jop da 5-2 kol pyrshah iaka Mupliang.
Ha kane ka jingiakhun ka Mupliang kala ioh shuwa ban pynkhih jar tang hapoh 1 minit bala iaid ka jingiakhun.
Ia kane ka kol la thep da u Emi Ianga Phawa bad kaba ar ula thep haka minit kaba 76.
Ka Madankynsaw Mowkyndeng wat la kala shah tam da shi kol, hynrei kala ialehkai bha bad kala ioh ban pynphai kylla iaka shikol bad pyntam 3 kol haka kylla step bad shikol kala thep haka kylla miet.
U Cornelius Suchiang ula thep ar kol (8, 39), u Dongri Phawa (18, 56) bad u Ferdinand Sayoo (12).
Haka jingiakhun kaba khatduh ka Madan Thadmuthlong ka la pynliem ïaka Tpeppale da 3-0.
Ïa ki lai tylli ki kol la thep da u Precious Tang (29, 76) bad u Manhok Suchiang (68).
Ka KSU Jowai Circle, hapoh ka jingialam u president Ioannis Suchiang bad kiwei kiwei ki dkhot ka KSU na ki unit bapher bapher kiba hap hapoh ka KSU Jowai Circle kila khangtala iaka toll plaza kaba don ha Pasyih Ialong hadien ba ka NHAI kala leh kuman ban pynioh iaki jingdawa ka KSU haka sngi Nyngkong.
U Ioannis ula iathuh ba ka KSU Jowai Circle kala dep phah da ka jingthoh sha u project director jong ka NHAI ha ka 23/09/2021, bad kala ai por kumba 3 bnai ban pyndep ia kitei ki jingdawa kiba kynthup ban buh iaki street light, ban maramot iaka surok bah bad ban shna iaki lynti iaid kjat kaba paka haka surok bah NH6, pynban kane ka company kala leh bym suidniew iaka jingdawa jong ka KSU.
Ula ong “Ngim banse ban shim ia kane ka sienjam ban khang tala bad naduh mynta ka sngi kane ka khyrdop toll plaza kam dei shuh “Ka seng kam banse ban khang tala ia kane ka tollgate namar ba ngi sngewsih ba ka NHAI ka kheinsting iaka jingdawa jong ngi bad katba kam pat lah ban pynioh iaka jingdawa, ngim nym shah ba kan khrong pisa na kane ka toll plaza," la ong u Ioannis.
Ha kane ka jingkhang tala ia kane ka khyrdop la iadonlang ki nongialam ka KSU WJHDU naduh u president Laitphar Syngkrem, general secretary Lenningard Tariang bad kiwei kiwei.
Ka Tariang FC kala ioh rah iaka nam lahduh hadien ba kala pynliem iaka Nohron SC da 2-0 kol haka final jong ka 8th Secondary School Invitation Football Tournament kaba pyniaid da ka dorbar shnong Pdengshakap, Amlarem Sub Division ha madan Tympang Club kaba long haka sngi Saitjain.
Ia kine ki ar kol ka Tariang FC la thep da u Badon Marbaniang (18) bad Batipphar Swer (69).
La wan sakhi ia kane ka jingiakhun final da u MLA ka thain uba long ruh u myntri ka tnad kam pohiing u ma Lahkmen Rymbui kum u kongsan, Bah Hering Shangpliang Retd Sports Officer ka sorkar jylla uba long ruh u coach, u MDC ka thain Gillroy Tariang MDC War-east, u Dapmon  Tariang D License Coach, u Savio Buam chairman Tournament uba pyniaid iaka jingialang, Secretary shnong ka Pdengshakap u Shailang Pakyntein bad kiwei kiwei.
Ka Tariang FC kaba la ioh rah iaka nam lahduh kala rah iaka song pisa T.
2 lak, ka Nohron T.
1.
30 lak.
Ka Khusnam Man of the Match ioh khur da u Debinroy Nongspung jong ka Tariang FC, Best Goalkeeper- u Aibormiky Suchiang naka Tariang FC.
U Dolloi ka Elaka Nongtalang Ma Chui Pohlynjar ula thung da u Acting Waheh Shnong haka shnong Bakur na ka bynta 6 bnai hadien bala kut ka samoi treikam u waheh shnong barim bad ka jingbym lah ka EC ban ai iaka jingkhein jingdiah sha paidbah nongshong shnong.
Une u Acting Waheh Shnong uba la mynjur da ka dorbar u dei u ma Wespar Lamin.
Ka Dorbar Shnong Bakur kala khot iaka jingialang jong ka dorbar shnong haka 8 tarik Iaiong (April) bad kala jied ia ki nongkitkam ba thymmai ka Bakur na ka bynta 6 bnai.
Ha kane ka dorbar la shimbynta da ki nongshong shnong naduh ki kynthei, ki samla bad ki rangbah ban sngap bad ban iathir jingmut halor ki kaiphod bapher ba pher jong ka EC shnong kaba barim.
Hadien ka jingiathir sani bha u Doloi ka Elaka Nongtalang bad ka Dorbar da kawei ka sur kala shim ia ka iarai ban thung noh da ka EC ba thymmai lane ban thung da u Acting Waheh Shnong ban pyniaid ia ki kam jong ka shnong naka bynta 6 bnai.
Ha kane ka baroh u nongshong shnong ula mynjur ban jied acting waheh shnong bad ki don lai ngut kiba ialeh ia kane ka kam acting waheh shnong kiba kynthup ia u waheh shnong barim Daniel Khongsit (wahehshong barim), u Wespar Lamin bad u D.
Donstand Khonglah.
Haka jingniew iaka vote u Dolloi ula pynbna ba u ma Wespar Lamin ula jop iaka kam acting waheh shnong ka dorbar shnong Bakur.
Ha kane ka sngi la jied ruh ia u Ma Alphonsius Khonglah ban long kum u general secretary bad ia u Ma Luckystar Mannar kum u treasurer.
Nakaliang u general secretary barim u Ma D.
Donstand Khonglah, ula kynnoh ba u Dolloi ka Elaka iaid pyniaid shakhmat iaka dorbar khlem da ioh ban pynsngew iaka report jong ka EC bad ban ai iaka jingkhein jingdiah sha u paidbah.
Ula ong ba na kaliang jong ka EC barim ka pyrshah iaka jingjied ia u Acting Waheh Shnong namar ba u paidbah uba wan haka dorbar um shym la ailad bad kiba wan dorbar ki wan da ka jingthmu ban pynklumar shnong.
“Ngim shym la ioh satia ban rah iaka report treikam ka EC bad ban ai iaka jingkhein jingdiah halor jingpynlut pynsep ka shnong," la ong u ma Khonglah.
A Border Security Force (BSF) jawan was injured after smugglers pelted stones at the patrolling team in South Garo Hills district.
The Indian smugglers were trying to smuggle cosmetics and other items across the international border with Bangladesh.
The incident took place on Saturday.
The miscreants started pelting stones incessantly on BSF troops on observing the patrol party thus causing serious injury to one jawan.
Despite serious injury caused, BSF has shown utmost restraint and respect for human lives by not resorting to firing, but tactfully managed to foil the smuggling attempt of miscreants.
The presence of mind and valiant act of BSF troops has once again foiled the ill intention of cross border smugglers.
Ka jingiaseng KJP Assembly kaba 10 kaba long ha Balang Presbyterian Mustem kaba sdang naduh 8 tarik kala poi noh sha kaba kut haka Sngi U Blei kaba la wan ban iashimbynta da ki riewngeit ka balang Presbyterian na kylleng Khasi Jaintia.
Ka mat pdeng jong kane ka jingiaeng ka long “Ka jingïaineh ha U Khrist" Ïoannis: 15:4 Haka jingïaseng kaba nyngkong la sam ïaka khubor ka Ktien U Blei da u Rev.
K.
Pariat katba haka jingïaseng nohphai sngi la sam ïaka khubor ka Ktien U Blei da u Rev.
IW Nongsiej uba long u Moderator jong ka KJP Synod Sepngi.
Ki Balang kiba la shim bynta haki jingrwai Choir ki long ka Jingïaseng Samla Balang Thadlaboh, Balang Umsaw Khwan, Balang Mairang, Standing Choir KJP Synod Sepngi, Standing Choir KJP Synod Mihngi bad ka Jingïaseng Samla Balang Mustem.
Ka Jingiaseng Samla Khasi Jaiñtia Presbyterian Assembly kaba 11 kan long haka Balang Presbyterian Mawlong, Tyrna District, Sohra Presbytery KJP Synod Sepngi haka 12 tarik haduh 14 tarik Iaiong 2023.
Ka khubor kaba la sam da u Rev.
IW Nongsiej ula pynshong nongrim ïaka jingkren katkum ka Gospel Lukas 19: 28-40 kaba dei shaphang ka jingleit rung u Jisu Khrist sha nongbah Jerusalem kum u Syiem shuwa ka jingsah narphna ia U, katba ki pharishi ki pyrshah bad bthah ia u Jisu ban pynsangeh, ka jubab U Jisu kalong lada u pynsangeh yn sawa ki maw ki dieng.
U Pastor Nongsiej, ula haba sam shuh shuh iaka khubor sha ki paraba ngeit ula ong ba U Blei u peit ïa nga ïa phi la ngi don ne em kata ka jimgsngewrit ka mynsiem ka jingluilui ka mynsiem jong ka jinglong shida haka jingshakri bad jingmane ka jong ngi ia U Blei, kumba u khun kada uba kit ia U Jisu haduh bala poi Jerusalem.
Lyngba kane ka khubor u nongkren u khot bad pynkynmaw ïaki para bangeit ban long kiba husiar ban ym long kiba kren beiñ Blei hynrei kum kiba ka jied to yn pynkhraw ïaka kyrteng jong U haki por baroh.
U Ma Ajoy Lywait uba ju long u secretary jong ka Dorbar Shnong Tympang Iawmusiang ula shah jied kum u Waheh Chnong thymmai na ka bynta samoi treikam kaba lai snem.
Ia kane ka jingjied waheh chnong la pynlong haka 2 tarik une u bnai kaba la wan sakhilang da u Dolloi ka Elaka Jowai, Ma Puramon Kynjing.
Hynnin ka sngi Saitjain la jied ruh ia kiwei pat ki nongkitkam shnong, kiba kynthup ia u assistant waheh chnong la shimti da u Thimothi Phawa, secretary u Heisarmi Laloo, assistant secretary u Robertt G Tongper, tresurer GM Lamar, auditor Kamwa Lamar, Arki Mohrmen bad ka kam chairman la jied ia u Niwen Shylla.
Ki dkhot executive committee la jied haduh 12 ngut kiba kynthup iaki longkmie bad rangbah ka shnong.
Ka Rising Mukhla, Pasyih CSC bad ka Nonglatem kila khur jingjop haka Third Division Football Tournament- ka 2nd Adelbert Laloo Memorial Trophy kaba pynïaid da ka West Jaintia District Sports Association (WJDSA) kaba long ha Kiang Nangbah Stadium haka sngi Saitjain.
Ka Risingsun Mukhla kala jop pyrshah da 2-0 kol iaka Lumbhahdakha Wahiajer.
Baroh ar tylli kine ki kol kila mih haka kylla miet lyngba u Wadshwa Rymbai (60) bad u Rimi Pyrtuh (73).
Haka jingïakhun kaba ar ka Pasyih Cultural and Sports Club kala pynliem da 5-1 kol iaka Nangbah Mooknor.
Ia kine ki 5 kol ka Pasyih la thep mar shi kol da u Hammyllien Dkhar (25), Sakhiatmi Siangshai (30), Shaniah Dkhar (63), Deiwi Rymbai (69) bad u Sambud Dkhar (80).
Shikol ban lait brut ka Nangbah Mooknor la thep da u Rilangki Susngi (54).
Haka jingïakhun kaba khatduh ka Nonglatem ka la pynliem 2-0 kol ïaka Mookyrdup.
Ia kine ki ar kol la thep Tomi Lamare marwei (7,49) kaba la biang pura iaka Nonglatem ban khur jingjop.
Ka jingïakhun haka sngi Nyngkong kan long hapdeng ka Maitshaphrang Mowtyrshiang pyrshah ïaka Pateiñki Sabah haka por 11.
00 baje mynstep, ka jingiakhun ba ar hapdeng ka Madankynsaw Mookyndeng pyrshah ïaka Mupliang haka por 1.
00 baje nohphai sngi, ba lai hapdeng ka Madan Thadmuthlong pyrshah ïaka Tpep Pale haka por 3.
00 baje janmiet.
I Bah Walter Paul Lyngdoh iba trei ha ophis Commissioner of Taxes, Lower Lachumiere, I khun jong I Kong Rosina Lyngdoh bad I Bah Lud Kalben Swer kiba shong ba sah ha Mawlai Kynton Massar Block-B ila khlad noh ha ka 9/04/2022.
Ka jingpyndep iaka ba sah jong i kan long haka 11/04/2022 haka por 2 baje nohphaisngi ha u lum jingtep ka Balang Katholik, Mawlai Mawroh.
Ka long ka sngi sah jingkynmaw hapoh elaka Shangpung ha kaba u Dolloi ba pura ka elaka u Chanki Langbang haka 8 tarik Ïaiong ula pyndep ia Ku Tyngkong ha ïing Langdoh ne ka jingrung iing Langdoh, kaba man la uwei pa uwei u dolloi ka elaka u hap ban leh ban ioh iaka jingithuh na ka Duwan ka Yung U Langdoh ne ka iing Langdoh bad u khun u raiot ka elaka.
U Chanki Langbang ula shah jied kum u Dolloi ba pura ka Elaka Shangpung dangshen haka jingjied dolloi kaba la pynlong ka JHADC haka 23 tarik u bnai Lber.
La sakhilang ia kane ka Ku Tyngkong Yung Langdoh u Ma Chanki da u khun u raiot ka elaka bad ki kum juh ki paralok para jor bad ki kur ki kha.
Nyngkong la pyndep ïaka lehniam ha Yung Langdoh bala lamkhmat da u Langdoh Waheh Ham Lamare pynbud ka Pyrnah Pyrjin bad u Tylli kyntien da ki Niaw Kur ba kynthup ïa ka Kur Dhar, Sungoh, Phyllei-Langbang, Lamare, Suiam-Langstang, Sutnga-Saioo bad ka Kur Papang katba ka bynta ba bud jong ka niam la pyndep ha ka jingpynïaid u Bor Maji na ka Kur Sungoh kumjuh ka Langdoh.
Shuh shuh ha kane ka sngi na ka liang ki khun ka elaka Shangpung haka jingpynïaid u Connsiderwel Shadap Manner General Secretary Seinraij Shangpung kum ka dak ka jingkmen ba la ïoh ïa u Pa dolloi ba pura ka elaka ka la pynlong ïaka program pynkup burom ha kaba ki khun samla ka elaka hala ka riam ba iphuh iphieng ki la ïashim bynta ban kiew tyngkong da ki jingshad bad jingrwai.
U Pa Dolloi ka elaka Shangpung u Chanki Langbang haka jingkren ula pynpaw ka jimgsngewnguh ïa baroh ki khun ka elaka ba la ïoh ka jingmynjur naduh ka Dorbar Briew haduh ka Dorbar Blei, ula kular ban shakri khuid shakri hok ïaki khun ka elaka khlem da niew shiliang khmat.
Ka V Sports kala khur jingjop pyrshah iaka Lion Sports & Youth Affairs (LYSA) haka sngi sdang ka ïalehkai cricket kaba tip kum ka “1st T10 Tennis Ball Knockout 8 A-side Cricket Tournament" kaba pyniaid da ka Lion Sports & Youth Affairs (LYSA) kaba long ha madan Biar Skur, Mission Compound, Jowai.
Ïa kane ka jingialehkai cricket kaba mar 8 ngut la wan ban plie pyrda da u Dr M Nongpluh kum u kongsan haka jingïadonlang u MDC ka thaiñ u Awhai Andrew Shullai, ki nongïalam shnong, ki dkhot nongkitkam ka LYSA bad ki katto katne ki riew paidbah haka jingïalang kaba la pynïaid da u president ka Lion Sport And Youths Affairs u Donkupar Synkrem.
Haba phai sha ka jingïalehkai ka V Sports ka la jop ïaka jingkynting pisa bad ka la jied ban kawang bol nyngkong.
Ka LYSA kala buh iaka thong kaba 67 run bad liem lut baroh 8 wicket.
Haba poi ka pali jong ka V Sports ban beh iaka thong kala pyndep hapoh 6 over bad jop da 3 wicket.
Ka San Shnong Welfare Association (SSWA) Mukhaïalong , East Jaintia Hills District haka sngi Thohdieng kala pynlong iaka jingpykhuid surok na Kongong haduh Lumshyrmit.
Ia kane ka jingpynkhuid surok la pynlong da kaba phiah ar kynhun, kawei ka kynhun kala pynkhuid na Kongong mar iakhlad na ka surok bah NH 6 bad kawei pat na Lumshyrmit bad kila iakynduh haka shnong MukhaIalong ha San Shnong Secondary School.
Haba la poi ha Mukhaialong la pynlong iaka jingialang kaba lyngkot kaba pyniaid da u president u Ki Dkhar bad la ïoh ka jingkren na u Waheh shnong Mutong u Helping Phawa uba la kren shaphang ka jinglehkhuid.
U Ma Helping ula ong ba mynṭa naduh ba kine ki shnong kiba hap haka San Shnong kila khring iaki nongshang kai suwari ne ki tourist naduh ki trai jylla bad kiba na bar, kumta kaba kongsan ka long ba baroh u nongshong shnong u dei ban don ka jingkitkhlieh halade ban pynneh iaka jingkhuid jingsuba khnang ba ki paidbah ka thain kin myntoi na ka kam Tourism.
Kane ka thain kala paw haka jylla na ki jingdon jaka jngohkai kiba la khring bha iaki briew ki kynthup iaka viewpoint ha Khlehmoochutia, ka khsaid Moopun ha Mutong, Sahksaw beach bad ka kshaid Rynji ha Cham Cham, ka kshiad Latang bad Ka Kremlabit ha Lumshyrmit bad kiwei kiwei, kumta ula banjur ia nongshong shnong ban tyngkai iaka jingbuh jingsat ka mariang.
Ha kane ka jingpynkhuid surok la iashimbynta da ki paidbah nongshong shnong bad ki khynnah skul.
Ki nongïalam shnong kiba la don lang ha ka jingpynkhuid ki long u Tyrnit Pdeiñ general secretary San Shnong Welfare Association, u Luh Dkhar Waheh shnong Cham Cham, u Karlud Dkhar secretary shnong Cham Cham, u Tyllibiang Sana secretary shnong Mukhaïalong, u Bitral Dkhar ex-president SSWA, u Riling Phawa dkhot San shnong, u adviser Mul Phawa.
Kum shibynta ban rakhe iaka World Health Day, ka ophis jong ka State Tuberculosis Officer, Meghalaya kala pynlong ka jingai jinghikai ïaki khynnah skul halor ka jingktah ka jingpang TB ne Tuberculosis ha Brookside Higher Secondary School, Shillong haka sngi Thohdieng.
Ïaka program la sdang da ki kyntien maitphang na ka Bornali Nongrum, State Nikshya Operator kaba la ïathuh shaphang ka World Health Day.
Ka Dr.
Amica Rynjah, Assistant Programme Officer cum DR-TB Coordinator kaba dei ka riew shemphang kala pynshlur iaki khynnah skul ban peit thuh bha iaki dak ki shin jong ka jingpang TB bad batai pynshai halor ki lad ai jingsumar ia kane ka jingpang.
Shuh shuh ka Dr Rynjah kala ong baroh dei ban iatreilang ban tip khambniah iaka jingpang ban sam sha kiwei iaki jingtip halor ka jingpang TB haka imlang ka sahlang khnang ban lah ha kaban rat dyngkhong iaka jingpang TB ha u snem 2025 ka thong kaba la buh ka sorkar.
La pynlong ruh ïaka jingïakop quiz competition kaba la pynïaid da ka Kong Tracy Kharkamni, State Coordinator bad ka jingshim jingkular da ki khynnah skul ban iakhun ha ban rat dyngkhong iaka jingpang TB.
Kane ka jingai jinghikai kala wai da ka kyntien ai khublei na ka samla Vanessa Majaw, kaba pule Bachelor of Social Work student ha Women’s College.
ka ophis State Tuberculosis Officer, Meghalaya ka la pynlong ka jingpynsngewthuh ïaki khynnah skul halor ka jingktah ka jingpang TB ne Tuberculosis ha Brookside Higher Secondary School, Shillong.
Ka kynhun jong ka Iong I Dahi, Samaro bad ka Riatsaliya Mihmyntdu kila khur jingjop haka jingiakhun Third Division Football- ka 2nd Adelbert Laloo Memorial Trophy kaba pyniaid ka West Jaintia District Sports Association (WJDSA) ha Kiang Nangbah Stadium haka sngi Thohdieng.
Haba phai sha ki jingiakhun ka Iong I Dahi kala pynliem da 4-1 kol iaka Nangbah Khloopano.
U Kerot Phawa ula thep ar kol (38, 66) bad mar shikol na u Atal Shylla (32) bad Denies Lyngdoh (80+1).
Shik ka Nangbah Khloopano kala thep lyngba Teibor Lamare (47).
Haka jingiakhun kaba ar ka Samaro kala jop 3-0 kol iaka Khliehmyntdu Neinchnong.
U Forward Pdang ula thep ar kol marwei (32, 63) bad shikol na u Reformer Bareh (61).
Haka jingiakhun kaba khatduh mynta ka sngi ka Riatsaliya Mihmyntdu kala jop 3-2 kol iaka Saindur Mihmyntdu.
Ka Saindur Mihmyntdu kala ioh thep shuwa tang hapoh 10 minit bala iaid ka jingiakhun lyngba Haowanki Lamin bad sa shikol la pynban biang tang hapoh 2 minit bala iaid ka jingiakhuh lyngba u Lamjingshai Thawmuid (12).
Pynban wat la shah tam da 2 kol, ka Riatsaliya kam shym la duh lyer bad kala ioh ban pynphai shuwa shi kol lyngba u Soki Dkhar (20).
Ka kol kaba ar bad ba lai la thep da u Marlang Chyrmang (45) bad U Nehlang Dkhar (79) kaba la biang pura iaka Riatsaliya ban khur iaka namjop.
Ka East Jaintia District Sports Association (EJDSA) kala pynbna ba kan pynlong iaka jingjied nongialehkai na ka bynta ban mihkhmat iaka district sha ka Meghalaya Games 2022.
Kumta ban ioh iaka kynhun kaba biang pura haka jingialehkai ba har rukom kan pynlong iaka jingjied nongialehkai kynthup iaki kynthei bad shynrang haka athletic naduh U-16, U-18, U-23 bad Above -23 bad ka football na ka bynta ki shynrang hapoh 21 snem ka rta.
Kane ka jingjied nongialehkai kanlong haka 11 tarik une u bnai ha Madan Dkhiah West Sports Club kaba don sha pohshnong.
La kyntu ia baroh ban wan ai kyrteng hapoh 8:30 Am – 10 Am bad kiba lah ban iashimbynta kin dei thik tang ki nongshong shnong ba pura jong ka East Jaintia Hills District.
Baroh ki nongialehkai kiba wan sah kane ka jingpyrshang kin hap ban wan rah ryngkat bad ki syrnod Birth Certificate ne Aadhaar.
Ha kaba iadei bad ka jingialehkai football yn pdiang tang mar lai ngut na kawei ka sports club bad kine ki nongialehkai kin hap ban wanrah iaka jingthoh ba pynshisha iaka klob kaba ki ju mihkhmat.
Katba iaka football kynthei ka synjuk kala dep jied lypa ia ki nongialehkai kiba la mlien ban iashimbynta ha ki jingialehkai hapoh ka district.
U Myntri Pynroi sor uba long ruh u MLA Nartiang Constituency ula ai sngewbha haduh T.
10 lak sha ka Balang Presbyterian Mynsngat naka bynta ban pynbha pynmiat iaka ïingmane ka balang.
U ma Sniawbhalang ula ai ia kane ka pisa haka sngi Palei haka jingiadonlang ki nongsharai balang, ki nongialam shnong bad u paidbah nongshong shnong ka Mynsngat.
“Nga la ai sngewbha T.
10 lak sha ka Balang Presbyterian Mynsngat naka bynta ban pynbha pynmiat iaka ïingmane," la ong u ma Sniawbhalang Dhar.
Na kaliang ka Balang Presbyterian Mynsngat haka jingialang kaba lyngkot kala ai khublei kyrpang ia u ma Sniawbhalang.
Ka Balang kala kitbok kitrwiang ia u Ma Sniawbhalang ba un dang lah shuh shuh ban kner iaki lad jingiarap bad ban shakri iaka u paidbah bad ka constituency baroh salonsar.
Iaka jingialang la pyniaid da u Tbn.
Phein Nanglein uba long ruh MDC barim JHADC.
Ka Khasi Students’ Union Sonapyrdi Unit haka sngi Palei kala pynlong iaka 3rd Mait Shaphrang Annual Sports Meet 2022.
Ha kane ka meet la iashimbynta da ki 3 tylli ki skul kiba kynthup iaka Sonapyrdi Govt.
LPS, Namchiang UPS bad Little Flower LPS.
Ha kane ka meet ka KSU kala pynlong iaka march past, ka jingmareh 100 mts, longjump bd kiwei kiwei.
La sakhi ia kane ka meet da u Shaniahskhem Dkhar finance secretary KSU EJHDU kum u Kongsan bad u Daiapherbha Lamare secretary shnong Sonapyrdi kum u symbud kongsan haka jingiadonlang ki nonghikai, ki riew rangbah bad ki nongialam KSU.
Ka Mookynphad Mihmyntdu, Mookaswan Dongwah bad ka Pammanik kila ioh khur jingjop haka jingiakhun Third Division, ka 2nd Adelbert Laloo Memorial Trophy kaba pyniaid ka West Jaintia District Sports Association (WJDSA) kaba long ha Kiang Nangbah Stadium haka sngi Palei.
Kane kala wan hadien ba ka Mookynphad Mihmyntdu kala pynliem da 5-0 kol iaka Mookaswan Dongnein.
Ia kine 5 kol la thep da u Rimiki Phawa (26), Arwanki Rymbai (46, 72), Ribha Phawa (76) bad Ram Biam (79).
Ka Mookaswan Dongwah kala jop da 2-1 kol iaka Catholic Youth Mihmyntdu.
Shikol kala mih paw haka dur jong ka own goal kaba la thep da u Heimonmi Phawa (OG) bad shikol la thep da u Rajesh Dkhar (62).
Na kaliang ka Catholic Youth Mihmyntdu la thep da u Lukas Ryngkhlem (79).
Ka Pammanik kala jop 6-1 kol iaka Lumpyrdi Iongpiah.
U Jamris Talang ula kylla long u namtam ha kane ka jingjop ka Pammanik hadien ba ula ioh ban khyrwit da ka hattrick hadien ba ula ioh ban thep lai kol haka minit kaba 19, 70 bad 80+1.
Mar shikol la iarap thap da u Iomi Sajem (36), Benedict Langstang (44) bad Iarmi Paslein (74).
Shikol ban lait brut ka Lumpyrdi Iongpiah la thep da u Kyrtong Najiar (76).
U Myntri Sorkar jong ka tnad pynroi sor uba long ruh u MLA ka Nartiang Ma Sniawbhalang Dhar ula pyllait paidbah iaka kali Mahindra Bolero Pickup jong ka kynhun ki IVCS (Integrated Village Cooperative Society) haka shnong Mynsngat haka sngi Palei.
Ia kane ka kali la aiti sha ki nongialam ka IVCS Mynsngat haka jingialang kaba lyngkot kaba long ha Mynsngat ki nongialam shnong kiba kynthup ia u Waheh Chnong Linusphrangki Phawa, Secretary Chnong Mynsngat ma Precious Pale nalor kiwei kiwei.
Ki nongkitkam ka IVCS society kila ai khublei kyrpang ia u Ma Sniawbhalang Dhar u ba la pynioh ha ki ia kane ka kali khnang ba kin ioh ka lad ban kit iaki mar rep mar riang bad ban pynpoi sha ki iew ki hat ban im jakpoh.
Ka Ehrngiew FC kala ioh ban rah iaka nam lahduh ka 6th Open All Invitation Football tournament jong ka Wahiajer Sports Club.
Kane kala wan hadien ba kala lah ban pynliem da ka 3-0 kol iaka YBSC Shella haka jingiakhun final kaba long haka sngi Balang ha madan ialehkai ka shnong Wahiajer.
Baroh lai kine ki kol la thep da u Robert Khongjoh (23, 60, 66) kaba la biang pura iaka Ehrngiew ban rah iaka nam lahduh.
U Robert ula ioh khur ruh iaka khusnam man of the match bad ka kynhun Ehrngiew FC kala rah iaka iaka song pisa T.
2 lak bad ka trophy, ka YBSC Shella kala rah T.
1 lak.
Ka nam best player la ioh da Henry Myrboh, best goalkeeper la ioh da u Eric Nongkhlaw kiba na ka Ehrngiew FC bad ka nam top scorer la ioh da u Samson Nongrum naka Azariah FC La sakhi ia kane ka final da u Myntri sorkar uba long ruh u MLA ka thain Nartiang u ma Sniawbhalang Dhar kum u kongsan, u MLA Jowai Ma Wailadmiki Shylla kum u symbud kongsan ha ryngkat ka jingiadonlang ki MDC ka JHADC, ki nongialam ka Wahiajer SC bad kiwei kiwei.
Ka Ri Jaintia Pond Owner’s & Fishing Organisation (RJPOFO) kaba ju peit bad pynïaid ïaki jingïakop khwai ha ri lum Jaintia haka sngi Balang kala pynbna paidbah ba kan sdang biang ban pynlong iaka iakop khwai naduh 9 tarik une u bnai Iaiong (April).
Kane ka Synjuk kala ong ba kino kino ki trai pung dohkha kiba kwah ban pyniasoh ialade bad ka synjuk ki lah ban ai jingtip sha u secretary lane president ka RJPOFO da kaba phone.
(President R War 8837490375, Secretary S.
Bareh 8837003929).
Ka Moodymmai, Royalpole Mihmyntdu bad ka Mukhla Umlangshor kila khur jingjop haka jingiakhun football 3rd Division kaba la tip kum ka 2nd Adelbert Laloo Memorial Trophy kaba long ha Kiang Nangbah Stadium haka sngi Balang.
Kane kala wan hadien ba ka Moodymmai kala jop da 4-1 kol pyrshah iaka Myrjai.
Ia kine ki saw kol ka Moodymmai la thep da u Sunday Talang (14), Benison Rymbai (24, 71) bad u Daiohbor Chullai (68).
Shi kol ka Myrjai la thep da u Trei Kyndait (27).
Kawei pat ka jingiakhun ka Royalpole Mihmyntdu kala jop 3-0 kol iaka Khlihchnong Ialong.
Ia kine ki kol la thep mar shi kol da u Yooluti Pakma (28), Sumarlang Suting (35) bad u Skhemlang Nongsiej (55).
Haka jingiakhun kaba khatduh ka Mukhla Umlangshor kala pynliem 3-0 kol Tympang.
Ia kine ki kol la thep da u Sammuel Shylla (17), Niewkor Sari (48) bad u Heimon Lyngdoh (60).
Ka West Jaintia District Sports Association (WJDSA) kan pynlong iaka trial ne ka jingpyrshang na ka bynta ban jied iaki nongialehkai sha ka Meghalaya Games ka ban long ha u bnai Jymmang 2022.
Kane ka trial kan long haka 9 tarik Iaiong (April) na ka bynta ki Under -21 Men bad Senior Women.
Kane ka trial kan sdang naduh ka por 8:30 Am ha madan Kiang Nangbah Stadium bad la kyntu ia baroh ban wanrah lang bad ki syrnod Birth Certificate Ka WJDSA kala khot wer ia baroh ki affiliated club ban phah iaki nongialehkai sha kane ka jingpyrshang khnang ba ki jingthmu kin long kiba iaid beit katkum ka jingpynbeit ka synjuk.
Ia ki jingtip ba khambniah phone ha u Vice President: Patrick Lamare (M) 70056706162.
Football Secretary: Nangebormi Suting (M) 9856500508.
Ka Myntdu Pynthorneiñ Farmers Welfare and Producers Organization kala sam mar san ser u symbai kba CAU-R1 jong ka Central Agriculture University, Imphal, Manipur sha ki 23 ngut ki nongrep ka shnong Mukhla, West Jaintia Hills District haka sngi ba Ar.
Ïa une u symbai kba CAU-R1 uba la kam ba dei u jaitkba ba kham jwat u jyntang bad ba lah ban shah iaka jingshlei um, ki nongrep ka shnong Mukhla ki la sdang ban rep naduh u snem 2019 haki lyngkha ha Mojem bad Myntkhor ka Mukhla Raij.
Hashwa ban pdiang ïa une u symbai CAU-R1 , ki nongrep ki la pynphai ïa u kba symbai trai uba ki la ïoh mar San ser (5kgs) marwei naduh mynshem snem.
U adviser ka synjuk u Khroo L Pariat ula wanrah ia une u symbai da ka jingiatreilang bad kane ka university.
Ula kyntu ïaki nongrep ban nangbteng shuh shuh ban rep da u kba symbai trai bad ban pyndonkam da ka sboh kaba ju pynmlien naduh ki longshwa manshwa khnang ba ki lyngkha ki pynthor kin bha kin miat bad pynmih shibun u kba u khaw.
La ïoh ruh ka jingkren na ka Kong Dayoo Ïakai president All Jaiñtia Muster roll Workers & Labour Union, Jowai, ka Kong Malty Suna bad u Pyntngenlang Kyndait General Secretary MPFW & PO kiba la batai ïaka rukom rep bad jingmyntoi u kba symbai CAU- R1.
Ka Madan Thadmuthlong kala pynliem da 2-0 kol iaka Mulang Ialong haka 3rd Division Football Tournament ka 2nd Adelbert Laloo Memorial Trophy kaba pynïaid da ka West Jaintia District Sports Association (WJDSA) ha Kiang Nangbah Stadium haka sngi ba Ar.
Katba ar tylli ki jingiakhun hapdeng ka Maitchaphrang Mootyrchiah pyrshah iaka Ksehsylle Ialong kala kut da 1-1 kol bad ka Lumkhangdong Kyndong Tuber pyrshah iaka Lumchyrmang Mihmyntdu kala kut khlem don mano mano ba ioh pynkhih jar.
Baroh ar kol ka Madan Thadmuthlong la thep da u Precious Tang haka minit kaba 4 bad 39.
Katba ki kol haka jingiakhun ka Maitchaphrang pyrshah iaka Ksehsylle Ialong la thep shuwa da ka Maitchaphrang lyngba u Sanborlang Tang (12) bad ka kol iakhaid kala wan na u Teimiki Lyngdoh (29).
Lashai ka sngi ka jingïakhun kan long hapdeng ka Myrjai pyrshah ïaka Moodymmai haka por 11.
00 baje mynstep, ka Khliehshnong Ïalong pyrshah ïaka Royal Pole Mihmyntdu haka por 1.
00 nohphai sngi, ka Tympang pyrshah ïaka Mukhla Umlangshor haka por 3.
00 baje janmiet.
Ka KSU, Moodymmai bad Jowai Circle kila ioh bat 10 ngut ki suba Bangladesh na kawei ka trok ha Thadlaskein haka sngi Nyngkong.
U publicity secretary KSU West Jaintia Hills District Unit, Juhhi Tariang ula iathuh ba ia kine ki suba Bangladesh la ioh bat na kawei ka trok kaba don u register number RJ 07 GB 2246 hadien ba ka KSU kala pynap shrip ba don ki bar jylla bar ri kiba wan rung beaiñ sha kane ka thain.
U Tariang ula iathuh ba kine ki briew kila phla ba ki dei ki nong Bangladesh bad kila shu wan rung tuh sha kane ka ri.
Baroh kine ki briew la aiti iaki sha ka tnad Infiltration bad ka KSU kala dawa ban pynphai mardor ia kine ki suba Bangladesh na ka jaka kaba ki wan.
Ha kane ka jingioh bat ia kine ki bar ri ka KSU la lam khmat da u Phraki Howni Thubru general secretary ka KSU Jowai Circle, u Jerrymaia Laloo assistant finance secretary ka KSU Moodymmai Unit bad kiwei kiwei.
Ka KSU kala ong ba kan nym shong kli kti bad kan pyntreikam hi iala ka jong ka ILP ban tem iaka jingwan buhai shnong beaiñ ki bar ri bar jylla ha kane ka rilum Khasi Jaintia.
Kala kyntu ruh ia baroh ki nongshong shnong ban iatreilang ban khanglad ia ka jingthmu wan bhuhai shnong beaiñ ki bar ri bar jylla.
Ka Nonglatem bad ka Madankynsaw Mowkyndeng kila khur namjop pyrshah iaka Chyrmang Wah bad ka Loomsooiung Newhill haka jingiakhun Third Division Football Tournament kaba la tip kum ka 2nd Adelbert Laloo Memorial Trophy jong ka West Jaintia District Sports Association (WJDSA) kaba iaid shait shait ha Kiang Nangbah Stadium.
Ka namjop jong ka Nonglatem kala wan pyrshah iaka Chyrmang Wah da 1-0 kol.
Ia kane ka kol la thep da u Grouplang Suting (25).
Ka Madankynsaw Mowkyndeng kala jop da 1-0 kol iaka Newhill.
Ia kane ka kol la thep da u Dangri Phawa (80+).
Ka jingiakhun hadpeng ka Risingsun Mukhla pyrshah iaka Mynso Blazon kala wai da kaba iakhaid mar shikol.
Ha kane ka jingiakhun ka Mynso Blazon kala ioh pynkhih shuwa iaka jar lyngba u Kermi o Sungoh (62) bad kane ka kol kala neh tang katto katne por ha kaba ka Risingsun kala ioh ban pynphai biang haka minit kaba 73 lyngba u Rimi Pyrtuh.
Ki khun Niamtre ka Raij Mynso mynta ka sngi ki la pyndep ïaka lehniam Chad Tyllu kaba long ha madan Dieñtyllu, Mynso A, West Jaiñtia Hills.
Ïa kane ka lehniam la juh pyndep man la u snem hashwa ban hiar rep sha ki hali pynthor ban thung ban bet ïa u symbai u kba.
Kane ka lehniam ka la sdang hynnin ka janmiet da ka jingshad ‘Synyaw’ na Lum Lariang ryngkat ka put ka tem.
La wan ban sakhi ia kane ka jinglehniam da u ma Comingone Ymbon MLA ka thaiñ kum u kongsan bad u Evening Teron MDC ka thaiñ kum u symbood kongsan U Comingone Ymbon haba kren ha kane ka jinglehniam ula pynpaw ka jingkyrmen ba u Trai kynrad un ïada ïaka shnong ka thaw na ka khlam ka ngoh bad wanrah ka jingbha jingmiat hapoh ka shnong ka thaw.
Ula kyntu ïaki nongïalalam ka Seiñraij ban nang pynphuh pynphieng shuh shuh ïaka lehniam haki sngi ki snem ban wan.
U la ong ruh ba iaka Khnap Thang-bru ka Raij yn pyndep noh haki 5-6 bnai bad ula pynbna ban ai jingïarap sa T.
5 lak ban pynbha pynmiat ïaka Khnap.
Hashwa kane la ïoh ki kyntien pdiang burom na u W.
Shylla, ka nguh blei na u Kynmoo Situng bad ki jingkren lyngkot na ki dolloi ba kynthup u Dolloi ka Elaka Mynso u Karmi Myrchiang, u Dolloi ka Elaka Shangpung u Chanki Langbang, u Dolloi ka Elaka Jowai u Puramon Kynjing kumjuh na u Secretary ka Seiñraij Mynso u Pynhumi Chen, Kamni Challam bad kiwei kiwei.
Ia ka jingialang la pynïaid da u H War president ka Seiñraij Mynso.
Ka synjuk ki nongniah bad trai taksi kamai hapoh ka lama jong ka West Jaintia Hills Taxi Owner’s and Driver’s Association (WJHTODA) kala ioh ban pynthymmai iaki nongkitkam jong ka haka 2 tarik une u bnai haka jingialang kaba long ha Chutwakhu Indoor Hall, Jowai.
Kine harum ki long ki Nongkitkam ba thymmai: 1.
President – Daioolang Pakma 2.
Vice President – Dominic Dkhar.
3.
General Secretary – Nangteibor Shangpliang.
4.
Asst.
General Secretary – Eddy Tang.
5.
Finance Secretary – AW Wahlang.
6.
Public Secretary – Rimiker Lakiang.
7.
Adviser – Bisdi Bareh.
Executive Member:  1.
Lynruki Laloo 2.
Philip Pala 3.
Jop Rymbai 4.
Sampheiñ Niangti 5.
Anthony Shylla 6.
Bablu Pdang 7.
Chesterfield Dkhar.
8.
Teimiki Marboh 9.
Archie Thubru 10.
Consciousness Susngi 11.
Eban Shngain Manner 12.
Humbert Pyrtuh 13.
Tyllilang Challam 14.
Lamshwa Pale 15.
Budki Lyngdoh 16.
Loveme Kyndait 17.
Bor Phawa.
18.
Darimitre Lakiang.
Though the Meghalaya Govt is still unable to resolve the disposal of garbages in Jowai “Smart Town" till date as garbage are lying in many parts of the Town but now the Govt is shifting to the management of human excretes to be collected from septic tanks to avoid its flushing directly to River Myntdu.
The Meghalaya Urban Affairs department will set up Septage Waste Treatment Plants in Sabah Muswang under Jowai Assembly Constituency West Jaintia Hills District.
This came to light according to a tender notice floated by the Urban Affairs Department, the department invites bid for construction of Septage waste treatment plant with a capacity of 55 KLD Septage Management in Jowai covering Jowai Municipal area.
The work includes (i) design and build 55 m3/day and all appurtenant structures and allied works complete including testing, Trial run for 3 Months and commissioning of the plant to the satisfaction of the Engineer (period of completion – 12 months); (ii) operation & maintenance of the complete works of septage waste treatment plant and allied works for a period of 3 (three) years at Sabah Muswang, Jowai, West Jaintia Hills, State of Meghalaya, India.
The Invitation for Bid follows the General Procurement Notice for this project that appeared in State Government website  The Government of Meghalaya, under Grant-in-Aid (Creation of Capital Assets) is proposed to have a Septage waste Management system in Sabah Muswang, Jowai for the works detailed below.
Bidders are advised to note the minimum qualification criteria specified in Appendix to the ITB (Instructions to Bidders) in the bidding documents, to qualify for the award of contract.
The bidders may submit bids for the following work as per Instructions to Bidders and the Appendix thereto.
The estimated cost put to bid is Rs 2.
50 Crores while the bid Security is Rs 5,00,000/- A complete set of Bidding documents will be available on the State Government website  from 11th April 2022.
The bidders who are interested to participate in the bidding process can download the bid documents from the website for their use.
The bidders who download the documents shall have to pay along with their bid submission, the non refundable cost of Rs.
3,000/- (Rupees Three Thousand only) in the form of a Demand Draft issued by a nationalized bank / foreign bank listed with the Reserve Bank of India having its branches in Shillong, India, payable to the Director Urban Affairs Shillong payable at Shillong.
In this case the bid should be submitted along with required non refundable fees.
In absence of this fee, bid will not be accepted Bidders can also purchase the bid documents commencing from 11th April 2022 on payment of Rs.
3,000/- (Rupees Three thousand only) in the form of a Demand Draft issued by a nationalized bank / foreign bank listed with the Reserve Bank of India having its branches in India, payable to the Director Urban Affairs Shillong payable at Shillong.
Bid documents requested by shall be sent through speed post / registered post on payment of an extra amount of Rs.
500/- (Rupees Five hundred only).
The Director Urban Affairs Shillong will not be held responsible for the postal delay if any, in the delivery of the documents or non-receipt of the same.
A pre-bid meeting will be organized for the interested bidders on the dates and timings as mentioned in the table below.
Date and time of Pre-bid meeting – 18/04/2022 at 14.
00 hrs.
The Pre-bid meeting will be held in the office of the Director, Urban Affairs Raitong Building, Secretariat Hills, Shillong-793001.
Interested bidders may choose to attend the pre-bid meeting at their own expenses.
Sealed bids must be delivered to the address mentioned above under para 6 before 14.
00 hours on or before the dates as mentioned in the table below.
Last date for Bid Submission– 25/04/2022 at 14.
00 hrs.
Ka Shad Suk Mynsiem ba ar sngi jong ka Seng Khasi Mawlai, ka la poi noh sha kaba kut mynta ka sngi Umni ka 3 tarik u ïaiong 2022, ha lympung shad ha Mawroh, ha kaba ki nongshad kynthei bad shynrang wat haduh ki hep barit ba la wan ban ïashim bynta ka la jan kynjoh sha ka saw spah ngut eiei.
Kane ka shad ainguh aidem ba shisien shi snem ka Seng Khasi Mawlai, la sdang ïa ka naduh hynnin ka sngi Pamtiah ka 2 tarik Ïaiong 2022.
Kane kan dei ka sien kaba ar ba ka Seng Khasi Mawlai, ba kan lah ha kaban pynlong ïa kane ka shad ka kmen ka jong ka, ha kane ka lympung shad, hadien ba ka la ïoh sngewbha ïa kane ka jaka na ka ophis u Syiem ka Hima Mylliem.
Kane ka Shad Suk Mynsiem ka Seng Khasi Mawlai, ka long ruh kum ka dak ka jingkyrsiew thiah ïa baroh ki parakur parakha na jan bad na jngai ba kin long ruh kiba la pynkhreh ban poi ïashim bynta sha ka Shad Suk Mynsiem kaba lai sngi lynter ba juh pynlong ïa ka man la u snem da ka Seng Khasi Kmie, Mawkhar Shillong, kaba ha kane ka kynti kaba mynta, kane ka shad ka kmen kan long ha ka 9, ka 10 bad ka 11 tarik mynta u ‘nai Ïaiong ha lympung shad madan Weiking, Jaiaw, Shillong.
Haba phai biang sha kane ka Shad Suk Mynsiem ka Seng Khasi Mawlai, da ihun ithiang ban peit namar ki nongshad kynthei bad shynrang shriak ha la ka rai ka beit tynrai ryngkat ka jingdeng bad kieng ïa ki mar ksiar ki mar rupa, kiba shat phyrnai ha khmat ki kjat jong ka mei ngi, kaba da wan ba kan dohieit bad suit rong stem phyrnai, ban pyniphuh iphieng ïa ka lympung shad hi baroh kawei.
Kumba ka juh long shwa ban nohkjat ha ka lympung shad, ki nongïalam ka Seng Khasi Mawlai, ki da pynlong ïa ka nguh ka dem ka dwai ka phirat ban ïa pan hukum ba U Blei Trai Kynrad ba un ai ïa ka suin bneng kaba shai, kaba ki bor jong ka mariang wat lada ki dei ka por ka samoi ka jong ki ban wan, hynrei ba kin da ailad pat ba kane ka shad ka kmen kan ïaid beit kan ïaid ryntih.
Ïa ka nguh ka dem ha ka por mynstep la pyndep da u chairman ka Komiti U Tymmen U San Seng Khasi Kmie, Shillong u Skor Jala bad ha shwa ban sdang pat ka shad nohkjat la ïoh pat na u vice chairman Komiti Tymmen U San u Rgh Donbokstar Kurkalang ryngkat ka jingsynran lang ki khmat nongïalam ka Seng Khasi Mawlai ba kynthup naduh u President u Rgh D.
L Nongbri, u General Secretary u Rgh Phira Warnongbri ryngkat u MLA ka Mawlai Constituency u Bah Process T.
Sawkmie.
Hynne pat ka sngi ba kut, nalor ki nongshad ki duhalia, la wan ruh ban pynshit pynshngain ïa kane ka shad ka kmen, da ki riew pawkhmat ba kynthup ïa u MLA North Shillong u bah Adelbert Nongrum, nangta u MDC Mawlai Constituency u bah Teiborlang Pathaw, Acting Syiem Hima Mylliem Pa’iem Ainam Manik Syiem, u Rgh Hainess Marbaniang, General Secretary Seng Khasi Kmie ki dkhot nongkit kam JPK Seng Khasi Kmie, ryngkat u paid byllieñ najan bad na jngai ban pyndap hi smam ïa kane ka lympung shad baroh kawei.
Ki nongïalam ka Khasi Student Union (KSU) central body haka sngi Saitjain ki la hiar sha Khliehriat ban pynskhem bad pyntian smai ïaki nongkitkam ka Khasi Student Union (KSU) East Jaintia Hills District Unit na bynta ka samoi treikam jong u snem 2022-2025.
U president rangbah ka KSU u Lambokstarwell Marngar ula pynskhem bad shim jingkular iaki nongkitkam ka KSU EJHDU haka jingïalang kaba la pynïaid da u Ostarnic Marbañiang Organizing Secretary KSU sengkmie haka Community Hall Khliehriat West.
Nalor ki nongialam ka KSU la iadonlang u myntri ka tnad Social Welfare ka sorkar Jylla u Ma Kyrmen Shylla uba long ruh u MLA ka thaiñ, u Deputy CEM ka JHADC u Ma Lasky Rymbai uba long ruh u dkhot barim ka KSU Jaintia Hills District, u Ma Finelyness Bareh MDC ka Rymbai, ki nongïalam ka KSU na Barak Valley bad kiwei kiwei ki dkhot ka KSU.
Hashwa ka jingpyntian, la ïoh ka jingduwai kyrpang na u Fr.
George Shining Lyngkhoi bad ka jingduwai kyrkhu kyrdoh ïaki nongkitkam na u Rev Emlangmi Sapuh.
La ïoh ka jingkren kyntu kynpham na u Ohibait Dkhar president barim KSU-JHDU, u Shainingstar Kharbihkhiew Incharge KSU JHDU, katba u Lovingwell Mukhim na ka seng Barak Valley Khasi Jaintia Walfare Organization, Assam ula pynsngew ïaki jingeh ba ïakynduh ki paid Khasi Pnar ba shong basah ha thaiñ Barak Valley.
La pynphuh pynphieng ïaka jingïalang da ki jingshad na ki dkhot ka KSU Girls Wing, Khliehriat bad ki jingrwai pynbyrnia na u kaitor Bankerlang Kharkongor.
Ki nongkitkam ba pura ka Khasi Student Union (KSU) East Jaintia Hills District Unit na bynta ka treikam jong u snem 2022-2025 ki long u president Streamly S.
Suchen, vice president Satly Ryngkhlem, general secretary Kwilnis Suchiang, assistant general secretary Pynshai Dkhar, finance secretary Shaniah Dkhar, assistant finance secretary Cherity Suja bad Khihlang Shylla, organising secretary Deiniwan Lyngdoh, assistant organizing secretary Olenbat Pdang, Chibait Rymbai bad Donbok Mukhim, education secretary Emmon Chyrmang, assistant education secretary Santomba Bamon bad Benito Suja, publicity secretary Hamewanpynhun Ryngkhlem, assistant publicity secretary Meshak Kyndoh, office secretary Jovelity Dkhar, assistant office secretary Kyrshan Dkhar, environmental & Socio cultural secretary Phanuel Tongper, assistant environmental & socio cultural secretary Roskill Chyrmang, Andronikos Ryngkhlem, sports secretary Shwari Ryngkhlem, assistant sports secretary Poibiang S Dhar bad u Yooni G.
Muksor, disciplinary secretary Ohiwet Rymbai.
Ki Lai ngut ki executive member ba kynthup u Korea Pyrngap, Garnes Talang bad Poly Pohlong.
Ka Shangpung Khliehmuchut, Mawsiang FC Nongkhroh bad ka Iooksi Youth Welfare kila ioh iaka jingjop ba bun kol haka lympung ialehkai 3 rd Division Football Tournament- Ka Adelbert Laloo Memorial Trophy kaba pyniaid ka ka West Jaintia District Sports Association (WJDSA) kaba long haka sngi Saitjain.
Ha kane ka jingiakhun mynta ka sngi la mih paw haduh 17 kol bad lai ngut ki pleiar kila ioh khyrwit hattrick.
Kine ki kynthup ia u Eliser Suiam jong ka Shangpung Khliehmuchut, Ri-o Myrboh jong ka Mawsiang Nongkhroh bad u Tympang Tangliang jong ka Iooksi.
Ka Shangpung Khliehmuchut kala jop 5-0 pyrshah Riatsaliya Mihmyntdu.
Ha kane ka jingiakhun u Eliser Suiam ula kylla long u namtam bad khyrwit 4 kol marwei (20,65,73, 80+2).
Shikol la iarap thep u Bantei Iakai (53).
Ka Mawsiang kala jop da 7-0 kol iaka Nangbah Khloopano.
Ha kane ka jingiakhun ka Mawsiang kala nion ha baroh ki liang ha ka Nangbah Khloopano bad kiba bun ki khep ka Mawsiang kala ialehkai shiteng ka kut ialehkai.
U Ri-o Myrboh ula thep lai kol (18,41, 46), Desiderius Pyrtuh ar kol (14, 52) bad mar shi kol na u Pyndapbiang Myrboh (28) bad Sonowel Kharsati (68).
Haka jingiakhun kaba khatduh jong ka sngi ka Iooksi YW kala jop da 5-0 kol iaka Nangbah Mooknor.
Ha kane ka jingiakhun u Tympang Tangliang ula khyrwit lai kol (14, 43,62), mar shikol na u Pyrkhatbha Paslein (53) bad Wympher Tangliang (57).
Ka Sarot I Man kawei na ki kynhun kaba na Panaliar haka sngi Saitjaiñ kala ai snam sngewbha haka jaka kynshew snam ne Jowai Blood Bank kaba don ha Panaliar, Jowai.
Hashwa ka jingai snam sngewbha la pynlong ka jingïalang lyngkot ba la pynïaid da u Jaitdao Sumer uba la ïathuh lyngkot shaphang ka Sarot I Man bad ki kam jong ka bad ula pynkynmaw ruh ba ha u snem 2021 kane ka kynhun ka la pynlong ïaka jingsynñiang snam sngewbha sha kane ka jaka kynshew snam.
Ka Dr Patricia Shylla, Medical Officer I/c Jowai Blood Bank haka jingkren ka long wat la Sarot I Man kadei ka kynhun kaba ka don tang katto katne ngut ki dkhot hynrei ka pyni nuksa ïa kiwei da kaba mih shakhmat ban synñiang sngewbha ïaka snam.
Ka snam ka long kaba kordor tam haka jingim briew.
Ka jingai snam kadei kawei na ki bynta ban pynkhuid ïaka met ka phat jong u/ka briew.
Ka la kyntu ïaki nongshong shnong ban mih shakhmat ban synñiang ïaka snam namar ka jingdon ki nongsynñiang snam ne Valuntary Blood Donors ka pyllait im ïa u/ka briew kiba donkam snam.
Ka doktor Shylla, ka la batai ruh shaphang jingngat bad jingsaphriang ka jingpang AIDS bad HIV.
U Ma A.
War haka jingkren ula ong, ka snam kadei ka bynta kaba kongsan tam haka met jong u/ka ba don jingim namar ka Blood Circulation ka ïarap ban wanrah ïaka oxygen haka met ka phad jong ki briew.
U briew ula tip lut ïaka Science & technology hynrei ym lah pat ban shna ïaka snam ban die haki pharmacy ne ki dukan.
Ula ong ba ka sorkar ka ïaleh ban wad ki lad ki lynti ban ïada na ki jingpang jingshitom da kaba pynbiang ïaki dawai dashin bad ki jaka sumar hynrei kynmaw ba ka snam kadei kaba donkam tam.
U Jait dao Sumer, ula ai khublei kyrpang ïa u Oliver Shadap Passah, u Anthony Challam, u Wombai Sumer, u Kyllimot Lhuid, u Ram Sumer kiba la don bynta haka jingsynñiang snam sngewbha.
Ka Mupliang SC bad Tpeppale SC kila khur namjop haka jingiakhun 3rd Division Football Tournament ka West Jaintia District Sports Association (WJDSA) – ka 2nd Adelbert Laloo Memorial Trophy kaba long ha Kiang Nangbah Stadium haka sngi Thohdieng.
Katba ka jingiakhun hapdeng ka Samaro SC bad a Pateinki Sabah kala jingiakhun kala wai khlem don mano mano ba ioh pynkhih jar.
Haba phai sha ka jingiakhun kaba nyngkong ka Mupliang kala pynliem da 3-1 kol iaka Mookaswan Dongwah SC.
Tang hapoh ar minit bala iaid ka jingiakhun ka Mupliang kala thep shikol lyngba u Dering Phawa bad sa shi kol la pynban biang da u Elijah Ryngkhlem (7).
Ka kol kaba lai la thep da u Emi Ianga Phawa (25).
Shikol ka Mookswan la thep da u Jeremiah Biam (29).
Ka Tpeppale SC kala jop da 1-0 kol iaka Lumpyrdi Iongpiah SC by 1.
Ia kane ka kol la thep da u R Daosakhiat Syngkon (39) bad kane ka shikol kala neh haduh bala kut ka por iakhun.
Ka Dorbar Shnong Tuber Kmaishnong hadien ba la lap ki trai shnong ia ka jingbret pathar ka Jowai Municipal Board (JMB) ïaki ñiut ki ñier ha u lum Iaw Raja uba hap hapoh u pud u sam ka shnong shisyndon kala ujor bad pyntip sha u Deputy commissioner, East Jaintia Hills District, Khliehriat ban tuklar ia kane bad dawa ban phah wan kit biang ïa kine ki ñiut.
U Waheh Shnong bad Secretary Shnong Tuber Kmaishnong kiba kynthup ia u Ma J Sana bad u M Lyngdoh kila iathuh ba ka ka JMB ka la ai ding ia kine ki ñiut bad la lap shuh shuh ba ki skaiñ u pyrjong ki la mih bad kha khun pylleng hangne.
“Kane ka jingleh ka JMB kan wanrah shibun ki jingpang bad kan pynjaboh ia ka um ka wah namar sharum don bun ki lyngkha ba ki nongrep ki thung ki bet," la ong kine ki nongialam shnong.
Ka Dorbar Shnong Tuber Kmaishnong lyngba u DC kala kyrpad ia u ban bthah ia ka JMB ban kit biang ia kine ki ñiut, lym kumta ka Dorbar Shnong kan shim ka rai ba tyngeh.
Kumban shu pynkynmaw ba JMB haduh mynta kam pat ioh satia iaka jaka bret ñiut ba pura naduh ba kala sangeh ban bret ha Mynkjai, bad mynta kala pyndonkam iaka buit khliehshrieh bad bret pathar kylleng ki jaka ïa kine ki ñiut kaba la wanrah ka jingpyrshah kaba jur.
O R Shallam April 1, 2022 Ka jingïasoi soskular halor u pud u sam ka jylla Meghalaya bad ka Jylla Assam ha kine ki sngi, ha kawei ka liang la dei ban ai khublei ïa baroh kiba ïa don bynta ha kane ka kam kaba la ktah ïa ki nongshong shnong baroh arliang.
Hynrei ka jingkylli kalong hato kane ka jingïapynbeit ka biang katkum u pud u sam ka Jylla ka jong ngi, hato kiba shah ktah baroh shi katta ki hun bad ki riew pawkhmat ka Jylla kiba don sha kine ki thaiñ ki pdiang ïaka? 50 snem ka Jylla ka jong ngi ka ïaid khlem don u pud u sam uba biang.
Hato kane ka jingïapynbeit ki nongïalam baroh 2 tylli ki Jylla ki sngew biang? kan long kumno lada kan ktah kylla ïa ki khun ka Meghalaya.
Katkum ka jingpeit pyrman i kumba ka Jylla ka jong ngi ka la shah ktah ha kane ka jingïapynbeit.
Ko ki nongïalam peit bha ïoh phi die tad dor ïaka Jylla ka jong ngi, ïoh phi ïa leh tang dep ne ban ïoh issue ha ka Election ka ban wan, peit bha ïoh kan ktah ïa phi baroh kiba don kti ha kane ka kam.
Mynta ngan buh u dak jingkylli ïa ki Pressure Group kiba haman ki por ki pyrshah ïa kane katai ki Development, hato phi hun ïa kane ka jingleh ka MDA Government?.
Ki paitbah ka Ri bad ka Jaitbynriew ki kwah tip ïa ka jinglap bad ka nongrim ba phi ïeng.
Wat ïa leh kamkai ne ïa leh tangdep ïa kane ka kam, ïeng ha ka nongrim kaba skhem ban ïoh ïa ka jingshaniah bad ka jingkyrshan na ki nongshong shnong ka Jylla ba don burom jong ngi.
Phim dei ban long YES MEN.
Ka jingkhot jingpyrta ïa phi ki samla ka Ri katba dang don por leh noh mynta lada phim ïa hap jingmut ïa kane ka Agreement.
Ki player jong ka Meghalaya police Football Team (MLFT) ki pynpaw ka jingbynnud ba kim ioh shuh iaka lad ban ialehkai khamtam ha Shillong Premier League namar ba ka bor pyniaid jong ka tnad pulit kala rai ban khylliap lama noh ia kane ka kynhun.
Ki katto katne ki player kila ong ba kim lah ban leh eiei bad ki hap ban kohnguh iaka hukum jong ka bor pyniaid ka tnad Pulit namar ba kim lah ban ialehkai bad ban pyndep iala ka ka kamram kaba la bynshet.
U Donbok Khymdeit captain MLFT, u pynpaw ka jing sngew diaw ba bymioh shuh ban ialehkai namar ka team ka duh noh tang ba ngim lah ei ei namar ka dei ka order na jrong, hoioid ka long kaba jynjar bha ia ngi naduh ba sdang ka COVID-19, ngim don practice shuh namar ngi hap ban leit duty bad ngi don ka jing khmih lynti hadien ba la kham pyn jynsur ka sorkar ia ki kyndon hynrei ka long noh markhongpong ba la pynduh noh ia kane ka kynhun.
U Kyrsoi Mawphniang, Coach MLPFT ula ong “Na ka liang jong nga, nga pynpaw ba nga dei tang u Coach ka ei ka order ba ki ai na jrong nga leh ia kata, hynrei ngam lah ban ong ei ei shaphang ka jingduhnoh ka Team namar ka dei ka kamram jong ki heh officers jong ngi.
" “Hooid! ka don hi ka jing sngewkhia ban duh noh ka Team namar bun ki khynnah ki ba don ka sap ka talent kim ioh shuh ban pynpaw sha ka pyrthei bad ngi duh ruh ka relationship bad ki public bad bun ruh ki khynnah ki ba apply iaka kam police ki ba dei ki khynnah ialehkai sports ki ba la represents ia ka State ki kwah ban rung sha ka kam police ba kin ioh ban ialehkai na ka MLPFT, hynrei ka pynduh jingkyrmen noh ia ki namar ka duh noh ka Team," ula bynrap u Kyrsoi.
Ula ong shuh shuh “Nga kwah hi ba ka Team kan don kumba long lem ki wei ki State namar man u snem ngi shait leit shim bynta ha ka Alll India Police meet bad sngew tynnad ban iohi ba ki wei ki State majority ki players jong ki ki dei ki ba la represents ia ka State jong ki bad ngi ruh ngi kwah kumta lada long ka ba lah hynrei ka shong ha ki heh officers jong ngi ki ba tip khambha ban ia ngi.
".
Ka KSU Narpuh Circle ka la dawa mardor ia ka NHAI bad GRIL ban pynlait ia ka um ba sah kut ha u surok bah ha Lumshnong ba jngai tang 100 mtrs na Lumshnong PS.
Kane ka jingshlei um ka surok bah ka dei na ka jingbym biang ki nala ban tuid um kaba la wanrah iaka jingshakut ka um ha surok tang hadien ba la jur u slap malu mala.
“Ka don ka jingma ia u surok ban ngam lada ka NHAI bad GRIL kim pyntrei kloi bad ban shna nala (drain)," la ong ka KSU.
Ban shngain ka iaid ka ieng u paidbah nongshong kali, ka KSU kala dawa ruh ban shna bha ia ki nala (side drain ) ha baroh arliang surok, la ong S Bamon general secrtary KSU Narpuh Circle.
Ka Sohkha Mission Multi Purpose Club kala dep ban pynkhalai ïaki ticket lucky draw jong ka ha kane ka 25 tarik u bnai Lber 2022.
Iaka prize kaba nyngkong kaba dei ka Scooty la pom da u nomber 04978 , ka prize kaba ar ka refrigerator la pom da u nomber 00596 bad kaba lai kaba dei ka mobile (android phone) la pom da u nomber 13770.
Kane ka long katkum ka jingpyntip u president Sohkha Mission Multi Purpose Club u Bah PK Khonglah.
Ka Meghalaya Editors’ and Publishers’ Association (MEPA) ka pynpaw ia ka jingsngew kyndit bad ka jingsngewsih kaba khraw halor ka jingkhlad noh jong i Kong Angelina Riazida Lyngdoh iba ngi ju khot ieit i Kong Ria haka sngi Balang.
I Kong Ria kum i nongpynmih (publisher) ia ka kotkhubor U Nongsaiñ Hima i la noh synniang shibun eh sha ka kam pathai khubor ha ka jylla bad i dei ruh i dkhot iba la rim eh jong ka MEPA.
Kumta ka jingkhlad noh jongi ka la long ka jingduh kaba khraw ia ka kam pathai khubor ha Meghalaya bad ruh ia ka MEPA hi baroh kawei.
U General Secretary, MEPA, John W.
Thabah ha u kyrwoh ba ula phah ula ong ba na ka liang ka MEPA ka phah ka jingsngewlem sha ka iing i Kong Ria khamtam sha ki khun jongi kiba kynthup ia i Bah Andrew W.
Lyngdoh iba dei u Editor jong U Nongsain Hima, i Bah George B.
Lyngdoh iba dei u MLA ka Umroi Constituency bad u General Secretary barim ka MEPA bad sha baroh ki bahaiing hasem jong kane ka iing kaba mad ia kane ka jingjia ba sngewsih.
“Ngi duwai ba ka mynsiem jong i Kong Ria kan ioh jahthait sha bymjukut bad ruh ba ki matti jongi kin iai sah pyrto junom," la ong u kyrwoh ka MEPA.
Ka Seng Khasi Mawlai, ka pyntip ba kan pynlong ïa ka Shad Suk Mynsiem 2022 jong ka Seng ha ka 2 tarik ïaiong sngi Pamtiah bad ka 3 tarik ïaiong sngi Umni, ha Lympung shad jong ka Seng kaba don ha Mawlai, Mawroh (Ha ka lynti ban leit sha Mawkynroh-Umshing).
Kane ka shad ka kmen ka long ka ka jingkynmaw bad ka jingainguh u khun Khasi Khara shisien shi snem ïa U Blei Trai Kynrad Nongthaw Nongbuh na jrong na tbian ban neh la ka hok la ka riti.
Kumta ka Seng ka kyrpad bad khmih lynti ïa ki para khun ka ri ban ïa poi lang sha kane ka shad ka kmen bad ban ïa mih lympung bad ki nongshad shynrang bad kynthei ha la ka riam ka beit kaba pura ban phuh ban phieng ka Shad ka kmen bad ka kam bad ban sah pyrto don burom la ka ri.
Kane ka long kat kum ka kyrwoh na u Rgh Phira Sing Warnongbri General Secretary, Seng Khasi Mawlai.
Ka Iong I Dahi, Lumchyrmang Mihmyntdu bad Khliehmyntdu Neinchnong kila khur namjop haka lympung ïalehkai 3rd Division Football ka WJDSA- ka Adelbert Laloo Memorial Trophy kaba long ha Kiang Nangbah Stadium Ladthadlaboh Jowai haka sngi Balang.
Haba phai sha ka jingiakhun ba nyngkong ka Khliehmyntdu Neinchnong kala pynliem ïaka Kseh Sylle Ïalong da 1-0 kol.
Ia kane ka shi kol la thep da u Lephiwanmi Kyndait ka minit kaba 56.
Ka jingiakhun kaba ar pat ka Lumchyrmang Mihmyntdu kala jop ïaka Saindur Mihmyntdu da 2-1 kol.
Ïaki artylli ki kol jong ka Lumchyrmang Mihmyntdu la thep da u Embor Chyrmang marwei haka minit kaba 37 bad 44.
Katba ka shikol jong ka Saindur Mihmyntdu la thep da u Dapmon Phawa haka minit kaba 14.
Haka jingïakhun kaba khatduh ka Ïong- i dahi FC ka la pynliem ïaka Moodymmai da 4-0.
Ïaki kol la thep da u Kirot Phawa tang haka minit kaba 2 min, Pynaimi Phawa haka minit kaba 25 min bad u Ioolangki Sana haka minit kaba 36 bad 57.
Lashai ka sngi ka jingïakhun kan long hapdeng ka Royal Pole Mihmyntdu pyrshah ïaka Pasyih Cultural & Sports Club haka por 11.
00 baje mynstep, ka Mukhla Umlangchor pyrshah ïaka Mookyrdup haka por 1.
00 baje nohphai sngi ka Mookymphad Mihmyntdu pyrshah ïaka Lumbhahdakha Wahïajer haka por 3.
00 baje janmiet.
Ka Skill Training kaban pynlong da ka Society for Urban and Rural Empowerment (SURE) kaba la bei pisa ka Office jong u Deputy Commissioner Border Area Development Program ha ryngkat ka jingiatreilang ka Ophis jong ka Meghalaya State Skills Development Society (MSSDS).
Ki skills ban ai training: Food Processing (Pickle Making Technician) Tourism And Hospitality (Street Food Vendor Standalone) Kiba lah ban apply ki long: Food Processing (Pickle Making Technician) Class Primary Pass Tourism And Hospitality (Street Food Vendor Standalone) Class 8 Pass Jaka Ai Training: Nongtalang Nongbareh Darrang Kiba kwah ban apply sngewbha phah ia ki Biodata jong phi ha une u WhatsApp No.
9774707252.
Spot Registration ha Nongtalang kan long haka 8 tarik April 2022 Spot Registration ha Nongbareh kan long haka 25 tarik u May 2022 Spot Registration ha Darrang kan long haka 6 tarik u July.
Iaka jingtip ba kham bniang phone ha une u No.
6002086341.
I Kong A.
R.
Lyngdoh Mawphlang, kurim jong I (Late) Bah E.
K.
Mawlong (Myntri Rangbah barim ka jylla), iba dei I trai ka kotkhubor U Nongsaiñ Hima, bad I kmie jong u Bah George B.
Lyngdoh, MLA Umroi konstitwensi, ila khlad noh ha ka 30 tarik Lber, 2022.
I Kong A.
R.
Lyngdoh Mawphlang I shong I sah ha ka dong Lumsohphoh, Lower Mawprem, Shillong.
Ka jingleit ontep ïa I kan long ha ka 1 tarik Ïaïong, 2022, ha ka por 1:00 baje nohphai sngi ha U Lum Jingtep ka Balang Katholik Mawprem.
Ka FKJGP East Jaintia Hills District kala ai ka jingkyrshan kaba pura iaka Dorbar Shnong Thangskai halor ka jingieng pyrshah jong ka ïaka jingwanrah ñiut plastic ka karkhana dewbilat ka Dalmia Cement na shabar ka jylla.
U DH Sumer general secretary FKJGP Khliehriat, ula ong ba ka FKJGP ka sngewkhia halor kane ka jingwanrah ñiut kane ka karkhana dewbilat na shabar bad ka rukom lumthup ïaki ñiut plastic kat shaba lap ba shem ha katei karkhana ka buh ka jingma kaba khraw iaka mariang bad ka koit ka khiah u briew.
“Ka jinglehbymsuidniew ka Dalmia Cement Ltd  iaka dorbar shnong Thangskai wat hadien ba kila pyrshah iaka jingwan rah ñiut ka pynpaw shai ba kane ka karkhana kam burom ia kino kino ki jingpynbeit ka shnong, kumta ka FKJGP ka don ryngkat bad ka bor shnong bad lada donkam ban mih paidbah ruh kan mih ban ai ka jingkyrshan iaka shnong Thangskai," la ong u Sumer.
Ki nongialam ka shnong ka Thangskai ki dei ruh ki nongialam ka FKJGP kiba kynthup ia Alprins Dkhar uba dei ruh u Adviser bad u Welking Swer, Vice President bad lada jia ka ei kaei kaba sniew ne ka jingjia ba sngewsih ia ki bad ia ki nongialam ka Shnong hi baroh ka wei, ka bor pyniaid ka Dalmia Cement Ltd bad ka ophis u Deputy Commissioner East Jaintia Hills District Khliehriat kin shim ia ka jingkitkhlieh.
Ka FKJGP ka pynrem ruh iaka ophis u Deputy Commissioner, East Jaintia Hills District Khliehriat kaba la sngap man man iaka jingdawa jong ka Dorbar Shnong Thangskai ban tuklar ia kane ka jingwan rah ñiut ka karkhana dewbilat na shabar ka Jylla.
Ka Newhill bad ka Pamanik ki khur jingjop haka lympung ïalehkai 3rd Division Football Tournament kaba tip kum ka “2nd Adelbert Laloo Memorial Trophy" ba la pynïaid da ka West Jaintia District Sports Association (WJDSA) ha madan Kiang Nangbah Stadium Ladthadlaboh Jowai haka sngi ba Ar.
Ka Newhill ka la pynliem ïaka Catholic Youth Mihmyntdu da 2-0 lyngba ka kol ba la thep da u Iakiru Dkhar haka minit kaba 10 bad u Aiborlang Sumer haka minit kaba 75.
Ha kawei pat ka jingiakhun ka Pamanik ka la pynliem ïaka Mulang Ialong da 4-1.
Ïaki 4 tylli ki kol jong ka Pamanik la thep da u Benedict Langstang haka minit kaba 10, u Dawan Pakma haka minit kaba 23 bad u Dame Talang haka minit kaba 36 & 70.
Ïaka shikol jong ka Mulang Ïalong la thep da u Waibha Shylla haka minit kaba 64.
Hashwa kine ki ar tylli ki jingïakhun kaba long hapdeng ka Mynso Blazon pyrshah ïaka Mookaswan Dongnein ka jingiakhu kala wai khlem khlem don mano mano ba ïoh pynkhih jar.
Haka sngi Balang ka jingïakhun kan long hapdeng ka Ksehsylle Ïalong pyrshah ïaka Khliehmyntdu Neinchnong haka por 11.
00 baje mynstep, ka Lumchyrmang Mihmyntdu pyrshah ïaka Saindur Mihmyntdu haka por 1.
00 nohphai sngi, ka Moodymmai pyrshah ïaka Ïong-i da hi FC haka por haka por 3.
00 baje janmiet.
Ka jylla Meghalaya bad Assam haka sngi ba Ar ki la soi ia ka soskular ha nongbah Delhi ban pynkut noh ia ka jingiakajia pud kaba la neh mynta la palat 50 snem ha ki 6 tylli ki jaka kiba don hapdeng kine ki artylli ki jylla.
U Myntri Rangbah ka jylla Meghalaya, u Conrad K Sangma bad u Myntri Rangbah ka Assam, u Himanta Biswa Sarma ki la soi ia ka soskular ha ryngkat ka jingdonlang u Myntri ka kam pohiing ka Ri, u Amit Shah.
11 ngut ki nongmihkhmat na ka sorkar Meghalaya bad 8 ngut na Assam ki la don ryngkat ha kane ka jingialang kaba la pynlong ha ka ophis jong ka Ministry of Home Affairs.
Ka jingsoi ia kane ka soskular kaba khatduh ka long ka jingsah kynmaw ha ka histori jong ka thaiñ shatei lam mihngi, ong u Amit Shah.
“Mynta ka sngi ka dei ka sngi kaba kyrpang ha ka thaiñ NE naduh ba u Modi u la long u Myntri Rangbahduh, u la trei borbah khlem shongthait na ka bynta ka thaiñ Northeast", u la ong.
Hadien ka jingsoi ia ka soskular, u Myntri Rangbah ka jylla, u Conrad K Sangma u la ong, “ka long ka sngi sah kynmaw na ka bynta ka jylla Meghalaya bad Assam bad na ka bynta ka thaiñ North East baroh kawei namar ka jingiakajia pud kaba la 50 snem bad ka jingiaknieh jaka ruh ka la don ha ki thaiñ khappud, ngi la shim ia ka sienjam na ka bynta ban wad ia ki lad ki lynti ban pynkut noh ia kine ki jingeh.
" U la ong ba ka jingsoi ia ka soskular ka long hadien ba ladep ban soi ia ka Memorandum of Understanding (MoU) hapdeng ka Meghalaya bad Assam ha ka 29 tarik Kyllalyngkot 2022.
Ki 6 tylli ki jaka kiba ladep ban iapynbeit ki long Tarabari (4.
69 sq km), Gizang (13.
53 sq km), Hahim (3.
51 sq km), Boklapara (1.
57 sq kms), Khanapara-Pilangkata (2.
29 sq kms) bad Ratacherra (11.
20 sq kms), bad ka jingiar ka long 36.
79 sq kms.
Hadien ka jingiakren kaba thikna, bad hadien ba la don ki jingleit jngoh ia kine ki jaka da ki regional committees, la ioh jingtip ba 18 sq kms kan leit sha Meghalaya bad 18 sq km kan leit sha Assam.
Shuh shuh u Conrad K.
Sangma u la pynthikna ba baroh artylli ki jylla kin bteng ban iatreilang na ka bynta ki 6 tylli ki jaka kiba dang sah bad kita ki long ka Langpih, Bordwar, Nongwah Mawtamur, Deshdemoria, Khanduli, Umkhyrni Psiar, Block I bad Block II.
U la ai ruh ka jingkhublei ia u myntri ka kam pohiing ka Ri na ka bynta ka jinglam lynti ka jong u, bad dei na ka daw jong u, ba kine artylli ki jylla ki tylli lang ban shim ia ki sienjam kiba pynthikna ia ka suk ka saiñ.
“Nga ai ka jingkhublei ia u Myntri Rangbah ka Assam na ka bynta ki kam kiba la lah ban pyndep na ka liang ka sorkar Assam.
Nga ai khublei ruh ia ki dkhot ka regional committee kiba la lah ban pynurlong ia kane ka kam bad ia baroh kiba la treilang haduh ba ngin poi sha kaba kut.
Kane ka kam kan nym urlong khlem ka jingiatreilang ki committee na baroh artylli ki jylla," ong u Conrad.
Haba iohi ba kane ka long ka rai kaba biang tam, u Conrad u la ong, “Ngi ngeit skhem ba ka bynta jong kiwei pat ki 6 tylli ki jaka kin sa urlong noh shen bad ngin ioh ia ka suk ka saiñ ha baroh kawei ki khappud.
".
Ka Khimusniang ka la jop da 282 run pyrshah ïaka Umshangiar haka lympung ïalehkai Under-19 Boys jong ka All Jaintia Hills District Cricket Association kaba long ha madan Jrisalein Chutwakhu, Jowai haka sngi Nyngkong.
Ka Khimusniang ka la jop ïaka jingkynting pisa bad kam trai ban tied nyngkong bad ka la kamai 360 run bad duh 7 wicket.
U K Bareh marwei ula kamai 201 run khlem hap (not out) naki 112 ball bad ula lah ban tied 38 tylli ki 4 run bad 2 tylli ki 6 run katba u E.
Dkhar ula kamai 50 run naki 52 ball.
U Tremi Phawa jong ka Umshangiar ula pynhap 2 wicket naki 7 over.
Haba beh ïaka thong Umshangiar ka la lah ban kamai tang 78 runs bad hap lut baroh ki wicket hapoh 13 over.
U Raikut Dkhar ula kamai 21 run naki 10 ball katba u Waibhah Ryngkhlem jong ka Khimmusniang marwei ula pynhap 6 wicket naki 7 over.
Ïaka nam ‘Nam of the Match’ la ïoh da u K.
Bareh uba la kamai 201 runs khlem out.
Ka San Shnong Welfare Association (SSWA), ka Wapung Shnong kila ujor sha u Deputy Commissioner, East Jaintia Hills District pyrshah iaka Jowai Municipal Board (JMB) bad kyntu ia u ban bthah iaka JMB ban wan khat mardor iaki ñiut kiba kala bret pathar ha lynti syngkieng, surok  bad ka wahduid.
Ka San Shnong bad ka Wapung Shong haka jingujor sha u DC East Jaintia Hills District kila ong “ngi kyrpad ïa phi ki bor ha halor ba phin sngewbha ban phah ïa Jowai Municipal Board ba kan leit kit mardor ïa kitei ki ñiut na katei ka jaka lym kumta ngin ïaid da kawei ka lynti".
Ka San Shnong kala ong “Kila wan ban bret ïa katei ka ñuit ha ka 25 tarik Lber, 2022 ha ka por mynmeit.
Kane ka jingleh jong ka Jowai Municipal Board ka buh jingma ïaka Wahduid, mariang bad kiwei kiwei, khamtam ïaki nongshong shnong ba marjan katei ka jaka bad ki nongleit nongwan kiba ïaid lynti najan katei ka jaka," Ka San Shnong Welfare Association (SSWA) ka kynthup iaka shnong Mukhaialong, Cham Cham, Lumchyrmit, Mutong bad Pynthorsale bad kine ki shnong kidei kiba la sdang ban paw haka kam jngoh kai da kaba kila pyrshang ruh ban ai jingiada iaka bynta ba sharum ka Wah Myntdu.
Pynban kane ka jingwan theh ñiut ka JMB ha ki lynti synkieng bad ka wahduid harud surok Mukhalalong – Lumshyrmit Road ka jaka kaba la tip kum ka Mynkhiat bad ha ka Wahduid Myrthe kala theh umpjah iaka jingpyrshang ban iada iaka bynta ba sharum ka wah Myntdu.
“Kane ka jingleh jong ka Jowai Municipal Board kan ktah iaka koit ka khiah ki nong wan jngohkai kumjuh iaki nongshong shnong namar ka jingsma iwtung bad ka jingbret pathar ia ki niut ki nier sha ki um ki wah.
Kine ki wah ki tuid sha ka bynta ba sharum ka wah Myntdu, ka wah kaba la sdang ban khie im bad ai jingiada da ka San Shnong," la ong u Secretary San Shnong Welfare Association Ma Tyrnit Pdein.
Ki nongialam ka San Shnong kiba kynthup ia u Ma P Dkhar President San Shnong, Ma Tyrnit Pdein Secretary San Shnong kynthup ia u Waheh Shnong Wapung Shnong Ma Kduplang Ryngkhlem, Waheh Shnong Pynthorsale Ma  Yooki Phawa  bad kiwei kiwei ki riew rangbah kila jurip ia kane ka jaka ba theh ñiut ka JMB bad kila pynpaw iaka jingsngewdiaw halor ka jinglehbymsuidniew ka JMB iaka koit ka khiah ki nongshong shnong.
Shuh shuh ki sengbhalang ha katei ka thain kiba kynthup iaka JSM, MPUF bad kiwei kiwei ruh kila  ieng pyrshah ia ka jingleh khlem akor bad leh thurmur jong ka Municipal Jowai bad dawa ba kan leit khar biang ia kitei ki ñiut kiba la bret pathar.
Ki nongialam jong ka Shnong Thangskai haka sngi Nyngkong kila leit ban khang syndon ia ka jaka pyllang ñuit jong ka karkhana Dalmia Cement kaba la bthah ka dorbar shnong ban khang naduh u snem 2021.
U Ma Phaibiang Syrti, Waheh Shnong Thangskai ula ong ba kane ka karkhana kaba don hapoh u pud u sam jong ka shnong kala leh bymsuidniew iaka jingbthah ka shnong bad bteng ban wanrah iaki ñiut plastic bad lumthup ha kiba bun ki jaka ha katei ka shnong nalor hapoh ka jaka pyllang ñiut ka karkhana.
Ka bor shnong ka la dep ujor sha u Deputy Commissioner (DC) jong ka East Jaintia Hills ha u bnai February 2022, hynrei la kynnoh ba na kaliang ka ophis u DC ruh kam shym la shimkhia ban leh eiei.
Ka bor shnong kala iathuh ba kine ki ñiut plastic ki dei kiba wan poi na Guwahati, Mizoram, Agartala bad kiwei kiwei ki jaka.
kumta ki nongialam shnong kila maham tyngeh ia ka Dalmia Cement & ruh ia baroh ki Transport bad ki driver kala kit ñuit ka lada dang lap nangne shakhmat ka shnong kan leh da kaba tyngeh nangne shakhmat.
Ka lympung ialehkai 3rd Division Football Tournament kaba la tip kum ka 2nd Adelberth Laloo Memorial Trophy kala sdang mynta ka sngi ha Kiang Nangbah Stadium da ka namjop ka Chyrmang pyrshah iaka Tympang da 5-0 kol.
Chyrmang beat Tympang by 5-0.
Ha kane ka sngi sdang jong ka jingialehkai 3rd Division la mih paw ka hattrick kaba la ioh khyrwit da u Khainme Khlem.
Ia kine ki kol u Khainme ula thep haka minit kaba (15, 58 & 80+1).
Nalor kine ki lai kol la thep sa ar kol da u Niwan Syad (24) bad uArkiru Syad (48) Ha kane ka jingiakhun ka Chyrmang kala tam ha baroh ki liang bad ka Tympang kala hap ban hun iaka namrem kaba bun kol.
Ka lympung ialehkai mynta ka aiom, jait ba dei ka jingrakhe dap 50 snem ka WJDSA ka jingiashimbynta ki kynhun ruh kala kynjoh haduh 39 tylli bad la phiah ha ki phra pool.
Kine harum ki kynhun kiba iashimbynta: Haka Pool-A ki kynthup ïaka Chyrmang Wah, Tympang, Mukhla Umlangshor, Mookyrdup bad Nonglatem.
Haka Pool-B ki kynthup ïaka Mynso Blazon, Mookaswan Dongñein, Mookymphad Mihmyntdu, Lumbhahdakha Wahïajer bad Risingsun Mukhla.
Haka Pool-C ki kynthup ïaka Newhill, Catholic Youth Mihmyntdu, Mookaswan Dongwah, Mupliang bad Madankynsaw Mookyndeng.
Pool-D ki kynthup ïaka Mulang Ìalong, Pamanik, Loompyrdi Ïongpiah, Tpep Pale bad Madan Thadmuthlong.
Pool-E ki kynthup ïaka Ksehsylle Ïalong, Khliehmyntdu Neinchnong Mihmyntdu, Samaro FC, Pateinki Sabah bad Maitshaphrang Mootyrshiah.
Pool-F ki kynthup ïaka Lumchyrmang Mihmyntdu, Saindur Mihmyntdu, Riatsaliya Mihmyntdu, Shangpung Khliehmuchut bad Lumkhangdong Kyndongtuber.
Pool-G ki kynthup ïaka Moodymmai, Ïong i dahi FC, Nangbah Khloopano, Mawsiang FC Nongkhroh bad Myrjai.
Pool-H ki kynthup ïaka Royal Pole Mihmyntdu, Pasyih Cultural and Sports Club, Nangbah Mooknor, Ïooksi Youth Walfare bad Khliehshnong Ïalong.
Ka Society for Urban & Rural Empowerment (SURE) kum shi bynta jong ka jingpyntrei kami a ka Link Worker Scheme kala pynlong iaka Health Camp mynta ka sngi 26 Lber ha ka shnong Moodymmai ka ba hap ka poh ka Thadlaskein Block.
Ha kane ka programe palat 130 ngut ki nongshong shnong ki la wan shim dawai na kane ka health camp.
Haka ne ka programe la don ruh u Dr E Lytan u ba dei u Doctor u ba la pyntbit ha ka bai a dei bad ki khynnnah namar kata ki don ruh bun ki khynnah kiba lawan ban ioh ia ka Medical checkup ha kane ka sngi.
Iaka jingialang ban plie ia kane ka Health Camp la pyniaid da ka kong Darimika Lywait kaba long ka Zonal supervisor jong kane ka project.
Ka kong Darimika Lywait ka la pynshai shaphang kane ka project Link Worker Scheme kaba trei na ka bynta ki briew ki ba lah ban ioh ia ka jingpang HIV AIDS.
Ha ka jingkren jong u Dr E Lytan uba dei u doctor bala pynkyrpang na ka bynta ki khynnah ba trei hapoh ka Jowai Civil Hospital, Ialong u la kyntu ia ki pait nongshong shnong ban shim ia ki jingshakri kiba la ai lyngba ka Sub Center ka ba don ha ka shnong jong ki.
Ha ka jingkren jong u la kyntu ia ki longkmie ba ki wan ai check ialade ha ka por ba ki armet bad kumjuh ruh ban ai tika tikna ia ki khun jong ki.
Ula ong ruh ba lah ban pynkha khun iaki longkmie ruh ha ki sub-centre.
Ha ka jingkren jong ka kong Niwanka Shylla kaba trei kum ka Zonal Supervisor kala batai shaphang ka SURE ka ba long ka seng treimon sngewbha jong ka balang Unitaraian kaba ka ophis jong ka dei ha kompon ka ingmane kane ka Balang ha Jowai.
Kane ka seng kala pyntrei ia ka Link worker scheme ka ba  la bei pisa da ka Meghalaya Aids Control  Society Shillong.
Ia ka jingkren pdiang sngewbha la ioh na ka kong Blosom Passah kaba la mih khmat na ka bynta ka dorbar shnong Moodymmai.
Ka kong Passah kala iaroh ia ka jingling kloi jong ka Seng bad ki doctor ban wan ai jingiarap ia ki nongshong shnong ka shnong Moodymmai.
Nalor jong u Dr Lytan la ia donlang ruh u Dr B.
Nongkhlaw uba long u Medical and Health Officer jong ka Jowai Civil Hospital ban iarap ha kane ka Health Camp.
Baroh kiba sha kane ka chekup kila ioh ruh ia ki dawai.
Ia ki dawai la pynbiang da ka ophis jong u District Medical and Health Officer, West Jaintia Hills bad kumjuh ruh naka ophis jong ka SURE.
Ka Chankylliang Development Society (CKDS) hapoh ka project Link Worker Scheme (LWS) da ka jingkyrshan naka Meghalaya AIDS Control Society (MACS) ka lah ioh sa shisien ban pyllong ia ka Village Level Awareness Camp (VLAC) bad screening na ka bynta u khniang jingpang ba la tip kum u HIV/AIDS.
Ha kane ka Programme lah pyniaid da ka Memjuklet Pala (Incharge) ba dei peit ia ka shnong Rymbai bad la ai jingkren pdiang sngewbha da I Secretary jong ka shnong Rymbai u Mover Lyngdoh.
Hapoh kane ka programme la don ruh ka Resource Person ka Kong Rinibeth Patlong (Programme Manager TI, Khliehriat) kala batai pynsngewthuh ha kaba iadei kumno ban iada bad ban pynduna ia ka jingsaphriang bad pur stet jong u khniang jingpang HIV/AIDS.
La ioh jingbatai ruh na u Dauni Wanemi Sutnga, Zonal Supervisor ba dei peit hapoh ka Khliehriat shaphang u Red Ribbon ia ka Jingmut lane ka Shap (symbol) jong u HIV/AIDS bad kaei ka thong jong ka na ka bynta ka bha ka miat hapoh ka shnong ka thaw hi baroh kawei.
Ha ba ia kren shaphang u HIV/AIDS ka Kong Rinibeth, kala batai ba kumno une u Khniang u ktah ia ka met jong ki briew bad kumno ki lad jingiada khnang ban lah ban kiar na ka jing iabit kumjuh ruh ban pynduna ia ka jingsaphriang sted jong u HIV/AIDS.
Shuh shuh kala ong ba ka jingma ka ap iaki briew jong ka shnong lada kim shimkhia ban sumar bad ban leh ia ka test bad ban dih dawai ha ka por ba biang kalah ban wallam sha ka jingma ban sha ka jingiap ruh de.
Kala pynshlur ruh ia ki khynnah samla, rangbah longkmie bad longkpa ban wan shakhmat ban leh ia ka test khnang ban tip ia ka jinglong lajong bad ka test ruh ka long kaba ai ei da ka sorkar.
Hadien ba lah kut ka jingkren, na ka liang jong ka ophis ka la pyllong ruh ia ka HIV/AIDS bad STI screening kata ban test ia ka snam lada u ne ka briew ki don ne em ia u khniang jingpang.
Bad katto katne ki paid nongshong shnong ka Rymbai ki la ia shimkhia ban wan shakhmat ban leh ia ka screening bad baroh khoit ki la long kiba bha.
Ha kaba Pynwai ia ka Programme la ai ia ki kyntien ai khublei da ka Zonal supervisor Haphadahun Sympli ia baroh ki nongshongshnong ka Rymbai kumjuh ruh ia kiba ai jingkyrshan da kaba ki la pyllait ia ka por khnang na ka bynta ka jingjop jong kane ka jingpynsngewthuh paidbah.
Ka All Jaiñtia PWD workcharge Association kala jied iaki nongkitkam thymmai jong ka haka jingialang paidbah kaba long ha 26/3/22 ha Community Hall Khliehriat west.
Ki nongkitkam thymmai ka All Jaiñtia PWD workcharge Association: President – U Phrangki Wann.
Vice President- U Careme Phawa.
Secretary – U Arki Langstang.
Asst Secretary- U Damehi Kyndiah.
Treasurer- U Philip Bareh.
Ha kane ka jingialang la jied ruh iaki executive member jong ka synjuk.
Na kaliang ka synjuk ha kane ka jingialang, kala pynpaw iaka jingsngewnguh ia MLA ka Mawsynram, u Bah Himalaya M Shangpliang uba la kren ha dorbar Assembly dangshen iaka jingeh ki workcharge jong ka PWD haka 14/3/22 halor ban regularise iaki workcharge bad ban siew iaka tulop katkum ka  Fifth Pay kaba ioh lang kiwei ki shakri sorkar.
Ka synjuk kala ai khublei ruh ia u George B Lyngdoh MLA Umroi, PT Sawkmie MLA Mawlai kiba kyrshan iaka jingrah u bah Shangpliang iaka jingeh ki nongtrei workcharge ha PWD.
Ka All Jaiñtia PWD workcharge Association kala ai khublei ia u Deputy CM u Bah Prestone Tynsong uba la kular ban shimkhia iaka jingeh workcharge bad siew iaka tulop katkum ka Fifth Pay Commission.
Ka jingangnud jong ki 35 tylli ki longïing kiba shong ba sah ha Yiengkieng Myntdu ban seng shnong kala ioh iaka jingmynjur haka Dorbar Elaka jong ka Elaka Jowai ban ithuh noh ïaka kum ka shnong ‘Myntdu’ haka sngi Saitjain.
Kane ka jingïalang paidbah ka Dorbar Elaka Jowai kala long ha phyllaw ïing ka Kong Simple Jones Pakynteiñ ha Yiengkieng Myntdu, Elaka Jowai ba la khot da u Dolloi Elaka Jowai kaba la wan ïashim bynta da ki nongshong shnong bad ki trai jaka ba don jaka ha kane ka kyntoit.
Kane ka shnong Myntdu ka kynthup ïaki nongshnong shnong kiba don ha Liar Kam Kam, Jingkieng Myntdu bad kiwei ki nongshong shnong ba marjan.
Ki jingbun briew ha kane ka kyntoit Myntdu ka long 207 ngut kynthup 112 ngut ki kynthei 95 ngut ki shynrang, ki nongshong shnong kiba la dap 18 snem shaneng ki kynthei ki long 67 ngut ki shynrang 62 ngut bad baroh ki nongshong shnong ki don 35 longïing.
U pud sawdong jong kane ka kyntoit ka long na Mihsngi-Dorbar shnong Caroline Colony, na Sepsngi-Wah Mynkrem, na Shatei- Lair Kam Kam, na Shathie-Dorbar shnong Tympang Ïawmusiang.
Hashwa ban shim iaka jingmynjur, u Dolloi ka Elaka Jowai u Ma Puramon Kynjing, ula ïathuh ba ïaka shithi jingpan shnong thymmai ki nongshong shnong ba shong ba sah ha Liar Kam Kam Yiengkieng Myntdu, ka Elaka ka la ïoh pdiang naduh ka 26.
11.
2021 bad naduh katei hi ka sngi la pynbeit ban pynlong ïaka jingïalang paidbah namar ki nongshong shnong ki don ka hok ban pynsngew ïaka nongrim bad jingangnud jong ki.
Katkum ka shithi, la sdang ïaka ha u snem 1968 bad mynta ki la sngew donkam ban ïoh noh ïa la ka jong ka dorbar shnong kaba pura bad ki la leh shibun ki kam ban wanrah ïaka jingmyntoi haka poh shnong pohthaw kynthup naduh ka jingpynbha pynmiat ïa kane ka jaka ki ïarap bad ki la ai ka jingkyrshan haki jingeh khamtam haka por ka khlam COVID-19.
Hadien ka jingkren u Dolloi la ailad ïaki nongshong shnong ban pynsngew ïaka jingkyrshan ne jingpyrshah jong ki ban seng ïaka shnong thymmai bad baroh ki paidbah ki la mynjur ban thaw noh ïa kane ka shnong ba thymmai.
Katkum aiñ seng shnong ka District Council hapoh Section 20 Clause 2 (a) jong ka Jaintia Hills Autonomous District (Establishment of Elaka and Village and Election, Appointment, Powers, Functions and Jurisdiction of Dolloi/Sirdar and Waheh Shnong) Act, 2015 ba tang hapoh 20 iing bad 50 ngut ki riew rangbah la lah ban seng shnong.
Kumta u Dolloi ka Elaka Jowai ha kane ka jingialang paidbah ula ong ba un rah ia kane ka mat sha ka konsil ban pynsngew iaka jingangnud jong ki nongshong shnong kane ka kyntoit.
Ka jingwan ther jur u slap ha kine ki lai sngi ha khappud Assam Meghalaya kala wanrah ka jingshlei um kaba jur bad shim ruh iaka jingim jong ki lai ngut nongtrei jong ka NEEPCO ha Kopili Hydroelectric Project ha Dima Hasao District.
Kane ka jingjia kala jia haka step sngi Saitjain hadien baka jaka pyllang um (reservoir) katei ka jaka pynmih bording kala bthei bad rong ia kine ki lai ngut kiba kynthup ia u Anupam Saikia Deputy Manager, Jayanta Hazarika Manager jong ka Civil Branch bad u wei pat u nongtrei ba trei contract u Demiraj Johri.
Ia baroh kine ki lai tylli ki metiap kiba la shah rong ha ka umsaw la lap biang iaki da ka jingiarap ki trai shnong bad ki nongtrei ka NEEPCO haka thain 5 Kilo.
La iathuh ba kane ka jaka pynmih bording mynta la bun bun bnai kam shym la treikam namar ba dang iaid ka jingmaramot, pynban kane ka jingshlei um kala wanrah shuh shuh iaka jingjulor kaba bun nalor ba duh iaki mynsiem briew.
U Buromlangki Salahe bad ka Pynhun Chullet kila ioh ban rah iaka nam lahduh haka iakop kiew Mawkyndon ne ka Golden Climb kaba pynlong da ka Jaiñtia Tourism and Environment Society (JTES) ha Jowai haka sngi Saitjain.
Kane ka jingiakop kiew mawkyndon ka JTES ka dei shibynta ban rakhe ïaka lynkhuh snem ba 50 snem ka jingioh jylla ba pura ka Meghalaya.
Kane ka mawkyndon kadei kaba jrong kumba 300 metres kaba don ha Caroline Colony naka surok ban kiar iaka Jowai, ka Myntdu-Lad Nartiang Road.
Ia ka nam lahduh ba ar bad ba lai na ki shynrang la ioh da u Allan Rymbai bad u Teiboklang Biam, katba na ki kynthei ka Phyrnai Kyndait bad ka Nangkiewsuki Slong.
Ki lahduh kila ioh iaka khusnam pisa T.
4000/-, ba ar T.
3000/- bad ba lai T.
2000/- ryngkat bad ka certificate.
Shuwa ban sdang kane ka jingkiew mawkyndon la don ka jingialang kaba lyngkot kaba iadonlang u Deputy Commissioner, West Jaintia Hills District ma Garod LSN Dykes uba la kaweh ruh iaka lama ban sdang ka jingmareh, u Ma MS Lhuid founder member ka JTES, u Ma Philemon Lyngdoh bad kiwei kiwei ki dkhot ka JTES bad ki nongialam shnong ka Caroline Colony.
U Ma Philemon Lyngdoh ula ong b aka jingpynlong ia kane ka Golden Climb kalong ruh shibynta ban pynlong ia kane ka jaka kum ka jaka ban khring iaki nongwan jngohkai kumjuh ruh iaki nongialehkai bad ki samla ban kilan ha kane ka jaka.
Ula ong ba ia kane ka mawkyndon yn shna pynbha lyngba ka skim pynbha pynmiat shnong kaba la ioh naka tnad Tourism bad u kyrmen ha ki sngi ban wan ki dang bun shuh shuh ki nongiashimbynta ha kane ka iakop kiew mawkyndon ne ka Golden Climb.
Ia ki khusnam sha ki nongjop la sam da u Ma Wailadmiki Shylla kum u kongsan haka jingialang kaba lyngkot kaba long ha iing dorbar ka shnong Caroline Colony.
Shuh shuh ka JTES ha ka 23 tarik u bnai Iaiong (April) kan don ka Marathon na Thadlaskein haduh Jrisalein bad hadien kan don ka jingiakop pynkhuid surok ha ki bynta jong ka rud Wah Myntdu.
U Myntri ka Tnad Sports and Youth Affairs, u Bah Banteidor Lyngdoh ula kular ban shna noh shen iaka synthetic track, Tunnel ne ka jaka rung jaka mih ki player, gallery iaka madan Kiang Nangabh Stadium bad yn pynioh kawei ka madan ialehkai Futsal ha sor Jowai.
U Bah Banteidor Lyngdoh ula ong ia kane haka sngi Saitjain haba wan ban khyllie pyrda iaka jingrakhe ia u mawmer ba 50 snem (1972-2022) ka jingiaid lynti ka West Jaiñtia District Sports Association (WJDSA), kaba tip mynshuwa ka Jaintia District Sports Association (JDSA) kawei na ki synjuk kaba seng nongrim ban kyntiew ia kam ialehkai hapoh ka District.
U Bah Banteidor ula kren shai ba angnud eh ban pynioh ia kine ki jingtei shuwa ban poi ka samoi election namar ba WJDSA bad ka Jowai kala dei hok ban ioh ia kine ki jingtei ban kyntiew iaka standard jong ka jingialehkai la haka football, athletic bad kiwei kiwei ki jingialehkai.
“Iaka synthetic track, ka skim ka dei n aka Khelo India bad shuwa ka election ngi dei ban ioh ban plie paidbah ia kane nalor ka gallery bad tunnel ne ka jaka rung jaka mih ki player," la ong u Bah Banteidor Lyngdoh Shuh shuh ula ong ba West Jaintia Hills District da ka jingwan ki jingtei ka WJDSA kan lah shuh shuh ban kyntiew iaka kam ialehkai katkum ka jingiaid ka por.
Kawei pat ka jingkular kaba u Bantei ula khlei kalong ban wanrah iaka madan Futsal ha ryngkat bad ki flood light iaka sor Jowai bad ia ka jaka um pat pynbna, hynrei ula ong baka jingdon kane ka iarap iaki khynnah bad samla ban ioh ialehkai ban lait ngop ha kiwei ki kam ba sniew.
Nakaliang u Bah Bantei ula synniang ruh T.
5 lak sha ka WJDSA bad ula kular ban ai ka kti kamon ka diang naka bynta ban wanrah iaka roi ka par haka kam ialehkai.
Kiwei kiwei kiba don lang ki dei u Myntri ka tnad Social Welfare u Ma Kyrmen Shylla.
Ki nongialam barim bad mynta jong ka WJDSA kiba kynthup ia u Ma EMH Passah Working President, Ma Lammat OO Laloo, Hony General Secretary bad u Founder Member WJDSA Ma SK Lato kila iathuh iaka jingiaid lynti ka WJDSA.
U Ma Patrick Lamare Vice President ula ai iaka jingkren pdiang bad U Ma Kennedy Shylla Joint Secretary ula ai iaka jingkren ai khublei.
La pynphuh pynphieng ia kane ka sngi da ka jingrwai jingshad bad ka dril na ki khynnah skul ka North Liberty Higher Secondary School, Jowai.
Ka District and Session Judge Khliehriat East Jaintia Hill ha ka 17.
03.
2022 ka la pynmih ia ka hukum ban set phatok 10 snem ia u Jimmy Bordoloi ha ka ia dei bad ka jingthmu jong u ban pyniap ia ka lok jong u.
Kane ka hukum la pynmih da ka ïing bishar hadien ba la lap ba u ne u briew u thmu ban pyniap bad pynmynsaw ia ka lok jong u ha Khliehriat East, East Jaintia.
Kane ka jingia kala jia haka 08.
07.
2016 ha ka por 5.
15 PM u ne u briew u la pynmynsaw ia ka lok jong u da ka jingthmu ban pyniap ia ka.
Ka ïing bishar District and Session Judge East Jaintia Hills hadien ka jingbishar kala lap ia kane ka jingleh jong u ne u briew ia kine ki kam bymman bad larai pynrem ia u da ba set phatok 10 ha phatok ha ryngkat ka kuna ba T.
10,000/- tyngka ha poh kakyndon ain 326 IPC bad 10 snem ha phatok bad ka kuna ba 20,000/- tyngka ha poh ka kyndon ain 307 IPC kiba u hap ban shah pynsaja haka juh ka por.
U Andyson Shullai u khun jong I kong Tippor Shullai ba shong ba sah ha Mooralong, Ladthadlaboh, Jowai ula khlad noh haka 25.
03.
2022.
Ka jingpyndep ia kaba sah jong u kan long haka 27.
03.
2022 haka por 3 Pm ha u lum jingtep ka Balang Unitarian Jowai.
U Chanki Langbang ula shah jied kum u Dolloi ba pura jong ka Elaka Shangpung hadien ba ula ioh vote tam haduh 2786 pyrshah ia u kyrtong uba wan ba ar haka jingniew vote kaba long ha MDC Hostel, Iawmusiang Jowai haka sngi Thohdieng.
U Joint Secretary & Returning Officer Dolloiship Election, Jaintia Hills Autonomous District Council (JHADC) u Ma Hatmin Lyngdoh Giri hadien ka jingñiew vote ula pynbna ba u Chanki Langbang ula shah jied kum u Dolloi ka Elaka Shangpung.
U Chanki Langbang uba la ïeng haka muhor jong u ‘Sngi’ ula ïoh khur kumba 5560 vote, u Daeiladmi Sungoh uba ïeng haka muhor jong ka ‘Jingkieng’ ula ïoh 2720 votevote katba u Harising Papang uba ïeng haka muhor jong ka ‘Khlur’ ula ïoh tang 194 vote bad 220 vote pat kidei ki vote kiba shah kyntait (Invalid vote).
Haba ïakren bad ki lad pathai khubor u Chanki Langbang ula ai khublei ïa baroh ki khun ka elaka kiba kyrshan ïa u naduh ka 4 tarik December 2016 ba ula shah thung kum u Acting Dolloi haduh kane ka sngi ka jinglong Dolloi ba pura jong ka Elaka.
Ka jingthrang jingangnud jong ka long ban trei ïaki khun ka Elaka da ka jingïeid bad ngan shakri ruh da ka jingïeid khnang ban skhem ka khyndew ka shyiap jong ka Elaka.
Ula kular ban shimkhia ïaka eh ka shon bad ban ym ñiew ne leh shilliang khmat ïano ïano nalorkata ula kular ruh ban trei naka bynta ka bha ka miat jong ki paid ka elaka baroh kawei.
U Ma Salong Lamare ula shah jied kum u Dolloi ba pura jong ka Elaka Nartiang hadien ba ula jop iaka election Dolloi ka Elaka Nartiang kaba long haka sngi Thohdieng.
U Returning Officer Dolloiship Election, Jaintia Hills Autonomous District Council (JHADC) u Ma Hatmin Lyngdoh Giri ula pynbna u Salong Lamare hadien ba ula ioh vote 3180.
U Ma Salong uba ka shap jong u ka dei ka ‘Sngi’ ula jop da 777 vote ia u kyrtong uba wan ba ar u ma Jemeo Dkhar uba ïeng haka shap jong ka ‘Pyrla’ ula ïoh 2403 vote, u Leibanki Dkhar uba ïeng haka shap jong ka ‘Jingkieng’ ula ïoh tang 141 vote katba u Helpmi Dhar uba ïeng haka muhor jong ka ‘Wait’ ula ïoh tang 36 vote bad 186 vote pat kidei ki vote kiba shah kyntait (Invalid vote).
Kumban shu pynkynman ba kane ka dei ka sien kaba ar ba u ma Salong Lamare ula iakhun iaka kam Dolloi ha kane ka Elaka.
Ka sien kaba nyngkong ka dei ha u snem 2019 kaba jop da u (L) Hepsing Dhar.
Ka District Tuberculosis Control Society, West Jaintia Hills District kala rakhe iaka World Tuberculosis Day ha phyllaw ka jaka treikam jong ka ha Panaliar, Jowai.
Ka matpdeng jong ka World Tuberculosis Day kalong “Invest to end TB, Save Life".
Ka jingrakhe ia kane ka sngi kyrpang jong ka jongpang TB ka hap hapoh ka National Tuberculosis Elimination Programme kaba ka thong jong ka long ban rat dyngkhong ia kane ka jingpang hapoh ak Ri India.
Ka Dr EBV Laloo District Tuberculosis Officer haba ai jingkren ka la ong, ka jingpang TB kadei kawei naki jait jingpang kaba tip kum ka silence killer kaba tang hapoh 3 minit ka lah ban pynïap arngut ki mynsiem briew lada ym shim khia ban sumar haka por kaba biang.
Ka la kyntu ba lada don kiba ïoh ïa kine ki dak ki shin wat kheiñ sting kloi lan leit sha ki jaka sumar ba jan tam bad phah test ïaka kyrkhah bad kumba long mynta ha TB centre ha Jowai la don  ruh ka CB-NAAT test bad ka Microscopic examination.
Ka la ïathuh baki nongpang TB bala wan sha ki jaka sumar ha u snem 2021 ha baroh ar ki District ka East bad West Jaintia kila poi palat 675 ngut bad napdeng kine kiba dih dawai ki long kumba 90%.
Ka la ïathuh ruh ba naka liang ka sorkar ka la pynbiang ïaki dawai ha man ki jaka ai jingsumar bad ki paidbah kim don kam ban siew eiei ruh em.
Nalorkata, ka sorkar lyngba ka Nikshay Poshan Yojana ka ai jingïarap bai bam kaba 500 tyngka shibnai ïa/ka nongpang TB haduh bakut ka jingsumar.
Ka Dr Laloo, ka la khot la wer ïa baroh naduh ki nongtrei ka tnad ka koit ka khiah, ki paidbah ban ïasnohkti lang naka bynta ban pynduh jait ïa kane ka jingpang TB kumba la angnud da u myntri rangbah ka Ri ban rad dyngkhong ïaka hashwa u snem 2025.
Ïaka jingïalang la ïoh ka jingkren pdiang na ka Dr I Khyriem, Sr Medical & Health Officer District Tuberculosis Centre bad la pynkup burom ruh ïaki nongtrei kane ka tnad kumjuh ki ASHA.
Shuwa kane ka ka jingialang ban pynshai paidbah halor ka jingpang TB la don ka bike rally ne ka jingniah thuk thuk paidbah ban pynsngewthuh paidbah halor ka jingpang kaba la sdang na Mihmyntdu ter ter ka surok bah bad ïaid lyngba ka Ïawmusiang bad pynkut ha District Tuberculosis Centre.
Ha kane ka bike rally la rah ryngkat bad ki kor pynsawa ïaki sur jingrwai ban pynsngewthuh ïaki paidbah ban wan sha ki jaka sumar lada don ïaki dak ki shin jong kane ka jingpang kiba long ka jingjyrhoh kaba neh ar taïew ne palat kaba lah ban don ruh bad ka jingshit met, phuh syep mynmiet, jingring swai lane bym bang bam, ka jingat haki gland bad jingjyrhoh snam.
Ka Dorbar shnong Lumshyrmit kaba don hapoh East Jaiñtia Hills District Khliehriat, kala pynbna paitbah ba kan plie biang ïa ki jaka jngoh kai pyrthei kaba don hapoh ka shnong Lumshyrmit.
Ki jaka jngohkai kiba paw bha ha kane ka shnong ki kynthup iaka kshaid Latang, ka Kremlabit (Cave) bad ka kshaid Thwai Thlen.
Ka bor shnong kala pyntip bala khang ia kine ki jaka ha kine ki lai bnai bala dep ka dei namar ka jingmaramot iaka surok ban poi sha kitei ki jaka bad ka shnong mynta ka kynti hadien bala dep ban pynbiang iaki jingdonkam ban shngain u paidbah nongwan kai kala rai ban plie naduh 25 tarik Lber (March) 2022.
Na ka liang ka Integrated Village Co-Operative Society bad ka Dorbar shnong Lumshyrmit ka pdiang sngewbha ïa kiba kwah ban wan kai suwari sha kine ki jaka bad la kyntu ia baroh ban pynthikna ban pynneh iaka jingkhuid jingsuba ban pynneh iaka jingitynnad kine ki jaka.
Ka Incubation Centre, NEHU, Tura Campus ban kyntiew iaka kam ri Sniang ha East Jaintia Hills District kala sam iaki symbai Sniang, ki jingbam sniang bad kiwei kiwei ki mar kiba iadei bad ka kam ri Sniang haka shnong Umrasong, East Jaintia Hills District haka sngi Balang.
Kane ka prokram ka hap hapoh ka North Eastern Hill Program bad kaba pyntreikam da ka Incubation Centre, NEHU, Tura Campus.
La bei pisa ia kane ka prokram da ka MSME jong ka sorkar pdeng.
Ia kine ki symbai Sniang la sam sha baroh ki nongri Sniang ha ki shnong bapher bapher kiba hap hapoh ka Khliehriat & Saipung C&RD Block.
La sam ia kine ki symbai haka jingiadonlang u Deputy Commissioner, East Jaintia Hills Abhilash Baranwal, IAS, u Bah PB Nongpluh, District AH & Vety Officer, Bah L Kharkongor, DPM- DBDU, East Jaintia Hills bad kynhun jong ka Basin nalor u waheh shnong ka Umrasong.
Kumba ju long man la u snem, ka Seinraij Mukhla kan pynlong iaka Chad Sukra haka 26 tarik une u bnai ha madan Iaw Rong Mukhla.
Kane ka tamasa Chad Sukra kadei ka jinglehkmen shuwa ban bet ia u symbai u phniang sha ki hali ki pynthor.
Ha Rilum Jaintia la jan baroh ki Raij ki pynlong ia kane ka tamasa kaba long kum ka jingiakynduhlang jong ki khun ki raiot ka Raij ha ryngkat ki riam tynrai.
Ka Seiñraij Mukhla ban pynphuh pynphieng ia kane ka tamasa ka khot bad wer sngewbha ia baroh sha kane ka Chad Sukra jong une u snem.
U Bah Banteidor Lyngdoh, Myntri ba dei khmih ia ka tnat Sports & Youth Affairs ka sorkar jylla haka sngi Balang da lade u la hiar ban jurip bad khmih da la ki jong ki khmat haba iadei bad ka jingsdang jong ka kam ba iadei bad ka jingmaramot bad tei thymmai ia ka Jawaharlal Nehru Sports Complex, Polo, Shillong Kane ka jingjurip da u bah Banteidor, ka long kum shi bynta ban buddien ia ka kam, kaba ka sorkar ka la buh ia ka thong ba la kumno kumno, ia kane ka kam donkam ban pyndep hapoh u bnai Risaw mynta u snem.
La synralang ia u bah Banteidor ha kane ka jingjurip dei u working president Meghalaya State Olympic Association u bah John F Kharshiing, General Secretary bah Finely L Pariat, u Chief Engineer State Sports Council u bah Bibatdor M Syiem, u bah Paia War Nongbri Asst.
Director Sports & Youth Affairs.
U bah Banteidor haba jubab iaka jingkylli ba suki ka jingtei aika madan, ula pynskan da kaba ong ba ka kam hi kam shym suki kaba long tang hadien I khyndiat por ba la khreh sdang ia ka kam.
U Myntri ula bynrap ba ka jingtei ha kane ka kynti kaba mynta kan kham pher namar structure ka jong ka dei da ka prefab bad pre-engineering ne kiba la dep lypa, hynrei wat la katta ruh u bah Banteidor u ong ba u la khot lang ia baroh naduh u Chief Engineer nangta ia u contractor ban ioh ban iakren bad ban sngewthuh ia ka jingbhah ne mang por  kat kum ba la pruid dak a ka sorkar jylla.
Haba batai kham bniah ia ki jingtei kiba la khreh ban jam shakhmat ha kane ka kut jong kane ka madan, u bah Banteidor, u iathuh ba nalor ka jingkhreh ban shna pynthymmai ia ka madan football, marjan jong kane ka madan katta ka madan Fifth ground ka jingtei kan dei ia ka indoor sports complex, ban bynrap lang wat ia ka pung jngi ne swimming pool bad bynrap biang sa kawei ka indoor stadium ban pynbha bad pynitynnad ia baroh ki sawdong sawkun jong kane ka jaka.
Ha kaba iadei pat bad ka jingkhreh siang ia u artificial turf ia ka madan First Ground ka Shillong Sports Association ka long namar ba ka kam  ophis kam dei ka kam kaba lada ong mynta, mynta hi yn lah ban ioh noh, hynrei u la ong ba hap ban iaid thik pa thik khnang ban ioh ia ka bhah pisa ne sanction.
Ula iathuh ba ka kam jong kane la dep ban pyniaid shakhmat, ia kaba la dep ruh ban pynbiang ia ka jinglut jingsep ne estimate bad u kyrmen ba ka kam hi kan nym slem shuh naka bynta ban khreh ban khot tender noh khnang ban ioh ban sdang ia ka kam.
Haba phai sha madan Second Ground bad bynta ba don mar pyrshah ka rud jong ka Wahumkhrah, ha kaba u la ong ba um kwah ba kan long kumba ka long mynta ha kaba shilliang don ki gallery katba sha shilliang ym don eiei.
Pynban haba iadei bad ki lympung ialehkai, kumba ka long ia mynta ka Shillong Sports Association, naduh bala kham hiar ka jingpang iabit khniang jingpang COVID-19, ka la lah ha kaban pynlong ne wat ban pyndrp ia kiba bun ki lympung ialehkai kum ka 4th Division, 3rd Division, nangta ka 2nd division bad mynta ka la pynkhreh ban pynlong ia ka 1st division bad kumjuh ia ka lympung ialehkai football ki kynthei, ka SSA ka sah pat ha kaban pynlong ia ka lympung ialehkai bna nam ha ka jylla ka Shillong Premier League ne ka SPL.
Halor jong kane, u bah Banteidor u pynpaw ba ka kam hi kumba ka long kadei ba la mang lang naka bynta baroh ar katta ka madan bad gallery, kaba tang hadien ba la khot iaka tender, u contractor uba ioh ia ka kam, mardor un hap ban sdang noh shwa ban siang artificial turf ia ka madan bad ia ka gallery shong ki paidbah lah ban pyndep pat ia ka kham hadien.
Ka jingjied Dolloi thymmai ha ki ar tylli ki Elaka, Nartiang bad Shangpung haka sngi Balang kala long kaba iaid beit iaid ryntih bad ka jingwan thep vote kalong 82.
62 percent ha Elaka Nartiang bad 81.
42 percent Elaka Shangpung.
Ka bor synshar district kala pynbiang iaki bor pahara jong ki pulit ha baroh ki jaka thep vote.
Ha Elaka Nartiang la don 4 ngut ki kyrtong kiba ïakhun ïaka kyrdan Dolloi kynthup ïa Helpmi Dhar uba la ïeng haka muhor jong ka Wait, u Jomeo Dkhar uba ïeng haka muhor jong ka Pyrla, u Leibanki Dkhar uba ïeng haka muhor jong ka Jingkieng bad u Salong Lamare uba ïeng haka muhor jong ka Sngi.
Katba hapoh ka Elaka Shangpung ki don Lai ngut ki kyrtong kiba ïakhun ïaka kyrdan Dolloi kiba kynthup ïa u Chanki Langbang uba ïeng haka muhor jong ka Sngi, u Daeiladmi Sungoh uba ïeng haka muhor jong ka Jingkieng bad u Harising Papang uba ïeng haka muhor jong u Khlur.
Ka jingdon jong ki nongthep vote hapoh ka Elaka Nartiang ka long 7196 ngut na ki 35 tylli ki Shnong katba hapoh ka Elaka Shangpung ka jingdon jong ki nongthep ka long 10,607 ngut na ki 31 tylli ki shnong ba la ïashim bynta tang da ki shynrang.
Na ki 7196 ngut ki nongthep vote ha Elaka Nartiang ka jingwan poi jong ki nongthep vote mynta ka sngi ka long 5946 ngut na baroh 15 tylli ki Polling Station.
Katba hapoh ka Elaka Shangpung pat ka jingwan poi jong ki nongthep vote ka long 8637 ngut na baroh 22 tylli ki polling station.
Ka jingñiew vote kan long haka 25 tarik une u bnai.
Kumba yn shu pynkynmaw hangne ïaka jingjied dolloi bathymmai hapoh kitei ki Elaka la pynlong hadien ka jingkhlad noh jong ki Dolloi ba kynthup u Hepsing Dhar dolloi ka Elaka Nartiang uba la khlad ha u snem 2021 bad u Wenly Dhar dolloi Elaka Shangpung uba la khlad ha u snem 2015.
Mynta ka sngi, ka kynhun ki rang ialehkai athletic ka Meghalaya Athletic Association(MAA) hapoh ka jingialam ka jong u bah Benningstar Lyngkhoi kum u coach cum manager, ki la mih na nongbah ban leit ban iashim bynta sha ka iakop ia mareh ba la tip ia ka kum ka 52nd National Cross Country Championships 2022 ba la buh ban long ha Kohima, Nagaland ha ka 26 tarik mynta u bnai.
Ki kyrteng jong ki rang ia mareh ka jylla ban mihkhmat ialade sha kane ka jingiakob ki long u Kresstarjune Pathaw, Jomsingstar Ramsiej, Mikhel Ramsiej, Hepstarly Lyngkhoi, Danial Lyngdoh Wahlang bad Okitlang Syiemlieh.
Ha shwa ba kane ka kynhun kan mih na ka nongbah, la ioh ia ka jingkitbok kit rwiang ba la ai da u working president ka Meghalaya State Olympic Association (MSOA) u bah John F Kharshiing ryngkat u Treasurer ka MSOA u bah Ksan Warjri bad la iadonlang u Secretary ka MAA u bah Finely L Pariat ha madan jong ka JN Stadium, Polo, Shillong.
The Deputy Commissioner (Supply), East Khasi Hills District has informed that rice under NFSA and Non-NFSA for the month of March, 2022 and Wholemeal Atta is being released through their respective Fair Price shops.
Rice under NFSA and Non-NFSA regular quota will be distributed at the scale of 35 kgs per card at the rate of Rs.
3/- per kg for AAY, 5 kgs per head at the rate of Rs.
3/- per kg for PHH and for non-NFSA at the scale of 7.
215 kgs per household at the rate of Rs.
12.
70/- to Rs.
13/- per kg.
Wholemeal Atta will be distributed for the month of March, 2022 at the scale of 5 kgs per card in urban area and 3 kgs per card in rural area at the rate of Rs.
10.
50/- per kg.
All Fair Price Shops are directed to distribute the quota as soon as the stock arrives and to display the list of beneficiaries and the timing of operation in their respective shops.
The Deputy Commissioner (Supply) also requested all the NFSA beneficiaries to submit their Aadhaar number to the Fair Price Shop dealer for the smooth functioning of the e-POS device.
Any non supply, supply of less prescribed scale or inferior quality may be reported to the office of the Deputy Commissioner (Supply), East Khasi Hills District, Shillong.
(MIPR).
Ka East Jaintia District Cricket Association (EJDCA) ka khot wer sngewbha iaki kynhun ban iashimbynta haka T20 Open To All Cricket Tournament ka ban sdang naduh 2 tarik Iaiong (April) 2022 ha madan ialehkai ka synjuk ha Mookhep.
Ha kane ka tournament yn pyniakhun da ka bol snieh ne deuce ball.
Ka EJDCA kala pyntip ruh ba kino kino ki kynhun, club kiba ym don tiar ialehkai ruh ka synjuk kan pynbiang iaka jingdonkam ki nongialehkai baroh.
Ha kane ka jingiakhun kan don ka cash prize ryngkat ka trophy.
Ia ki jingtip ba khambniah phone ha kine ki nomber 9774860793/ 7005983837.
Ka All Jaintia Cricket Association (AJCA) kala pynbna paidbah ba kan pynlong iaka trial ne ka jingpyrshang ban ioh jied iaki khynnah ialehkai haka kyrdan U-19 ha Jowai haka 26 tarik une u bnai.
U General Secretary AJCA, Ma W Sohlang ula iathuh ba kane ka trial ka dei na ka bynta ki khynnah shynrang.
“Ki khynnah ialehkai kiba shah jied kin mihkhmat iaka synjuk sha ka inter District Tournament 2022 ka ban long haka taiew ba-ar jong bnai Iaiong (April) 2022," ula ong u ma Sohlang.
Ka jingot snem ne ka rta ka long ia kiba kha naduh 01.
09.
2003 bad 31.
09.
2005 kiba lah ban iashimbynta ha kane ka trial.
Ka por ban ai kyrteng ne ka Reporting time kalong ha shuwa ka 7.
45 am ha madan Jrisaleiñ Chutwakhu, Jowai.
Baroh ki khynnah kiba wan sha kane ka trail ki deo ban wanrah ryngkat iaki Original Birth Certificate, Etc.
Kino kino kiba kwah ban ioh jingtip ba bniah phone ha kine ki nomber – 7085717725, 7005110084, 9366448528,7005217560.
Ka Amity Cricket Club ka jop da 7 wickets ïaka Umshangiar haka lympung ïalehkai U-19 Boys’ Cricket League ka West Jaintia Cricket Association ha madan Jrisaleiñ Chutwakhu, Jowai haka sngi Nyngkong.
Ïaka jingkynting pisa ne toss la jop da ka Umshangiar bad ka la kam trai ban tied nyngkong bad ka la kamai 80 run bad hap baroh ki wicket.
U Kamohi Najiar ula lah ban tied 15 run na ki 20 bol katba u Damehi Rangad jong ka Amity ula pynhap 2 wickets naki 3 over.
U Puraki Shadap Passah ula pynhap 3 wicket naki 5 over bad u Chanlangki Lypon ula pynhap 3 wicket naki 4 over.
Haba beh ïaka thong ka Amity ka la kamai 84 run.
U Riata Lytan ula kamai 37 run katba u Puraki Shadap Passah ula kamai 15 run khlem hap (not out).
Na ka liang ka Umshangiar u Tremi Phawa ula pynhap 1 wicket naka 3.
4 over bad u Rishanmi Niangti ula pynhap 1 wicket na ki 3 over.
Ïaka nam of the Match la ioh da u Puraki Shadap Passah uba la pynhap 3 wicket naki 5 over bad kamai 15 runs khlem hap (not out).
Ka Khasi Students’ Union (KSU) Nongthymmai Circle hapoh ka jingïalam u Assistant Organising u Kyrmenlang Mawrie, President KSU Nongthymmai Circle, u Erik Nongkynrih, u General Secretary u Richard Mawkhiew haka sngi Nyngkong ki la pynlong ia ka jingkhynra ia ki bar jylla ha ki bun tylli ki jaka.
Ha kane ka sngi la synrang lang da u Organising Secretary KSU Sengkmie u Ostranic Marbañiang bad kiwei dkhot ka seng ki la leit ban kynra ia ki nongtrei bar jylla haki thaiñ Lawusib, Rynjah, ITI, Thembasuk bad  Mawblei.
Ha katei ka jing kynra ka KSU la don kum ba 289 tam ki bar jylla kiba ym biang iaka Work Permit bad ki kot ki sla kiba pynshisha ba ki dei ki nong India.
Haba ïadei bad ka jingbym biang ki kot kiba donkam na ka liang ka KSU kala phah leit phai ia kine ki bar jylla.
U Kyrmen Shylla Myntri sorkar Jylla uba long ruh MLA ka Khliehriat ula aiti iaka work order ban tei iaka Khnap Thangbru (Eco Crematorium) jong ka Seinraij Shnong Cham Cham.
Ia kane ka work order kaba shongdor T.
33 lak, u Ma Kyrmen ula aiti sha ki nongialam ka Seinraij Shnong Cham Cham haka sngi Saitjain ka taiew kaba la dep.
Ha kane ka sngi la iadonlang u Dy CEM ka JHADC u Lasky Rymbai, Pilin Dkhar chairman ka Seinraij shnong Cham Cham, General Secretary ka Seiñraij Shnong Cham Cham u ma Stop Phawa bad kiwei kiwei ki riew rangbah ka thain.
Ka jingïatreilang ka don ka jingduna eh ha kine ki sngi mynta ha ki katto katne ki jaka, ka mih ka jingbishni jingpihuiñ, ka don ka mynsiem ñiew shilliang khmat, ki nongialam ia kiba shah ialam, ka jingbym kohnguh bad ka jingbym shah synshar la ka long haki ïing ki sem, la haki  balang, ki shnong ki thaw bad haka synshar khadar.
Ïa kane la kren da u Rev WP Marsing haka Jingïaseng Synod Rangbah jong ka Khasi Jaiñtia Presbyterian Synod Mihngi kaba 20 kaba la long haka Balang Presbyterian Barato.
La wan tuid da ki hajar ki riewngeit jong ka Balang Presbyterian kiba hap hapoh ka KJP Synod Mihngi.
Ka Subject Synod kalong “To beh brai ïaka jinglong suk bad ki briew baroh"(Thessaloni.
5.
15).
U Rev WP Marsing ula kren shaphang U Diengduh da kaba pynshong nongrim katkum ka kitab Eksodos lynnong kaba 4 dkhot kaba 21 (Bad u Moses ula shim ïala ka tnga bad ïala ki khun shynrang bad ula buh ïaki halor ka Kada ula leit phai sha ri Ijipt bad u Moses ula shim ïa u ‘Diengduh’ jong U Blei).
Ka kitab Eksodos, ka ïathuh ïaka jingshah ring mraw ki Israel 40 snem bad ka jingpyllait ïaki na ka ri Ijipt ban leit shaka ri Kanan ka ri kaba tuid da ka dud bad ka ngap, ka jingïaid ki Israel naduh ka duriaw basaw haduh u lum Sinai bad ki la poi ha u lum Sinai ha kaba ki la ïoh iaki 10 tylli ki hukum.
Hapdeng ka jingkordit, ki Israel ki  lynñiar ha U Blei bad U Blei ula pynmih ïa u Moses ban ïarap ban pyllait na kane ka lanot bad U Blei ula kular ban don lem ryngkat bad u Moses da kaba u ong to shim ïa une u Diengduh uba la pynkyntang bad ïalam ïaki Israel na ka ri ka Ijipt shaka ri Kanan.
U Moses ula shim ïa u Diengduh jong U Blei bad ula leit sha ri Ijipt da ka jingshlur ban pynpaw ïaki kam bah hakhmat u Pharo.
U Diengduh jong u Moses ula kylla long u Diengduh jong U Blei uba long ka pdeng jong ki kambah.
U Diengduh u plie ïaka bynta ban ïaid, u Diengduh jong U Blei u kyrshan ban ïaid, u Diengduh jong U Blei u pynmih ïaki um ba bang ban dih bad u Diengduh jong U Blei u ai ïaka jingjop thma.
U Rev Marsing ula kyntu ïaki para bangeit ban long kiba ïatreilang ka jingïatylli bad ka jinglong kawei khnang ban lah ban jop ïaki jingsniew kiba bun jait ha kine ki sngi kiba mynta.
Ki Balang, ki District, ki Presbytery, ki Synod bad wat haduh PCI ne Assembly ki don shibun ki kam ban pyndep lada ym don ka jingïatreilang ki sahkut tang haki rai yn nym lah ban pyntreikam ïaki.
U Rev Marsing ula kyntu ïaki para bangeit ban kynmaw ïa U Blei haki por baroh ba un don ryngkat haki lynti ïaid ban lait na ka jingma jingmynsaw bad na ka jingïap ruh bad la kyntu ba ymdei ban sngewsarong haba ïoh ïaka jingkoit jingkhiah ne haba don haka jingsuk jingsaiñ namar ka Ktien U Blei ka maham ïa kata.
Hadien ba la dep ban sam ïaka khubor naka Ktien jong U Blei la ïohsngew ruh ïaki jingrwai Choir na ki Jingiaseng Samla kiba kynthup iaka Balang Presbyterian Moopala, Demthring, Barato bad ka Standing Choir KJP Synod Mihngi.
Hashwa kane haka jingïaseng 10.
30 la ïoh ka jingkren na u Rev S.
Lamare bad ki jingrwai Choir na ka Jingïaseng Samla balang Presbyterian Mowtyrshiah, Shnongpdeng, Moobakhon bad Standing Choir Mowkaïaw Presbytery haka jingïaseng kaba la pynïaid da u Moderator Rev.
S.
Lamare.
Ka jingïaseng Synod Rangbah jong ka Khasi Jaiñtia Presbyterian Synod Mihngi kaba 21 kan long haka balang Nangbah haka 16 tarik 17 tarik Lber 2023.
U Deputy Chief Executive Member jong ka Jaintia Hills Autonomous District Council (JHADC) Ma Lasky Rymbai haka sngi Saitjain ula plie paidbah iaka ïing treikam jong ka Seiñraij Shnong Cham Cham.
La iadonlang ruh u Myntri Sorkar u Ma Kyrmen Shylla, u Chairman ka Seiñraij Shnong Cham Cham u ma Pilin Dkhar, General Secretary Shnong ka Seiñraij Cham Cham u ma Stop Phawa, Publicity Secretary ka Seiñraij Shnong Cham Cham Iahphang Dkhar bad kiwei kiwei.
Ïa kane ka iing la tei haka jinglut kaba T.
4lak kaba la bei pisa da ka JHADC.
U ma Lasky haba kren ula ong ha ka thain Tuber la bun ki Seinraij kiba la ioh iala ka jong ka iing treikam naduh ba ula long MDC bad u kyrmen ba u nang lah shuh shuh ban theh kiwei kiwei ki kam pynroi da ka jingiatreilang bad ki nongshong shnong bad ki seinraij  bapher bapher.
La pynphuh pynphieng ia kane ka jngplie ia kane ka iing treikam da ka jingrwai na ki seng longkmie jong ka Seiñraij Shnong Cham Cham.
Ka Raij Jowai hapoh ka jinglam khmat u Dolloi Puramon Kynjing kum u khlieh ka niam khlieh ka Elaka haka 19 tarik une u bnai dang step phyrngap ryngkat ki wasan bad ki kni na man ki longïing jong ki khun ka niamtre ki la ïamih na ïing Langdoh ban leit pyndep ïaka lehniam Thoh Langdoh ban ainguh ai dem ha ka Duwan Kñia ba don ha Law Kyntang Law Langdoh jong ka Raij Jowai.
Katkum ka jingngeit ba ha kane ka sngi Thoh Langdoh, hapoh ka Raij Jowai ki khun ka niamtre kim ju bit ban leh kino kino ki kam kiba long pyrshah ïa ka adong niam adong blei, kata ka mut la adong pyrshah ba kim bit ban trei ban ktah da kaba pynkha, pynmong ne pynsniewdur ïa ka mariang namar ba kane ka sngi ka long kawei na ki sngi ban pyni hakhmat ka pyrthei ïa ka jinglong kordor bad kheiñ kor kheiñ burom ïa ki jingkyrkhu ba ka mariang ka ai ïa u khun bynriew.
U Dolloi Puramon Kynjing haba batai shaphang kane ka sngi, u ong ba ka jingdon ki Law kyntang Law Langdoh ka long ka jingkyrkhu bakhraw ïa u khun bynriew ha kaba ki diengheh diengsan ki mih ki plung ban ai ïa ka um bad sei ïa ka lyer pynngad kiba long ka jingmyntoi bakhraw ïa ka shnong ka raij kumta ban sumar bad pynneh pynsah ïa ka jinglong kyrpang jinglong kyntang jong ki ka long kaba donkam na ki por sha ki por bad kyrpang ruh ha kum kane ka sngi Thoh Langdoh, kaba long ka sngi ba la dep adong ba ymbit ban leh kino kino ki kam ki ba long pyrshah ïa ka adong niam adong blei.
Shuh shuh u Dolloi ula kitbok kitrwiang ruh ïa ki khun ka Raij ka shnong bad Elaka ba da ka jinglah ban pyndep ïa kane ka lehniam Kñia ainguh aidem, ki khun ka raij ka shnong bad elaka kin ïoh ïa ka pyrthei mariang ba bit ba biang ha baroh ki liang bad ruh u khmih lynti ba ki khun ka Raij ka shnong baroh kin ïoh ban ïashim bynta ha ka Shad Niam Behdieñkhlam mynta u snem ha ryngkat ka jinghun jingsuk mynsiem bad ka jingiphuh iphieng.
Kum ban shu ppynkynmaw ba ka Dorbar Ki Soo Langdoh ba kynthup ia u Kongwasan Langdoh Chyrmang, Langdoh Jowai, Langdoh Tuber bad Langdoh Ialong kila dep pynbna iaki tarik Shad Niam Behdieñkhlam jong u snem 2022.
Ka Behdieñkhlam haka Raij Chyrmang kanlong haka 1 tarik Jymmang, ha Raij Jowai ha u bnai Naitung (July) 14 tarik, ka Raij Tuber haka 22 tarik u Naitung (July) bad ka Raij Ialong 7 tarik u Nailar (August).
Ka Meghalaya State Government Employees Federation (MSGEF), Jaiñtia Hills Unit kala pyntip ban kan pynlong iaka 9th U Kiang Nangbah Indoor Games Competition ka ban sdang naduh ka 4 tarik Iaiong haudh 7 tarik Iaiong ha Jowai.
Ia ka jingiakop ialehkai carrom yn pynlong ha Ground floor DC Office, Jowai bad iaka Badminton ha indoor sports hall ka Seiñraij Jowai ha Tpeppale, Jowai.
Ka jingialehkai carrom board kan long haka por 11 AM, katba ka Badminton haka por 6 pm.
Ki kyrdan iakhun ki kynthup iaka Men’s Single, Men’s Double.
Shuh shuh la pyntip ba ki nongtrei bank bad ki hospital ruh kilah ban iashimbynta ha kane ka jingiakop.
Ka tarik ba khatduh ban pynpoi bai  rung ne entry fee kalong haka 29-3-2022 shuwa ka por 6 pm.
Iaki jingtip ba khambniah lah ban ioh na u secretary Indoor MSGEF u ma Teddy Laloo ha une u number +91 9366115391.
Shiphew snem hadien ba la seng ia ka, na ka liang ki bor pyniaid jong ka Shillong Cricket Academy ne SCA ki la shim ia ka sien jam ban kynriah noh ia kane ka shlem ai jinghikai ka jong ki na kut ka madan ialehkai kriket jong ka JN Stadium, Polo sha ka madan ialehkai ba thymmai jong ka dorbar shnong Lawsohtun ba don ha ka Block VI.
Ka jinglah ban seng ia kane ka shlem ai jinghikai ha kane ka jaka ka dei lyngba ka sokular (agreement) kaba la soi ha ka 17 tarik u bnai Ïaiong u snem 2021.
Ka jinghap ban kynriah noh ia ka jaka ai jinghikai jong ka SCA ka jia long ba hadien ba ka jylla Meghalaya la pdiang bad ioh jingithuh ia ka da ka BCCI bad ka jingioh ban aireng ha ka lympung ialehkai kriket ba heh jong ki jylla ha ka ri ka Ranji Trophy, ka madan ialehkai kriket mynta ha JN Stadium hadien ba la pynbha ia ka madan  ka jong ka, la sngewthuh ba da lei lei yn nym lah shuh ban shu pyndonkam pathar ia ka lait noh tang ia kino kino ki jait jingialehkai jong ka MCA bad ki jong ka BCCI.
Haba iadei bad ka jingkynriah noh iua kane ka shlem ai jinghikai, mynta ka sngi ka 19 trik Lber 2022, ka la don syndon da ka jingialang ban plie paidbah ia kane ka shlem ai jinghikai, ia kaba la pynlong ia ka da ka dorbar shnong jong ka Lawsohtun bad ba la wan ban sakhi bad don ryngkat lang u MLA u ba dei artad u Myntri  jong ka sorkar jylla u bah Hamletson Dohling, u Rangbah shnong, ki dkhot nongkitkam ka jong ka Lawsohtun Sports Club, u Naba Bhattacharjee ba dei u convenor jong ka task force ka BCCI ha North East,  ki nongkit kam ka Shillong Cricket Academy, ki nonghikai (coaches) ki khynnah ba ialehkai bad kumjuh ki kmie ki kpa jong ki khynnah.
Ha ka jingkren kum u kongsan,u bah Hamletson Dohling u la ong ba kane ka sngi kam dei ba ka long kyrpang tang ia ka SCA, pynban  wat ia ka constituency ka jong u, hadien ba ka SCA ka ka wan shakhmat ban seng ia kane ka shlem ai jinghikai ha kane ka jaka, da kumta u bah Hamletson u sngew ban ai khublei kyrpang ia ki nongpyniaid kane ka shlem ai jinghikai, halor ka jingkloi ka jong ki ban wan ban seng syndon da kane ka shlem ai jinghikai hangne hapoh ka shnong ba hap ha ka constituency ka jong u.
U Bah Hamletson um lah ban khlem da ai khublei ia ki dkhot nongkit kam ka dorbar shnong bad kumjuh jong ka sport club ka Lawsohtun, kiba long kiba iohi jngai bad ba da shim khia shisha na ka liang ka jong ki ban pdiang syndon ia ka jingtyrwa na ka liang ka SCA ban shah ia ki ban seng ia kane ka shlem ai jinghikai ha kane ka jaka, kaba da kylla ka kren shai kdar ba da kumno ba ka dorbar shnong bad kumjuh ka sports club ka Lawsohtun ki thrang ban sliang ban kyntiew ia ka kam ialehkai khamtam ia ka kriket hangne hapoh ka jylla Meghalaya.
Haba ai jingkren lang ha kane ka jingialang u Rangbah shnong ka Lawsohtun u bah Hariberth Rynjah, ha kaba nyngkong eh u sngew ban pdiang sngewbha ia ki khynnah rit bad ia ki kmie ki kpa ki jong ki kiba la rung ialade sha kane ka sshlem ai jinghikai jong ka SCA kaba naduh mynta ka sngi, ka jingbteng ban ai jinghikai kan dei noh ha kane ka jaka ba thymmai.
U bah Rynjah u la wan shakhmat ban pynpaw ia baroh ba haba iadei bad ka jinglong jingman ha ka shnong, u la kren shai kdar ba ym donkam satia ban khuslai wat nym tieng haba leit sha kane ka shnong namar u kam ba ka dei ka shnong kaba don hapdeng ka jingsuk bad long artad kaba shngain, nalor katta ia ki sawdong ki sawkun ba ker tawiar ia kane ka shnong dei da ki jaka, ki wahduid bad ki khlaw ba khuid ba suba.
U Bah Rynjah u kyrmen ba da ka jingwan ban seng ia kane ka shlem ha kane ka jaka ka shnong ka jong u, u ngeit skhem ba un sa ioh ia kiba bun bah ki jingmyntoi hapoh ka shnong, da kaba u kyntu ruh ia ki kmie ki kpa jong ki khynnah ka shnong Lawsohtun ba kin shim ia kane ka kabu ban phah ia la ki khun jong ki ban pynrung kyrteng ialade sha kane ka shlem ai jinghikai.
Haba ai ia ka jingkren maitphang ha kane ka jingialang u Director ka SCA u bah Gideon Kharkongor, u ong ba hadien shiphew snem ba la seng ia kane ka shlem ai jinghikai, la lah ban sei ruh ia ki nongialehkai ba kynsai naka bynta ka jylla ha ka kyrdan iakhun jong ka U-16 kaba long ka jingsarong ia ka SCA hi baroh kawei.
Pynban ha kine ki shiphew snem jong ka jingiaid lynti, kum ki nongpyniaid kim shym la lah ban iald lait na ki jingeh kaba iai ban syrtap pa syrtap, kaba kawei na ki jingeh dei ia ka jingbym lah ban ioh pyndonkam tikna shuh ia ki jaka ban ia kilan.
Shwa ban kynriah ia kane ka shlem ai jinghikai ha kane ka jaka, u bah Gideon, u iathuh ba ka SCA ka la pyrshang ban wad ha kiba bun tylli ki shnong ia kum kane ka jaka kum sha Lumpyungngad, ha Secondary School, pynban u bah  Gideon u ong ba ka SCA ka long kaba donbok ba ka dorbar shnong Lawsohtun, kaba hapoh shi snem jong ka jingiakren bad pynbeit, daka mynsiem kaba jynsur, ki la kloi ban pdiang ne ban ailad ia ka SCA ban shah ban pyndonkam ia ka, kaban iai sah pyrto junom.
Ha kane ka sngi na ka liang u Naba Bhattacharjee, u la wan shakhmat ba un noh synniang sha ka dobar shnong Lawsohtun, kum ka dak ka jingsdang ban pyntyllun shakhmat ia  kane ka shlem ai jinghikai.
Ka HUCC kala jop da 10 wicket iaka Khimusniang haka sngi sdang jong ka U-19 Boys’ Cricket League jong ka All Jaintia Cricket Assocaition (AJCA) kaba long ha Jrisalein Chutwakhu, Jowai haka sngi Saitjain.
Haba phai sha ka jingiakhun iaka toss ne ka jingkynting pisa la jop da ka Khimusniang bad kala kam trai shuwa ban tied.
Ka Khimusniang kala kamai 65 run bad liem lut baroh 10 wicket na ka 14.
5 ober.
U Kenite Bareh ula kamai 13 runs bad na ki nongkawang ball ka HUCC u Maremdor Sutnga, Neheimaia Gatphoh bad Chwamiki Ryngkhlem kila khur mar 2 wicket.
Ha HUCC kala kynjoh iaka thong kaba la buh ka Khimusniang tang hapoh 3.
4 ober.
U Deilangki Passah ula kamai 25 runs naka 12 ball, u Heyomiki Ryngkhlem 24 runs na ka 9 ball.
U Neheimaia Gatphoh ula khur iaka nam man of the match da kaba jingioh khur 2 wicket bad ai run tang 4.
Ki khynnah ïalehkai ka Ferdy School of Martial Arts kila tyngshain bad khur bun ki namjop haka lympung ialehkai 19th Meghalaya State Level WUSHU Championship 2022 kaba pynlong da ka Meghalaya WUSHU Association (MWA) dangshen ha Madanrting Indoor Hall, Shillong.
Kane ka skul hikai ialehkai martial arts kala khur 22 tylli ki takma kiba kynthup iaka Ksiar, Rupa bad Rnong.
Ki bor pyniaid jong ka Ferdy School of Martial Arts kim lah khlem da pynpaw iaka jingkmen hadien ba ki khynnah ialehkai jong ka, kila lah ban ialehkai bha ha kane ka lympung bad kala kitbok kitrwriang ïa ki rangkura jong ka ba kin dang lah ban leh bha shuh shuh ha ki jingialehkai ha ki sngi ban sa wan.
Ki khynnah ialehkai kiba jop ha kane ka lympung: Fedrick khongsit – Gold Obadaia kelphung -Gold Mewanaibok kharbuli -Gold Duren Mena -Gold Dorian Dean M Nongrum -Gold Ïarihun Nongkhlaw -Gold 7.
Rifiness Warjri -Gold Lateijanai Lyngdoh Nongbsap -Gold Fivestar Bareh -Silver Bantiplang khongwir -Silver Sangi ovanni Bhoi -Silver Rayian M Nongrum -Silver Kaugia yesmine Talukdar -Silver Debory Lalrohnem Sungte -Bronze Ricky Mukhim -Bronze Donbok Nongrum -Bronze Rwtwm Chowdhury -Bronze Jub pa u Juh Nongtdu -Bronze Onesimus M Malngiang  -Bronze Desent Sungoh -Bronze Marvisha Sohklet -Bronze Pailaremdor Syiem -Bronze.
U khun bynriew u dei u jingthaw uba kongsan u ba pynjot pynpra iaka sawdong sawkun ka mariang.
U briew u dei uba lap nyngkong iaka ding bad hadien la wan sa ka jingstad ha u briew kaba la nang nang roi, pynban ka jingwan ka stad saian bad ka technology kala nang pyntroin pynban iaka sawdong sawkun ka mariang.
U khun bynriew ula kylla ka rukom im nadong hadong, naduh ka bam ka dih bad jingpynmih iaki ñiut ki ñier ki jakhlia jakhlait kiba har rukom kiba ktah iaka koit ka khiah ka mariang bad baroh ki lai phew jingthaw.
U Snem 2021-2022 u dei u snem jong ki ñiut iaka Jowai : Naduh u bnai Lber 2021 hadien bala pyrshah ka Khasi Students’ Union (KSU) bad ki 7 shnong kiba don marjan ka jaka bret ñiut ha Mynkjai, ka Jowai haduh mynta kam pat ioh iaka jaka theh ñiut kaba pura.
Ka jingpyrshah jong ka KSU bad ki 7 Shnong ruh ka dei kaba shong nongrim namar maki ruh ki don ka hok ban ioh iaka sawdong sawkun kaba khuid namar ka jingtheh ñiut ha katei ka jaka kala long shaba palat liam kaba iaid shabar ka kyndon aiñ sorkar ban bret ñiut.
Ka Jowai ruh ka don ka hok ban ioh iaka jaka bret ñiut kaba paka.
Ki ñiut kiba mih ha Jowai kim dei tang na ki nonshong shnong ka Jowai, hynrei na u khun bynriew uba wan ban kamai kajih ha kane ka sor bah jong ka West Jaintia Hills District.
Ka Jowai Municipal Board kala pyrshang ban wad iaki jaka, hynrei kane ka tnad kaba hap hapoh ka tnad pynroi sor kala phiel ban ioh iaka jaka hadien bala kynnoh ba kane ka tnad kala lyndet iaka rukom treikam bad thmu ban thied jubor iaka jaka khlem ka jingmynjur u paidbah.
U Paidbah na kylleng ki shnong kim don ka jingshaniah ia ka Jowai Municipal Board, namar ba ki tieng ba ki jaka ba pyndonkam kane ka tnad kin shu long tang kum ki jaka theh ñiut ne dumping ground.
Ka Jowai Municipal Board katkum ka jingpynbna jong kala tyrwa ban thied iaka jaka ban shna iaka jaka theh ñiut katkum Solid Waste Management Rules 2016, hynrei kaba lyngngoh pat wat u Myntri Pynroi Sor, u Sniawbhalang Dhar haka jubab jong u iaka jingkylli u MLA ka Umroi Bah George B Lyngdoh haka dorbar mang tyngka kaba dang shu dep um shym la lah satia ban ai ka jubab kaba shai kaba kumno ka jaka bret niut ka Jowai Municipal Board kan shna.
Kane ka wanrah jingkylli kaba bun balang bad ki sah haka umdum.
Kane ka jingeh ïaki ñiut ki ñier kalong ym tang ha Jowai , hynrei ha sor Shillong , Tura , Ri Bhoi , pynban ka sorkar dang mynta ka sdang ban khih khohreh ban wad iaki jaka ban bret ïaki ñiut katkum ka rukom stad saian, hynrei ka plan pat imat dang sha suiñ.
Ka por kala dei eh ban pyni da ka kam ne ka khih paidbah (people movement) ban iakhun iaki jaboh plastic : Kane ka jingbym lah ka Jowai Municipal Board ban lum iaki ñiut ha Jowai kala pynlong ia kawei ka seng kaba Khooid Ya ka Wah Myntdu (KYKWM) ban pynkhih ia u paidbah ban ialap pynsngewthuh halor kumno ban pynkylla ïaki ñiut ba pyut sha ka spah bad ka jingbam na ka bynta ki jingri jingdup.
Ia kane ka jingai jinghikai la pynlong ha ïingdorbar ka Lion Mission Compound bad la wan ban ai jinghikai da seng Society for Urban & Rural Empowerment (SURE) haka sngi Thohdieng.
U Dr Rev HH Mohrmen president Society for Urban & Rural Empowerment (SURE), Jowai ula batai halor ka waste to wealth.
Ula batai kumno ban pynduna ban pyndonkam bad ban pynkylla thymmai biang ïaki mar ba pynmih khamtam ba pynmih da ki plastic.
Ula batai ïaka rukom bret ñiut kiba pyut (biodegradable waste) kiba lah ban pynkylla kum ki sboh katba ki bym pyut (non biodegradable waste) pat kiba lah ban shna pynthymmai biang bad ban pyndonkam biang ïaki.
U Habandajop Lyngdoh uba long u nongtrei jong ka SURE ula ai ka jingbatai kumno ban pynkylla ïaki ñiut ba pyut kiba mih na ïing shet ja sha ka jingbam sniang bad sha ka sboh ban pyndonkam haka rep ka riang.
Kawei pat ka rukom shna sboh kaba ula batai kadei ka sboh ‘Bokashi’ ka buit shna ñiut ki nong Japan kaba da pdem ïaki ñiut kiba pyut kiba mih tang nakaba tam ban shet jingshet ha ïing ne ka Kitchen Waste.
Kane ka sboh ka ban por tang 14 sngi ban pdem iaki jhur ki jhep, ka doh ba tam ban ïoh iaka sboh organic kaba lah ban pyndonkam pat haba thung jingthung naduh ki syntiew ki skud haduh ki jhut ki jhep bad kiwei kiwei ki mar rep mariang.
