Kham hashwa, na ka liang ka MBA ka la pyn bna ia ki rangiakura ki ban mihkhmat ia ka Jylla ha kane ka lympung.
“Na ka bynta ka Meghalaya, ka long ka kabu ksiar ban pynlong ia kane ka lympung namar ka long kum ka jingai mynsiem ia ki rangiakura kiba dangkhie dangsan ba kin nangkiew shaphrang," la ong u Kharpran, uba long uwei na ki coach ka kynhun ialehkai ka ri India kaba la iashim bynta ha ka Asian Games kaba la long ha China.
Shillong:Ka jingtrei ia ka surok Shillong Dawki, kaba la sdang trei naduh u snem 2020 bad mynta, ka la iaid la lai snem kynthih, hynrei ka jingtrei ia katei ka surok, ka dang sah khongreng, haduh ha kine ki sngi bad ha ka jingwad jingtip jong U Rupang, la iathuh ba ka package 1, ka la dep da 6.
6 percent, ka package II, ka la dep da 16.
70 percent, ka package IV, ka la dep da 25.
40 percent bad ka package V, ka la dep da 6.
3 percent.
Ha kaba iadei bad ka lynti iaid kaba thymmai, na bynta ka Pynursla Bye pass, ka jingpynkhreh, ka la nang iaid shakhmat, tangba kat haduh mynta, ym pat lah satia, ban pynkhreh ia ka lain kaba thymmai, ong ka NHIDCL.
Katei ka tnat, ka iathuh shuh shuh, ba ka surok ha Mawshun bypass, kaba 2.
183 Kilometre, ka dang sahkut, haduh ha kine ki sngi, dei tang, na ka daw jong ka jingbym ioh satia ia ka jaka bad la ong shuh shuh, ba ka Meghalaya, ka hap ha ki jaka jong ka Sixth Schedule bad ka sorkar, ka don ia ka bor kaba tlot, ha kaba iadei bad ka jingshim jaka bad kumta katei ka dei ka phang, kaba pynthut shibun ia ka jingtrei surok bad halor katei, na ka liang ka MoRTH bad ka NHIDCL bad ka sorkar jylla, ki dang iai thawlad ban pynbeit ia ka jingshim ia ki jaka puta.
Katba kum ka jingioh jingtip jong U Rupang, kumta, ka paw shai, ba ka NHIDCL, kam pat ioh kontraktor satia, na ka bynta ban pyntrei ia ka package IV bad ka package V bad ka jingtrei ia kitei ki jaka, kiba hap sharum Pynursla, kan dang shimpor slem.
Shillong: Baroh arngut, ki sdang na u dak A bad kitei ki ieng, na bynta ka kong Mazel Ampareen Lyngdoh, kan dei ka kyrtong jong ka seng NPP, na bynta ka elekshon MP, na Shillong Constituency, katba ka Agatha Sangma, kaba dei ka MP, ba mynta, kan dei ka kyrtong na Tura Constituency.
La pynbna ia kitei ki kyrteng, da U bah  Prestone Tynsong, State President jong ka seng NPP, mynta ka sngi ha Shillong.
Shillong:Saw tylli ki projek hapoh ka skhim PRASAD – Pilgrimage Rejuvenation And Spiritual Augmentation Drive na ka bynta ka jylla Meghalaya ki dei kiba la pyllait ha ka International Tourism Mart kaba 11- ka jingkyntiew ia ki jingdon jingem na ka bynta ki nongleit pilkrim sha ka iingmane jong ka Balang Presbyterian ha Nongsawlia, Nartiang Shakti Peeth, ka pung Aitnar bad ka Charantala Kali Temple.
Ia ka International Tourism Mart kaba 11 la plie ha ka 12 tarik Naiwieng ha nongbah Shillong da u Myntri Khynnah jong ka Sorkar Pdeng ba dei khmih ia ka Tnat Kam Jngoh kai, u Shripad Yesso Naik ha ka jingiadonlang u Myntri Rangbah u Conrad K Sangma.
Hapoh ka Skhim PRASAD ka tnat kam jngoh kai jong ka Sorkar Pdeng ka la sanction 8 tylli ki projek kaba kot T.
256.
45 klur na ka bynta ka jingkyntiew ia ki jaka leit pilkrim ba la ithuh ha ki jylla ka thain shatei lammihngi.
Ka Durga Temple ha Nartiang ka dei ka jaka kaba khring bha ia ki briew kiba leit jngoh ia ka deiriti ha Jaintia Hills bad kane ka don hajan ka jaka kaba bun bha ki mawbynna.
Ka iingmane jong ka Balang Presbyterian ha Nongsawlia, kadei kaba la shna ha u snem 1846 da u Thomas Jones, kalong kawei na ki iingmane ba la rim tam ha ka thain shatei lammihngi jong ka ri.
Ka pung Aitnar kadei ka bynta ba kongsan jong ka lehniam Behdienkhlam, ka jinglehniam kaba heh tam jong ki Pnar.
Ka Charantala Temple ha West Garo Hills kadei ka jaka mane kaba kongsan na ka bynta ki jaitbynriew Hajong bad ki Koch ha ka thain bad kane ka jaka ka khring ruh ia bun ki briew kiba nabar.
Ka Sorkar India ka la plie ia ka skhim PRASAD ha u snem 2014-2015 hapoh ka Tnat Kam Jngoh kai.
Ka jingmut ba pura jong ka Skhim PRASAD kalong ‘Pilgrimage Rejuvenation And Spiritual Augmentation Drive’.
Kane ka skhim ka phaikhmat ban kyntiew bad ithuh ia ki jaka leit pilkrim ha kylleng ka ri ban kyntiew ia ki kam jngoh kai kiba iadei bad ka niam.
Ka thmu ban pyniasoh ia ki jaka leit pilkrim ha ka rukom kaba la pynkhreh bha bad kaba lah ban iaineh kaba don lut ki jingshakri na ka bynta ki nongjngoh kai.
Ka jingkiew ki kam jngoh kai ha ka thain ka shong ha ki kam jngoh kai kiba iadei bad ka jingleit pilkrim.
U Myntri Rangbah jong ka jylla Meghalaya ha ka jingialang plie u la pynpaw ka jingkmen ba ka nongbah Shillong ka ioh ban pynlong ia ka International Tourism Mart ha ka sien kaba ar.
U la ong ba ka Sorkar India, hapoh ka jingialam jong u Myntri Rangbah duh, ka bteng ban pynthikna ba ka thain shatei lammihngi ka kiew ryngkat bad ka ri baroh kawei da kaba plié lut ia ki lad kiba don ha ki kam bapher bapher ka ban wanrah ia ka lawei bad ka ioh ka kot kaba kham bha ia ka thain.
U la pynpaw ruh ba ka International Tourism Mart ka la long kaba kongsan ban plié ia ki lad kiba don ha ka thain shatei lammihngi kiba iadei bad ki kam jngoh kai, da kaba pyni ia ka deiriti ba kyrpang jong ka thain, ka pateng, ki dustur tynrai bad ki tiar bad kalong ka jaka pdeng ha kaba kito kiba don bynta ha ki kam jngoh kai ki lah ban pyniasoh bad ki nongthied kiba nabar ri bad kumjuh ruh na ka ri.
Shillong:U bah Sainkupar Nongtraw, General Secretary cum Publicity Secretary jong ka seng Hynñiewtrep National Liberation Council (HNLC), haba thoh ha ka facebook page jongu, u la thoh ba da kaba niew burom ia u Bah Prestone Tynsong, u kwah ban pynshai, halor ka jingkren jong U bah Tynsong bad U bah Nongtraw, ula kynnoh, ba ka sorkar Meghalaya hi ka long kum ka sorkar niangkohnguh, ha kaba kam don satia ka jinglah ban pynbor ia ka sorkar pdeng ban pyntreikam ia ka Inner Line Permit(ILP) bad ban kynthup ruh ia ka ktien khasi ha ka khyrnit ba phra ka riti synshar jong ka ri bad u ong shuh, ba ka sorkar Assam ka khlem kheiñ snep satia ia ka sorkar Meghalaya ha ka jingpyrshang ban pynbeit noh ia u pud u sam, ha kaba ka jing shah thombor bad pyniap bad ka jingklun jubor ia ki jaka ki puta, ha kaba kine ki jingjia, ki pynlong ia ka HNLC, ba kam lah satia ban ia mynjur lang bad ka sorkar jylla.
Nangta, la ong shuh shuh, ba ka jing shisha hi ka long ba ka seng HNLC ka la dei lypa ka seng kaba lah shah kheiñ beaiñ bad ki nongialam ba ha khlieh jong kane ka seng la buddien bha da ka kynhun syntiat jong ka sorkar India ka NIA bad ha kane ka jingiaid iakren bad ka sorkar, hynrei kitei ki kynhun, ki la khot hajir arsien, ia ki nongialam jong katei ka seng bad halor katei ka jingleh, U bah Nongtraw, u ong “Katba phi dang khublei da kawei ka kti, katba kawei pat phi la bat da u sdie ban pom bad kam dei satia kaba biang ban iakren iasuk ha ki bynta jong ka India, la ka dei ha Kolkata ne Delhi, hynrei phi dei ban ai shwa ka jingiada bad ka jinglaitluid ban weng noh ia baroh ki mukotduma" ong U bah Nongtraw.
“Ngi kyrpad jur ruh ia u bah Prestone Tynsong ba un kiar raimaw raidieng na kino kino ki jingkam ki bymdei bad ha ka jingshisha u dei ban long u rangbah, uba iohi jngai, ban ia kaba long u briew uba kop sop" pynkut katei ka kyrwoh, jong U bah Nongtraw.
Haba ioh ban ia kren bad I Bah Elegis Thongni, I Bah Nick Shangpliang kiba dei ki nongshna ia kane ka film LYNGKAR  kila ong hadien ba la dep ban ioh ia ka certificate napoh Ka Central Board of Film Certification Guwahati ki la ong ba mynta kane ka Film ka dang ap line hapoh cinema hall shillong, ki la ong ruh ba ia kane ka Film la ak da i Abalin Nongkhlaw, Wellborn Mynsong, John Rani,Sanmilian  Mawrie, Arman Disiar, Anthony Khyriem, Mewan Pohthmi bad i Kyrmen K Ryja kiba ju mih bha hapoh ka YouTube.
Kaba kham sngewtynnad ka long ba ka jingdon bynta jong i Bah Alfontbirth Kharsyntiew iba dei i Secretary jong ka Seng Nongrep (HFU) Meghalaya, kala pynlong ia ki nongrep napoh Swer kaba don ha thain Mawjrong lynti Sohra ba ki la thrang dik dik ban iohi noh ia katei ka film Lyngkar, Haba ioh ban ia kren bad kitei ki nongrep ki la ong ruh ba ka jingmih shakhmat jong i Secretary ka Seng ki nongrep ka pynlong ia ki ba kin ioh mynsiem ban hikai ia ki khun ki kti ba kim dei ban sahkut tang ha ka am rep hynrei ki dei ban trei shitom ban mih shakhmat ban trei beit ha kino kino ki jaitkam, la ki don sap ban rwai ban shad ban ak ban lehkai sport bad kiwei kiwei de.
Ki tei ki nongrep ki la ong ruh ba ki la thrang dik dik ban iohi noh ia katei ka Film bad ki la ong ruh ba ynda la mih katei a Film Lyngkar hapoh Cinema kin sa ia pynmih bai kali ban ioh leit lang da ka Bus bad yn tang shu iohi ia u Secretary shar ngin ia risa.
Ki la ong ruh ba ha ka sngi ba nyngkong mar ia bna ban pyni kin ia leit peit ia katei ka film.
Haba iaid sharum shaneng lane haba ngi peit ha ki social media ka don beit kata ka jingiania para khasi tang shu dei ka samoi jied ia ki nongthaw ain la kadei ha ka MDC / MLA / MP.
Ka jingmih jong ka party VPP ka dei kaba pynshongshit ia ki nongkyrshan Election bad i ruh kumba ki nongkyrshan ki la ia khleh biej lut baroh, La ka dei ha ki music video hapoh YouTube  ki comment beit " Ha u Prah " lada dei ha ki video jingiaseng ne ialap ruh ki comment beit " Ha u Prah “.
kine ki briew kim tip shuh ia ka content la ka dei ne em ka content politics kane ka jingkren ne comment khleh biej ka pynpaw ia ka jingshongshit bad jingbiej.
Kaba thamula ka long ba phin tang shu kren ne ong pyrshah hangta lei ki nongkyrshan i kumban shoh ban shoh ? Hato kane ka jingleh jong ki nongkyrshan ka dei kaba ieit jaidbynriew ? Ka jingieid jait bynriew ka dei kaba ngi ia ieit ia burom iwei ia wei, ngi ia ai jingmut iwei ia iwei lane ngi leh kaei kaei kab tei ia ka imlang ka sahlang.
Ha ka samoi jied ia ki nongthaw ain bun kiba ieit jaidbynriew la kadei ia ki kyrtong ne ia ki nongialam ba ha khmat jong ka party la kadei na ka VPP / NPP/ UDP  bad kiwei kiwei de ki party.
Ki kren ieit jaidbynriew haduh ba ki paidbah khamtam kiba duna ha ka jingnang jingstad ki lah kulmar namar da sngap ba kren uwei ruh ka dei, da kren sa uwei ruh kaba dei, da kren biang da na kawei ka party ruh ka dei hi.
Kane ka buh jingeh bad shah ialam bakla khamtam ia kito kiba duna ha ka jingnang jingstad bad ha kaba khatduh ki paidbah ki ngop ha kito ki ba bang ktien bad kane ka wanrah ruh ia ka jingeh ia ki paidbah.
Ki kyrtong bad ki nongialam ba ha khmat jong kano kano ka party kim salia ban kren ne kynthoh iano iano tang na ka bynta ban myntoi ia lade shimet hynrei haba phai pat sha ki paidbah jong ka jylla ngi dang mad shibun ia ka jingeh la ka dei ha ka pule puthi, ha ka liang ka ioh ka kot bad kiwei kiwei de.
Ki kyrtong bad ki nongkyrshan ki ong ba ka dei ka jingkren jong nga, sa uwei na kawei ka party u ong kajuh hi ka kyntien.
Ha kum kane ka por bun ruh kiba ia sniew ne ia paid ia pra tang na kadaw ka election.
Te kum ki paidbah to long kiba stad ym ban shu ia shongshit khleh biej hynrei to long kiba sngewthuh bad pyrkhat sani bha shwa ban leh ne kren iano iano.
Ka thma hapdeng ka Israel bad ki Lehnoh Hamas ka la pynlong ia bun ngut ki briew kiba phetwir.
Katkum ki tyllong khubor na katei ka ri la iathuh ki Lehnoh Hamas ki la pyniap ba palat 700 ngut bad kitnap palat 100 ngut ki briew na Israel.
Kaba kham ima bad shyrkhei bha ka long ba ki lehnoh Hamas ki la kitnap ia kawei ka khynthei, ki la law lyngkhuid teh ruh da u ksai na ryndang bad kit hapoh ka Pickup truck.
Kitei ki lehnoh Hamas ki la kam ba katei ka kynthei ka dei ka shipai Israel hynrei katkum ka khubor napoh ka news.
com.
au ia katei ka kynthei ba la shah kipnap la pyntikna da ka Shani Louk hapoh ka twitter lyngba u tatoo ba kadei ka para jong ka kaba na Germany.
Ka kmie jong ka Shani Louk kaba la ai jingkren hapoh ka video ha twitter account ba la post da i Visegrad ka la pyntikna ba kadei ka khun jong ka.
Katei ka kmie ka la pynjingiarap ruh na kitei ki nongshong shnong jong ka Israel.
Ha ka 24.
06.
2023 ka Khasi Disabilities Association ka la pynlong ia ka jingialang paidbah ban jied thymmai ia ki nongkitkam nabynta ka samoi 2023-2028  ha kaba u Bah Shanlang Wahlang, Organising Secretary, Khasi Disabilities Association, Central Body u la iadon bynta lang ha katei ka sngi ban pynskhem ia ki nongkitkam kiba ka seng ka lajied thymmai U Michael Thongni, President U Johny Syiem, Vice President, U Mesaia L.
Iawlar, General Secretary, Honestson Asst.
Secretary, Genevie Thabah, Finance Secretary, Spleindaris Jyrwa, Asst.
Finance Secretary, Luckystar Nongdkhar, Publicity Secretary bad ki wei de.
Ha katei ka sngi u Bah Shanlang Wahlang haba ai jingkren u la kyntu ia ki dkhot baroh ba ki dei ban trei shitrhem ban shakri ia ki briew kiba don ka jingduna ha ki dkhotmet bad ia ka imlang sahlang.
U la ong haba phai sha kaliang ka mon ka diang ki briew kiba don jingduna ha ki dkhotmet ki shah ban beiñ ia ki hok jong ki ha ka sorkar.
Wat la ki lomg kibriew ba duna hynrei la nion beiñ ia ki, ka bhah thung kam thung jam ka wei na ki mat kaba lah ban ai ja ai jingbam ia ngi ki ba tlot bor ban ia im ryngkat bad ki wei kiba biang la knieh jyndat bad ym shym la thung wat la kadon ka bhah kyrpang kaba la buh da ka sorkar kmie ha RPWD Act 2016, shuh shuh u la bynrap ba na ka liang jong ka seng kin sa ther tymgeh ia ka sorkar lada jia ba nangne sha khmat ki bhah ba la mang kyrpang kim trei kam.
Katkum ba la post da u Chief Minister barim ka Meghalaya u Dr.
Mukul Sangma hapoh ka facebook page ka jong u, la iohi ba ka thei ka thei nuti ka phun ia u bad ka thmu ban pynbiej khnang ban ioh pisa hynrei katei ka khlem urlong, Te u la kyntu ia ki paidbah ba ki dei ban kiar na kine ki briew kiba thmu ban pynlehrain bad thaw lad tang ban ioh pisa.
Phi lah ban check ia ki post lyngba kane ka Link.
U Bah Disparsing Rani uba dei uwei na ki nongwad RTI jong ka Jylla Meghalaya u la post hapoh ka Facebook Acoount ka jong u da kaba ong kumne ia ka DTO Shillong " Khamkor ka tuh-por ban iaka tuh-pisa.
Timing ha DTO counter.
Por plie-10 am to 1.
pm.
Mynta 30 tarik dei last day of the month.
10 am.
to 11.
30.
hynrei dang plie pat 10.
50 am.
Facebook Link :-.
Ka karkhana fitness baroh kawei ka la ioh khubor sngewsih ba u Jo Linder ia kaba ki briew ki ithuh bha ia u, kum u nongleh gym ba paw bha hapoh social media uba 8.
7 Millions ngut ki nong follow u la khlad noh kyndit kyndit na kane ka sla pyrthei ha ka rta kaba dang 30 snem kadei na ka jingpang aneurysm.
La pynbna ia kane ka khubor da ka samla jong u ka Nicha hapoh Instagram.
Ha ka Instagram ka la thoh “mynnin ba u la khlad noh na ka jingpang aneurysm, nga la don lang bad u ha kamra, bad u la pyndeng ia nga ia u necklace ba u la pynshna kyrpang na ka bynta jong nga, hadien kata ngi la ia dem noh ha jingthiah, bad ynda ngi la dep ialeh ieid kumne kumtai.
bad ngi dang ap ruh ia ka por ban leit kynduh ia u Noel sha gym ha ka por 4.
00 janmiet.
Hynrei hakato ka por ba u don hapoh ka shadem jong nga por badag ia leh ieit kumne kumtai, la jia ryngkat pynban noh kumne, bad kane kadei ka jingjia kaba kloi palat, ha ki lai sngi ba la dep u la iathuh ba u pang ryndang, hynrei ngi khlem pynleit jingmut bad ngim poi pyrkhat ba kan jia kumne.
La ong katei ka samla jong u.
NEHU invited for prescribe form application for Professional Courses i.
e (and MSC Biotechnology), please visitfor registrationAdmission for PG General Courses will be notified later.
N.
B CUET is mandatory for in NEHU Campus Courses.
The last date for registration for B.
Tech / B.
Arch is on 4th July 2024The Last date for B.
A LLB (Hons)/ MSC Biotechnology will be on 18th July 2023Just to make things clear CBT is needed for MSC Biotechnology, NATA for B.
Arch, JEE for B.
Tech (except lateral Entry) and CUET with General Studies and Legal Studies for BA.
LLB(HONS)As per information.
For online registration Click Here :-.
Hadien ba la mih ka Panel Discussion halor ka Reservation Policy i Dr.
Batskhem Marboh iba dei i Spokeperson ka Voice of the People Party ( VPP ) i la thoh ia kane ka jingthoh hapoh ka Facebook account ka jong i da kaba ong kumne " Ka jingiakren ba wan dier por ha ka Wei ka Liang bad kloi palat h aka wei pat ka Liang.
Ka dier por namar ba ia ka jingkylli hato donkam ne em ban khmih biang ia ka reservation polisi la jubab bad ka sorkar ruh ka la mynjur ia kata.
Bad kumno yn khmih biang ia ka, ka expert committee kam pat shong pat khmih bad ai ia ka rai.
Te ban ia kren ruh kam da don jingmut.
"Facebook Link :Ki nongiashim bynta hapoh katei ka Panel Discussion hapor ka Reservation Policy kin long kumne harum :1.
Shri.
Paul Lyngdoh ( Minister Govt.
of Meghalaya )2.
Shri.
Saleng Sangma ( MLA Gambegre Constituency )3.
Dr.
Batskhem Marboh ( Spoke person ka VPP )4.
Shri.
Napoleon Hajong ( President All India Hajong Community )5.
Dr.
Bhogtoram Mawroh ( Public Intellectual )6.
Shri.
Robert Kharjahrin ( President HYC )Rev.
Kyrsoibor Pyrtuh ( Moderator )9th June, 2023  ka por kan long 6 baje janmiet ha Conference Hall, SSA Stadium , 1st Ground Polo.
Ha dien ba ngi la dep ringdur ia kawei naka dur im ka ba kyrteng “ EHRANG" bad la Ioh iaka syrnod naka Central Board Film Certificate na Guwahati,ngi naka liang kaRyngkat kangi la thmu ban pyllait paitbah noh hakaha Biju Cinema Hall Shillong Ka por kan long hakaKhyndiat haba ngi phai sha kane ka film  thymmai  kaba ngi thmu ban pyllait paitbah noh, iakane ka film la Direct da U Bahbad la ringdur dabad la Bei tyngka da uIakane ka film la lamkhmat  da u Shongdor Thabah ,U Actor bala ak  lam khmat haki  Filmbad kiwei kiwei  de.
Actress pat la ak da IIba La ak ruh ha ki filmbad kiwei kiwei.
Bad kiwei kiwei ruh ki Actor Comedian kiba paw ka Jylla  kiba la shim bynta hakane ka Filmki long  –.
Bad kiwei kiwei ki Actor kiba La ak ha ki Film Bapher bapher kum-Na ka liang ka team jong ka film EHRANG ngi Khot ngi wer ia phi ki paitbah nongkyrshan ba phin wan ban ai jing kyrshan lang ia ngi sa shisien ha Biju Cinema Hall Shillong Na ka bynta kane ka film thymmai.
Ka Jing iai kyrshan lang ka jong phi ki paitbah  ba ngin nang iai kiew shaphrang hakane ka liang.
Shi hajar nguh ia phi Baroh….
Ka Kynhun temkaba lah seng da ki Lai ngut ki shi paralok Ka dei kawei na ka Kynhun tem ban pynkhie im biang ia ki jigrwai barim kum ki Rock music.
Kadei ruh kawei naka Kynhun tem kaba kyntiew ia ki Rock Music ha shillong, kane ka Kynhun tem ka lah tem kylleng kylleng ka nongbah shillong bad ha ka nongbahkum ha ka.
Kane ka kynhun tem ka don ruh ka jingthmu ban pynmih ia ka jingrwai na lade ha kine hi ki snem.
Lada phi donkam ban tem ha kino kino ki Function phi lah ban contact ia ngi lyngba une u number : 6009602826.
Email Id : mebankharkongor121@gmail.
com.
Kumba ngi lah iohi ha katei ka dur kaba la saphriang sted bha mynta hapoh social media, ba u Bahuba dei u nongkyrshan ba rat bah jong ka senguba la kren shibun kiei kiei kiba pynlong ia ki paidbah ka jylla Meghalaya ba kin ithuh bha ia u lyngba ka Election ba dang shu dep shen hapohu la iohlad ban ia shon dur lang bad uuba dei u President jong ka Seng.
Katei ka dur kaba ki ia shonlang ka dei hapoh ka Shnongkaba la upload hapoh ka Facebook page jong ka.
Ka Sur u paitbah jong ka South West Khasi Hills District la shai ka sngi jong ka 25 tarik jymmang 2023 kan pynlong iaka peace rally ka ban sdang naduh ka por 11 baje mynstep yn pynkut haka por 1 baje kum shi bynta ban ai jingkyrshan iaka jingshah thngan jong president rangbah jong ka VPP ryngkat ka kynhun jong u.
Kumta ka sur u paitbah ka khot wer iaki paitbah jong ka swkhd khamtam iaki samla ba kin wan ban ai jingkyrshan lem la shai ka sngi khnang ba ka jingdawa ban pynkylla iaka reservation policy kan urlongKa jingsdang ban iaid ka peace rally kan sdang na khmat jong ka sngap syiem college bad kan kut pat ha iew mawkyrwat hadien kane kan don ruh ka jingialang haka tei ka sngi ha iew mawkyrwat.
Ka jingkren jong u Bah Samlin Malngiang ba ong ban khang ia ki kam pynroi ha Sohiong kadei ka jingkulmar jibgmut ba lah lut bun palat ka pisa lane lah shu pyndonkam beit da ki bor pisa ban trei la ong u Bah Amazing Kurbah.
U la ong shuh shuh ruh ba ha ka por ialap election ngi lah dep sngewthuh ba u kyrtong ka NPP u rieh hadien ka party ym don shuh ka atiar na lajong ban kren ia ka Nongrim u paidbah.
U la ong ruh ba  donbok  ba don jong Bah Prestone Tynsong, kiwei kiwei de ki heh ka NPP kiba wan hapoh Sohiong Constituency kiba la pynlong ia ka UDP ba kan tam tang 3 hajar tam da ym dei na ki lei te lah tam palat beit ia ka 7,8 hajar votes namar na ki paidbah kim pdiang shuh.
Lada u kren kulmar katno katno ruh ngi ngin nym tieng namar shisien ba lah shah rem kin nym don bor shuh da kumwei pat.
U Bah Amazing u la ong shuh shuh ruh ba lada u Bah Samlin Malngiang u don shisha ka bor um dei shuh ban ia khun iaka election u dei ban rung noh tang kum u nongkitkam la ong u Bah Amazing Kurbah.
Katkum ka video ba la saphriang ha ki social media ka la pyni ba ki paidbah nongkyrshan ka NPP ki dang ia thap kti hadien ba i Bahi la ong la ki don ha ka kam sorkar la ki don ha ka kam business wat tieng than kumba ma ngi ruh ngi don ha ka sorkar wat ia rit mynsiem, kin nym lah ban transfer khlem da ioh hukum lem na ngi ruh bad katne ki la pynsat ngan sa peit haduh katno ki lah ban trei bad ngan iuh bad kti bad kjat artad ban khang lyngba ka sorkar ba ym dei ban ai eiei ia ka sohiong Constituency.
Aizawl:Ki don 576 ngut kiba ioh pang covid myn hynnin ka sngi, ha Mizoram bad na kitei ki kynthup ia 128ngut ki khynnah rit.
Myn ta kiba ioh covid ha katei ka jylla, ki la poi baroh sha ka 46,896 ngut, ong ka khubor.
Ki don ar ngut kiba iap, na ka daw jong kane ka jingpang, ha ki 24 kynta ba ladep, ha kaba baroh kiba iap, ki la poi sha ka 173ngut.
Na kitei kiba ioh pang, ki kynthup ia 323ngut na Aizawl district, 71ngut na Kolasib, 57 Cham phai, 38 na Lunglei, 35 la Lawngtlai.
Nongpoh: Hynnin ka sngi ka la don ka jingialang hapdeng ki nong kitkam ba hakh mat eh ka Ri Bhoi Dorbar ha Nong thymmai bad lyngba katei ka sngi, ki la ioh ruh ban pynthymmai ia ki nongkitkam ba hakhmat jong katei ka synjuk.
Kiba la don lang ha katei ka jingialang, ki kynthup ia u Dr.
DD Lapang, Adviser ka Ri Bhoi Dorbar, nangta u Bah Mayrald Born Syiem, MLA Nongpoh, u Bah Charles Mar ngar bad u Bah Balajied Rani, kiba dei ki MDC na Ri Bhoi lem bad shibun ngut kiwei pat ki riew rangbah na ki jaka bapher bapher ha Ri Bhoi.
Ha katei ka jingialang, la jied ia u Bah RB Shadap, kum u President katei ka synjuk, nangta u Bah Sunshine Shadap, kum u Secretary, u Bah EK Lapang, Joint Secretary lem bad kiwei.
U Dr DD Lapang, nangta u Bah Mayrald born Syiem, ki la ai ka jingkhublei ia u Bah RB Shadap bad kiba la kitbok kitrwiang ba un nanglah ban ialam ia katei ka synjuk, na ka bynta ban trei halor ka bha ka miat ki paidbah ha Ri Bhoi.
Na ka liang u Bah RB Shadap, u la ong ba kum u nongialam ba thymmai ka synjuk, un iai trei kumba ju long ha kine ki sngi kiba la leit noh, bad kata ka long ban iai dawa na ka sorkar halor ki jingdonkam ban nangkyntiew ia ka Ri Bhoi.
Shillong: Ki pulit ki la kem hynnin ka miet, ia U bah Tenzing Khonglah, ha ka jing iadei bad ka jingbthei bom ha Iew Laitumkhrah, ha ka 10tarik mynta u bnai.
La sngewthuh ba U Bah Khonglah, u dei u dkhot ba la pyndem, jong ka seng HNLC.
Ha kawei pat ka khubor, U bah Sainkupar Nongtraw, uba dei U General Secretary jong ka seng, u thoh ha ka peij jongu ha facebook, ba U Bah Khonglah, u dei u dkhot ba la pyndem wait jong ka seng HNLC, kaba mut ba ki pulit ki la ia sngewthuh jingmut, lane ha kawei ka kyntien, ka long ba ki kem ia u briew la jong.
Ha kawei pat ka jingthoh jongu, U bah Nongtraw, u ong ruh ba man ba don kino kino ki jingjia, ki pulit ki kem ia ki briew ba lui lui, da kaba ki phareng, ba ki dei ki briew jong ka HNLC.
Ha kawei pat ka liang, U CM bad ki pulit, ki ju kam ba ka HNLC, ka don sa tang 10ngut ki dkhot.
Kaba lyngngoh, ka long ba katto phew ngut, ki la kem, hynrei kita ki shiphew ngut, haduh katta ruh kim lut shuh katno katno ruh.
Dang shen u Deputy Chief Minister u la kren shai ba ka jingleh politic ki nongsynshar shnong ka jur eh sha ki nongkyndong.
Ia kane u la kren ha ka jingialang plie mawnongrim ban sdang trei noh ia ka surok na Mawkieng sha Lumsyriong ha Maweitnai kaban pyniasoh bad ka shnong Mawwan ha Mylliem Constituency.
‘Ha nongkyndong lada kim jied ia u MLA bad tang shu iohi ia u MLA ki her iap khamtam eh ki nongsynshar shnong.
Kane ka jingleh ka shu pynjot ei ia ki paidbah namar ba ki sngew ba rem u kyrtong lade kim donkam shuh ban ia kren’.
Kane ka jingkren uwei na ki nongialam ba rangbah ka party Congress ha kito ki por bad mynta pat kum u nongialam ba pawkhmat ka party NPP ka don ruh ka jingmut kaba lah ban phalang ia ka rukom leh bad rukom pyrkhat jong ki katto katne ki nongmihkhmat paidbah sha ki nongkyndong.
Ka jingleh politic ki nongmihkhmat paidbah sha nongkyndong ka la long shisha sha ba palat liam kat haduh ba ki paidbah kim lah nguid ne lah peit shuh ia ki.
Ha ka por Election,ki wan ban pynbiej bad pynthymme da ki ktien jali ja um ban pyn ngeit bad pynbiej ia ki paidbah bapli(innocent voters).
Lada kim pat hun ban kyrshan ia ki,ki tiar ba donkam jongki kin ai puk puk katba mon,Ki syntex buh um,ki tyrpalene ban tap synsar,ki kor suh jain,ki tin sop iing,etc ki ai katba kwah shwa ka election.
Kiba nud ban pyneh pat,ki thong syndon da ka pisa.
Kiba kham rit,ka dor ka pisa ka kham rit bad kiba kham act longialam pat,ka dor ka kham heh shuh shuh.
Ki ong,hana, ha nongkyndong,bun ki nongsam pisa ban ia ki nongshim pisa ha ka por shwa ban thep vote.
Hynrei ynda ki jop pat wat tang ka syrngiew ruh phim iohi shuh ia ki.
Ki shim tang kum ki brut niad iing,ynda dep pyndonkam ia ki,ki bret sha nala bad wad biang ia ki haduh ban da jan ka election.
Wat haduh kat kitei ki buit jop election ruh,dang don hi ki ‘riew nong nongrim ban pyrshah ia kum kita ki jait nongmihkhmat paidbah.
Dei ia kum kine kein kiba pyrshah ia ki MLA ha ka por election ba kito ki nongmihkhmat ki shun thlong mluh thlong sying bha.
Mar ia jop kii leh kput da ki buit sianti bapher bapher.
Ki pyndonkam wat da ki sordar bad Rangbah shnong ruh ban nion bad leh bein ha ban biang da biang.
Ka MLA scheme ki ai tang sha kiba kyrshan ia ki.
Ki scheme shna ing baduk ki ioh da kijuh ki briew jongki 3sien 4 sien.
Ki nongialam jongki kiba khambun ki shong ha ki ing ar lai mala ki ker sem sniang sem syiar da ki tin MLA.
Kiba pyrshah pat ia u MLA,ki shong sah ha ing kum ki sem sniang sem masi wat ka tin shi diap(shi sheet)ruh kim ioh satia wat haduh ba kin da jaw um mat snam ruhi.
Kiba dei hok kim ioh,shaba pahuh pat kim lah pyndonkam shuh.
Ha ki kam Development pat, lada leh ne shna kiba pyrshah ia ki ki leh bym salia ban iarap katba ia ki kam bym ler pat ba la leh da ki nongkyrshan jong u MLA ki theh puk puk ki jingiarap da ki lak bad ki klur.
Ki paidbah kim lah nguid bad kim lah peit shuh shisha ia kum kine ki jait nongmihkhmat paidbah.
Ha ka jaka ba kin long ki nongtem,ki nongpyniasuk, ki nongbishar ia ki kam shnong kam thaw,ki kylla long pynban ki nong ai ding bad ki nongpynshit, pyniashun bad ki nongpynjot ia ki kam shnong kam thaw baroh.
Ki nongmihkhmat ki dei ban kyndit bynriew noh lada ki sngewthuh ba ka jingleh politic jongki ka pynjot bad pynsniewdur shisha ia ki shnong ki thaw khnang ba u Nongmihkhmat un long shisha u nonghikai bad u nongsneng ia ki paidbah ha nongkyndong lym kumta ki paidbah kin nym salia ne kin nym khein briew satia ia ki namar ki jingleh bein khlem salia hi jongki ia ki paidbah kiba pyrshah ia ki ha ka por Election.
Shillong:U Conrad K Sangma, President jong ka seng NPP, myn hynnin ka sngi, ula plie ia ka ophis jong katei ka seng, ha ka nongbah Delhi, ha ka jing don lang jong U Bah Prestone Tynsong, Deputy Chief Minister Meghalaya bad U Joykumar Singh, Deputy Chief Minister Manipur bad nangta sa kiwei de ki nongialam jong katei ka seng, na kylleng ka kylleng ka India, ha ryngkat U Dr WR Kharlukhi, MP Rajya Sabbha bad ka Agatha K Sangma, MP Lok Sabbha.
Ka NPP, ka dei kawei na ki phra tylli ki seng sain pyrthei jong ka India, kaba la ioh ia la ka jong ka jong ka ophis, ha kaba la ai da ka sorkar India, ha ka 75 North Aenues.
Ha katei ka jingplie ophis, la don lang ka Soradini K Sangma, ka kurim jong U PA Sangma ba la khlad noh bad nangta sa U National Vice President jong ka seng, U Bah DD Lapang.
Haba kren ha ka jingialang, U Conrad K Sangma, ula ai burom ia katei ka ophis sha u kpa jongu, uba la khlad noh U Purno Agitok Sangma bad u ong ba ka NPP, ka dei kawei na ki phra tylli ki seng sain pyrthei jong ka India.
“Ym pat don kano kano ka seng sain pyrthei na ka thain shatei lam mihngi, kaba la poi sha kane ka kyrdan" ong U Sangma.
U Sangma, u ong shuh shuh ba ka tong jong ka NPP, ka long ban poi sha kylleng jong ka Ri India, ha kano kano ka jka, kaba donkam ia ki nongialam.
Ula kren shai ruh ba ha ki sngi ban wan, ka NPP, kan trei bor bah, ban pynjop do burom ia ka seng, ha ka elekshon ha Manipur, ha kaba ka elekshon, kan long ha u snem 2022, ha kaba u da ong ruh ba uwei pat u myntri rangbah ka jylla Manipur, un dei uba na ka seng NPP.
Shillong:Haba ai jingmut ba kan bha ba tang kiba la ioh injek, kin wan sha ki jaka mane blei, iano pat ki nongialam niam kin kyntu ban ai Vaccine.
Hadien ba na ka liang jong ka sorkar jylla, ka la shim ia ka rai ban plie noh ia ki jaka mane blei ha ka jylla naduh ka 16 tarik mynta u bnai ha ryngkat bad ka jingbthah ba ki balang bapher bapher ki dei ban bud ia ki SOP ba ka sorkar ka la pynmih.
Ki SOP ki ba la buh ban bud da ki niam bapher bapher lada plie ia ki jaka mane Blei, kin long kum ba la dep pynmih ha u snem ba la dep, hynrei mynta u snem, yn  khang ia ki khynnah kiba hapoh ka 18 snem  ba kin wan shim bynta ha ki jaka mane Blei.
Na ka liang jong u Chief Secretary u MS Rao u la pynpaw ruh ba ka rai ban shah ban plie ia ki jaka mane Blei ka long khnang ba ki nongialam niam kin ioh ban kyntu ia ki briew ba kin mih sha khmat ban ai Vaccine, hynrei u la ai jingmut pat ba kan bha shibun ba tang ki briew ki ba la dep ai vaccine kin wan ban shim bynta ha ki jaka mane Blei.
Na ka liang jong ki nongialam niam ki la pynpaw ia ka jingsngewkmen ba ka sorkar ka la sngap ia ka jingkyrpad jong ki, ha kaba iadei bad ka rai ban plie noh ia ka jaka mane blei, hynrei ki la pynpaw ruh ba kan shem jingeh ia ki ban kyntu ia ki briew ban shim injek, lada ka sorkar ka ai jingmut ba tang ki ba la ioh Vaccine kin wan sha ki jaka mane Blei.
Na ka liang u Swami Hika Kamananda u la buh u la ong ba ha ki jaka sor, bun na ki briew ki dei ki ba la ioh Vaccine, haba ia nujor bad ki jaka ha nongkyndong, kumta lada ka sorkar ka ai jingmut ba kan bha ba tang kiba la ioh Vaccine kin leit sha ki jaka mane blei kan wan rah jingeh, ia ki nongialam niam ban kyntu ia ki paid riewngeit ban shim vaccine.
Na ka liang U Fr Richard Majaw, u la iathuh ba ka jingkhot jong u CS, ka long ban ia kren halor ka rai ban plie noh ia ki jaka mane blei ha kaba baroh ki SOP ki long kum ba la bthah da ka sorkar mynshem snem, hynrei khyndiat kiba ki la rai ki long halor ka jingpynlong ia ka jingleh niam tang hapoh ka shikynta bad ym ym shah ia ki khynnah ban wan ingmane.
U la ong ruh ba na ka liang jong ka balang, ha ki por ba la dep ki ju don tang 2 lane 3 tylli ki Mass, hynrei mynta namar ba ka mass kan long tang shikynta kumta na ka liang ka balang ka la pyrkhat ba kin pynbun ia ki mass khnang ba baroh ki para bangeit kin iohlad ban wan shim bynta.
Na ka liang U Pastor M.
J Hynniewta u la iathuh ba kane ka jingiakren ka long ban bud ia ki  SOP kum ba la dep ban pynmih naduh mynshem snem, hynrei mynta ka rai ka ba ki la shim ka long ba ia ki khynnah kiba hapoh ka 18 snem, yn ym shah ban wan sha ki jaka mane Blei.
Wow sngwphylla ki parashakri wa da mih kam kani khubor,baroh shi katta ngi tip ba ka ingmane Blei ka ing kaba pdiang sngew bha ia u ba phong ki jaiñ jot,ki jaiñ tngit,ne ki jaiñ remdor,riewspah ne  duk, ka ing u Blei ka khlem thew ia ki ba bha briew ne sniewdur ka,ka iing u Blei ka pdiang ia kat kiba mon ne kwah ban leit.
Kumta kiba ngeit kim sngw lah pdiang ia kata ka ai tika shwa ban leit sha ingmane.
Namar u Blei u khlem phah ia ngi ba ngin aitika shwa ia lade…ha waiñ store ki briew ki leit man ka sngi kim juh kylli ia ka tika,khnang ban jet lut ka pyrthai.
m.
Shillong: U Chief Secretary jong ka sorkar jylla M.
S Rao, u la iathuh ba ka sorkar jylla ka khlem buh kyndon eiei ia ki briew kiba lah ban wan shim bynta ha ki jaka mane Blei, hynrei u la ai jingmut ba kan long kaba bha lada tang kiba la dep shah injek corona, kin leit ban shim bynta ha kine ki jaka mane Blei.
Hadien ba na ka liang jong ka sorkar jylla ka la shim ia ka rai ban shah noh ban plie ia ki jaka mane Blei ha ka jylla baroh kawei mynta ka sngi u Chief Secretary jong ka sorkar jylla u la khot ia ka jingialang bad ki nongialam niam bapher bapher ban ia kren halor ka ne ka bynta.
Haba ia kren bad ki lad pathai khubor, na ka liang jong u Chief Secretary, u la iathuh ba ka jingialang kaba la long mynta ka sngi ka long ban ia kren halor ban buh ia ki SOP ha ka ba iadei bad ka jingplie noh ia ki jaka mane Blei bad kum juh ban buh ruh ia ki SOP ha ka ba ia dei bad ka jingiathoh shong kurim.
Na ka liang u Rao, u la ong ruh ba na ka liang jong ka sorkar jylla ka la kyntu ia baroh ki nongialam niam ban iasnohkti lang ha kaba iadei ban kyntu ia ki paidbah ban wan shakhmat ban ai injek iada corona.
U la ong ruh “Kam dei kaba buh kyndon, ba tang ki ba la ai Vaccine ki la lah ban leit sha ki jaka mane Blei hynrei kan bha shibun pat ba lada ki briew ki ba la ioh Vaccine kin leit ban shim bynta sha ki jaka mane Blei".
U la ong ruh ba ka thong jong ka sorkar ka long ban ai Vaccine 100 % ia ki ba la kot 18 snem shajrong bad ka rai ban plie noh ia ki jaka mane blei ruh kan dei kawei na jingthmu ban kyntiew ia ka jing ai Vaccine ha ka jylla.
U la ong ba lyngba ka jingplie noh ia ki jaka mane blei kan lah ban kyntiew ia ka jingwan sha khmat jong ki briew ban ai vaccine, namar ba kumba 90% ki nongialam niam ki mynjur ba ka long ka ba donkam ban ai Vaccine da ka jingplie ia ki jaka mane blei kin iarap kyntu ia ki paidbah ban wan shakhmat ban ai Vaccine.
Ka jingtip ba la shim na ki par ka jingtip ki rangbah ha la ki jong ki jong ki kyrdan da  I Bah M.
P.
Mawkon, Nongjri P.
O.
Pynursla.
Itei I Bah, ila pynmih ha uwei u kot khubor Khasi Dated 29th July 2021 ka long ka ba kham jrong bad ba shai shaphang ka jingim bad jingtrei shitom utei u shakri u Blei uba la wan na shiliang duriaw uba la aiti ia la ka jingim ha ka ban pynshai bad ban pynsngewthuh bad hikai ia ka thoh ka pule khamtam ia ka Kospel u Trai Jisu.
Hynrei wat la katta ruh dang don hi hangne hangtai kiba dei ban pyni bad pynshai ia ki jingshisha bad kita ki long:-La iaroh bad ai ka burom ia u Rev.
Dr.
John Robert, hynrei balei ba la pynkylla ia kaba la thaw.
Don jingmut aiu ha lyndet kane? Da sumar ioh yn don kiba iaid da kawei pat ka lynti halor kane.
To kiba la nang la stad kin sngewbha ban bsa da ka jingtip kaba shisha bad ba don nongrim khnang ba ki longdien kin nym shah ialam bakla.
Ha ka jingshisha, ka Balang Prebyterian kam dei ban shah ia ki riew shim kabu ban lushia ia kaei ka ba u Missionary la jong u la trei shitom.
Balei ko khubor U rupang mynta phi la suki bha ban pynmih ki news ba dang shu jia shen, da peit khubor mynta ym sngewbang shuh  ym long shuh kum mynshwa, mynta te da plie mynstep ruh kajuh mynsngi ruh kajuh mynmiet ruh ka juh shu mih tam kawei ar tylli, sngewbha kham pynstet seh ban update ki khubor.
GAZA CITY: Ki shipai Israel, ki la ther tyngeh, ha ka Lah Sngi U Blei, ia ka krem ki ehrang Hamas bad la iathuh ba ki la pynjot thiaw, haduh 15 kilometre, ka jingtei bad nangta sa khyndai tylli ki iing jong ki ehrang ba ha khlieh ki Hamas.
Ki paidbah jong ka Gaza, ki la duh thiah duh dem baroh shi miet, ha ka jingshah hiar thma ha ki liengsuin iapom jong ka Israel bad kaba la pyniap ia 42ngut ha ka nongbah Gaza bad kaba la pynjot thiaw ia 3 tylli ki jingtei ba da ki phew mala, ha ki khyndiat sngi ba ladep.
Kat haduh mynta, ym pat tip, ia kiba la iap, na katei ka jinghiar thma, ba mynta ka sngi, hynrei, la iathuh ba iing kaba lai mala, ka la shah pynjot thiaw, wat la ki shipai Israel, ki la ai por shwa shiphew minit, ia kiba shong hapoh iing, ba kin mih noh mar mar.
Naduh ba ka sdang ka thma ha ka Lah Sngi U Blei ba ladep, ka Israel, ka la ther bom, da ki spah sien sha Gaza bad kiwei ki bynta jong ka Palestine bad ki Hamas, ki la siat nam ding palat 3,100 tylli sha Israel.
Ha ka jingjia, ki Palestine, ki la iap 188ngut, ba kynthup ia 55ngut ki khynnah bad 33ngut ki kynthei bad sa 8ngut ki la iap ha Israel.
Ha ka jingkren, telebishon, hynnin ka miet, U Benjamin Netanyahu, myntri rangbahduh ka Israel, ula kren shai ba ka jing iakhun, kan long kaba tyngeh shisha bad kan dang shimpor ruh ban pynlut, namar ba u ong ba ki Hamas, kin hap ban siew ia ka dor kaba rem shibun.
Gaza City: Ka Israel, mynta ka sngi, ka la ther bom ia ka iing jong u heh duh ki ehrang Hamas, U Yahya Sinwar, uba dei u heh duh, uba peit ia ka kam sain pyrthei ha Gaza Strip.
Ym shym la tip satia, la ula iap ne em, ha katei ka jingther bom.
“Na shibun ki jaka, kiba la pynjot da ka Israel, ki kynthup ia ka iing U Yahya Sinwar, Chairman jong ka Hamas Political Bureau ha Gaza, nangta u para jongu, U Muhammad Sinwar, Head of Logistics and Manpower for Hamas," ong ka khubor, ba la pyllait mynta ka sngi, da ki shipai Israel.
“Kitei ki iing, ki dei ki jaka trei kam, kiba kongsan bha ki ehrang Hamas" ong ka Israel.
Ki lad khubor, ki iathuh ba ka jinghiar thma ka Israel, ka dei shisha, ha ka iing jong U Sinwar.
U Sinwar, u dei u nong ialam shipai barim jong ki ehrang Hamas bad ula shong ha phatok ia Israel, la 20snem tam bad la pyllait ia u, ha u snem 2011, ha ka jing ia bujli koidi, hapdeng ki Hamas bad ki shipai Israel.
La iathuh ba ha katei ka jingther bom, la iathuh ba 26ngut ki briew, ba kynthup ia ki khynnah khyllung ki la iap bad baroh kiba iap ha Palestine, ki la poi baroh sha ka 170ngut, naduh ba ka sdang kane ka thma, ha ka Sngi nyngkong.
Ka hypothyroidism kadei ka jait jingshitom kaba wanjia haba u thyroid um lah ban treikam bha.
Ka jingbymtreikam bha u thyroid kadei na kadaw ha kaba u thyroid glands um lah ban pynmih bha iaki thyroid hormones katkum ka jingdonkam.
Ka jingbymbiang haka jingdon ki hormones na kadaw kane ka jingshitom kalah ban wanrah shibun ki jingktah haka liang ka koit ka khiah.
Bunsien kane ka jait jingshitom kam ju pynpaw kloi iaki dak jingshitom, hynrei katba ki por ki nangiaid kane ka jingshitom kalah ban paw dak jingshitom kum ka jinghap shniuh,ka jinglong thait ka met, ka jingjur ka cholesterol, ka jingkiew jingkhia,ka jingtlot ki dohksah, ka jingkhuslai jingmut nalor shibun kiwei pat ki dak jingshitom.
Ka jingbymlah ban shimkhia bad sumar kloi ia kane ka jingshitom kalah ban buh jingma halor ka jingngat haka jingpang klongsnam, ym punkhun, la jingshahktah ka bor jabieng bad ka myxedema.
Ki jingbam ki shim iaka bynta ba kongsan ban tehlakam iakane ka jingshitom.
Kine harum kidei ki katto katne ki jingbam kiba phi dei ban kiar bad kiba phi donkam ban bam lada don ia kane ka jingshitom (Hypothyroidism).
KI JINGBAM KIBA PHI DEI BAN KIAR NAKA BYNTA KA KOIT KA KHIAH JONG U THYROID.
KI JINGBAM KIBA DONKAM BAD KIBA AI JINGMYNTOI HALOR KA KOIT KA KHIAH JONG U THYROID.
Ka thma  hapdeng ka United States bad ka China, ka la kiew mynta sa sha suin bneng.
Ka Pentagon, ka kren sngewkhia jur ha kine ki sngi, ba ka China, kan leit ban shna ia ka steshon jongka ha suin bneng bad katei, la shim ba kan dei ka jingma kaba khraw ia ka jingshngain jong ka America.
La iathuh ba ka Beijing, ka dang pynkhreh ia katei ka steshon jongka, ha ka haw haw, kaba khia haduh 66 ton.
Katei ka steshon, kan sdang trei kam ha u snem 2022 bad yn tip, da ka kyrteng  Tiangong station bad ki stad haw haw jong ka China, kin don ha katei ka jaka, na ka bynta shiphew snem kynthih ban pule ia ka jinglong jingman jong ka haw haw.
Kat haduh mynta, ka don tang ka  International Space Station, ha kaba ka China, kam don bynta satia.
Katei ka steshon jong ka China, kan don ha ka jingjngai kaba  340 haduh 450km (210-280 miles) na ka pyrthei bad katei kan ktah bha ia ka jingshngain jong ka America.
Ka China, ka la dep pynher ia ar tylli ki liengsuin jongka ha ki snem ba ladep, ha kaba la tip, kum u  Tiangong-1 bad u Tiangong-2.
La iathuh ba U Tiangong, u don ka jingheh kaba 16.
8metre ka jingjrong bad nangta sa 4.
2metre ka pyngkiang bad u lah ban pynshong ia hynniew ngut ki briew ha katei ka liengsuin.
Ha ka 15tarik Jymmang, ka China, ka la ioh ban leit buh ia U Zhurong, ha u met bneng Mars bad ka dei tang ka Ri, kaba ar ha ka pyrthei, ban leit buh ia ka jhad ha u met bneng Mars.
Ki liengsuin iapom jong ka Israel, ki la pynjot thiaw, da ka jingther bom ia ka submarine jong ki ehrang Hamas, ha Gaza.
Katei ka dei ka submarine, kaba pyniaid da u remote controll bad ka don ka jingthmu ban leit khyrwit ia ki jhad jong ka Israel lane ia ka kad shna lyer jong katei ka Ri.
Ki liengsuin iapom ka Israel, ki la ioh ruh ban ther bom bad pyniap ia ki ehrang Hamas, kiba shong ha kawei ka kali, kaba pyniaid da u remote ia katei ka submarine bad la ioh ban pynjot ia ka submarine bad kumjuh ban pyniap ia ki ehrang, kiba shong ha kawei ka kali.
Ka Hamas, ka don ia ki submarine, kiba rit, kiba lah ban kit ia ki tiar siat, kiba haduh 30 kilo eiei, haba ka iaid hapo um bad kitei ki dei kiba la pyniaid da u remote control lane da ka GPS.
Tel Aviv:  Na ka liang ka Israel, ka la thap tyngeh ban ioh siat pyniap ia u heh duh ki ehrang Hamas, bad la iathuh ba ha taiew ba ladep, ki la thwet ban ioh pyniap haduh ar sien, hynrei, ula lait na kti jong ki shipai Israel.
U Mohammed Deif, 55, u dei u heh shipai jong ka Qassam Brigades jong ki ehrang Hamas bad u dei uba donkti ha kaba ther bom ia ki nong Israel bad ula shah thap bha, ha ka jingther bom ka Israel, ha ka Lah Sngi U Blei, hynrei, ula lait phet noh.
U Deif, ula shah nion tyngeh ha ka Israel, ha ki snem 2001, 2002, 2006 bad 2014, ha kaba mynta, ula duh ia kawei ka khmat, nangta ula duh ia ar tylli ki kjat bad sa kawei ka kti bad ka Israel, ka la ioh ruh ban pyniap ia ka tnga jongu bad arngut ki khun jongu.
Ki don hynniew ngut ki ehrang Hamas, kiba la shah thwet bha ha ka Israel, ha kaba ki don na kitei kiba la mynsaw ha ka jingshah ther bom ha ka Israel.
Kiba la shah thwet bha ha ka Israel, ki long U Yahya Sinwar, uba dei u heh duh jong ka Hamas, ha Gaza.
Ka Israel, ka la pynjot thiaw ia ka iing jongu, wat la imat, kumba ialade um don satia ha iing lajong, ha ka por ba ka khyrwit ka Israel.
Ka Israel, ka iai bteng ban ther bom sha Gaza strip, ha kaba la pynhap ia 122 tylli ki bom, da ki 52 tylli ki liengsuin iapom, ha kaba ki la ther ha ki 25 tylli ki jaka bad ki la pynjot ia ka ktem ki Hamas, kaba hynniew mer antad.
Haduh mynta, ki la don 227ngut kiba iap, na katei ka jing ia leh thma jong ki arliang mamla bad kitei ki kynthup ia 215 ngut ki Palestine bad kitei ki kynthup ia 100ngut ki kynthei bad ki khynnah ruh bad nangta sa 12ngut ki nong Israel, ba kynthup ia 2ngut ki khynnah.
U President jong ka Brazil, Jair Bolsonaro, ha ka sngi U Blei ba ladep, ula ialam da u paidlang uba bun, ban ia mih ha ki surok bah jong ka Rio de Janeiro, ban pyrshah, halor ki jingkhanglad kiba la palat liam, da ki Governor bad ki mayor ha ki nongbah bad ki jylla bapher jong katei ka Ri, kum ka jing iada na ka jing saphret jong ka khlam corona virus.
U Bolsonaro, um shym tap khmut satia ialade bad u niah da ka thuk thuk, ha kaba la bud da ki pulit nong synran jongu, ha katei ka jingiaid paidbah, kaba la sdang na  Barra Olympic Park.
Ka Brazil, ka wan ba lai, ha ka jingdon bun ki nong ioh pang covid, hadien ka US bad ka India, ha kaba ki don  16 million ngut kiba ioh pang covid bad sa  450,000 ngut kiba iap.
La iohi, ha ki dur, ba ki paidbah, ki ia mih lymbung ban kyrshan ia ka jingiaid paidbah U President ha ryngkat bad ki hajar tylli ki thuk thuk.
U Bolsonaro, u thawlad tyngeh ban ioh ia ka jingieid u paidbah, namar ba ha ki khyndiat bnai ba ladep, ula jah burom shibun, namar ba um lah ban iakhun ia ka khlam corona bad mynta, u dang thaw lad ban wan rah biang ia ka jingieid u paidbah, ha shwa ba kan wan ka elekshon thymmai ha u snem u ban wan.
Ki dkhot jong ka Senate, ki dang tohkit mynta, halor ka jing bym ler, ka jingtrei kam jongu, kum U President, namar ba ki la don haduh  449,068 ngt kiba iap na katei ka khlam ha kate ka Ri.
U Bolsonaro, ula ju khot ia ka corona, kum ka khieshoh ba malu mala bad ula ioh ialade, ia katei ka khlam ha U Naitung 2020.
Ha ka jingkren jongu, ula “Ki shipai jongnga, kin nym hukum iaphi, ba phin shong khop hapoh iing.
Phi dei ki shipai jongnga bad phi kham khlain bor ma phi, ban ia ia ka sorkar, ia ka kashari bad kumjuh ia ka iing dorbar".
U President Bolsonaro, u iathuh ba ha ka sngi palei, u la sdang ioh biang, ia ka jingpang corona virus, hynrei, ula shu dih, tang da u dawai kuli chloroquine, khlem da iathuh ia ki doktor jongu bad ula sngew khlain ialade.
Ha ka sngi thohdieng ba ladep, U  Bolsonaro, ula shah dain kuna ha kawei ka jylla jong ka Brazil, namar ba u leit sha ka nongbah Maranhao, ban pynlong jing ialang paidbah, khlem da bud ia ki kyndon iada corona.
La iathuh ba U Bolsonaro, u leit ban ai jing iarap ia ki paidbah, kiba khlem deng mask ialade, ha katei ka nongbah, kaba la da khang ban ialum palat ia ka 100ngut ki briew.
Ka ophis jong U President, kan hap ban ujor hapoh ar taiew, halor katei ka rai sha kashari, hynrei, lada jia ba u shu sngap, kumta, yn dain da ka kuna kaba remdor, halor katei ka jingleh pyrshah jongu.
New Delhi: Ha ki 24 kynta ba ladep, ki don 94,052 ngut kiba pang covid bad sa 6,148 ngut kiba iap.
Kane ka dei ka jingiap, kaba bun tam ha ka Ri, naduh ba sdang kane ka khlam corona virus.
Banda (UP): Uwei u sadhu, ula leit sha ka jaka thied kew jong ka sorkar ha Banda jong ka  Uttar Pradesh, na ka bynta ban die ia u kew, uba la pynmih na ka lyngkha jong kawei ka temple.
Katei ka jingjia, ka la jia ar sngi mynshwa, ha ka shnong  Kurhara, ha  Attara tehsil jong ka Banda, ha kaba U  Mahant Ramkumar Das, uba dei u lyngdoh bad uba peit ia ka  Ram Janki temple, ula leit ban die ia ka 100 kwintal u kew ha katei ka iew sorkar.
Ynda la poi ha katei ka jaka thied kew, ula lyngngoh, ba ki briew jong ka tnat sorkar, ki dawa na u, ban ai ia ka aadhar card jong u trai jaka lane jong u blei, uba dei u trai jong katei ka jaka kaba hynniew hectare bad kaba la ai kyrteng trai jaka ia u  Lord Ram bad u Janki.
“La kyntait ban thied ia utei u kew, na ka daw, ba ki kwah ia ka aadhar card jng u blei, te kumno ngan ioh ia katei ka aadhar card?" kylli U Das.
Ka jingai jingshakri ka Jio company ia ki paidbah ki ba pyndonkam ia ka Mobile phone bad ia internet ka la thud sha ba palat ha shnong Nongthliew bad ki shnong ba marjan, kumba shi bnai duna ne tam eiei mynta ka jingthud ka network ka long kaba la palat shisha bad ia kane la sakhi da kiba bun ki nongshong shnong bad ka dong ka thain ba marjan.
Ka jingthud sha ba palat ka Network Jio ka la wanrah jingeh ia ki paidbah kiba bat bad kiba pyndonkam ia ka jio, namar khamtam ha kum kane ka por ba don ka khangdam (Lockdown) kiba bun ki khynnah pule ki pyndonkam online Class, bad ym tang ki khynnah pule kumjuh ruh ia kiwei kiwei kiba pyndonkam ia ka network ha ki kam bapher bapher katkum kane ka juk mynta.
Ka jingthud ka netwok ka long la palat khamtam leilei naduh por 5 janmiet baje haduh 12 baje mynmiet kam long wat tang ban pyndonkam khyndiat ruh, tang ban phah (Send) dur kiba donkam eh ruh kam iaid hi tdot, kane ka la shu pyndom pynbitar pynban ia ki briew ba la thud palat pud ka network, ha ka jingshisha ka jingwan ka Jio ka la long ka jingmyntoi shibun eh ia ki paidbah ba pyndonkam ia ka, hynrei lada thud palat kumne ka long pynban ka jingbitar iu paidbah ba pyndonkam ia ka.
Kumta ngi kyrpad ia kiba dei peit ia ka Jio telecom ba dei ban pynbiang ia ka network ha baroh 24 kynta khnang ba kiba pyndonkam ia ka kin suk haba leh ia kano kano ka kam katkum kane ka juk internet mynta.
,.
Bun bah ki nongpule ne kiba ngeit kiba kwah ban tip kaei kadak (sign) ban pyni sha ka pyrthei hashwa ban pynieng noh ia kata ka Temple kaba Lai ha Jerusalem.
Ki dak ki long kiba rieh (secret signs) kiba ngim lah ban iohi lymda la pule bha ia ka ktien u Blei (bible), kumba u la ong to wad te phin sa shem, kaba mut ba u Blei u buhrieh.
Hynrei haba wad dei ban shem.
Ka jingshisha hi, ka por ka la ih bha ba ki Israel kin ioh noh ia kata ka Temple kaba Lai namar ki la duh la kumba 1950 snem mynta, kata naduh u 70 AD haduh mynta.
Namar katkum u Daniel, u Blei u la ong – “70 Taiew la pynkut…….
ban pyndep ia ka jingpalat, ban pynwai ia ki pop, ban pyllong ka jingpyniasuk naka bynta ka jingbymhok, ban wallam ia ka hok bymjukut, ban pyndait la ha ia ki jingithuhpaw ne jingiathuhlypa, ban pynsleh ia u ba khuid tam eh.
Daniel 9:24.
Kaba mut ba hapoh ki 70 taiew yn pyndep noh ia kiei kiei baroh kiba ha kane ka pyrthei, ha shwa ba u Jisu un synshar (before the millennium).
Ka ktien u Blei ka ong pat – “To tip namar kata to sngewthuh, ba na ka jingmih ka hukum ban tei ia ka Jerusalem haduh uta  uba la sleh (u Khrist), uta u syiem kein kan long 7 Taiew + 62 Taiew yntei pat ia ka (Jerusalem) bad ki lynti shnong bad ki kharai ha ki por ba jynjar kein.
(kane la dep).
Kumta naduh ba latei pat ia ka Jerusalem haduh ka por uta uba la sleh (U Jisu Khrist) kan long 69 Taiew.
Kata haba kheinlang 7 Taiew+ 62 taiew = 69 taiew.
Ka ktien u Blei ka ong pat – “Hadien 62 taiew ia u ba la sleh yn ot noh (kaba mut ba u Jisu khrist um don shuh hangne ha Pyrthei).
Ki briew jong u ta u syiem (syiem Titus ka hima Roman), kin pynjot ia kata ka nongbah (nongbah Jerusalem la pynjot ha u 70 AD).
Daniel 9:24-26.
Hangne ngi sngewthuh ba ki 69 Taiew ki la kut lah slem bah, kata hadien ka jingkiew noh u Jisu Khrist sha bneng ha u lyoh.
Ki kam ki Apostol 1:10-11.
Ha ka jingshisha ka ladei ban wan ka 1 taiew (shitaiew) ban long noh 70 taiew.
Hynrei em ym kumta.
Balei? Namar ba u Blei na bymjukut u shah ia ki briew (jentil) ka pyrthei baroh ban iohsngew ia ka Gospel jong u bad ba u Mynsiem Bakhuid jong u Blei un ioh ban pynkynduh ia ki briew ha pyrthei shaphang ka Pop BAD KA HOK.
Ka ia, ka jingaiei u Mynsiem Bakhuid.
U Mynsiem Bakhuid u la hiar sha ka pyrthei naduh ka sngi Pentecost.
Ki kam ki Apostol 1:3.
Ka ia ka jingaiei kein kaba la jan ban kut noh artad.
Kane ka ia ka long kaba jrong, naduh u Jisu Khrist haduh mynta ka sngi, u Mynsiem Bakhuid jong u Blei u dangtrei ban pynkylla bamut ia ki briew ha shwa ba kan sdang ka por ba jynjar tam jong ka shitaiew ba dangsah.
Ka ia ka jingaiei ka la long 2000 snem tam mynta.
Te kumta ha shwa ban rung sha ka shitaiew kaba khadduh, kin don shibun kein ki jingjynjar sawdong pyrthei ymdang mynta hynrei naduh ki phew snem shadien bad mynta kan nangjur.
U Jisu u la batai khyndiat haba ki synran jong u ki la kylli ha kato ka por ki ong – kum kano ka dak ka jingwan jong me bad kaba wai ka pyrthei (the end of the age)? U Jisu u khlem iathuh por ne snem hynrei u ai dak (sign).
U ong –  …….
kaba kut kampat jia.
Ka kynja bynriew kan ialeh ia ka kynjabynriew, ka hima ia ka hima, kin long ki nemsniew, jingiapthem, jingkhynniuh jumai ha shibun ki jaka.
U ong shuh shuh – kine ki long tang ki jingsdang ki jingjynjar.
Mathaios 24:3-7.
Mynta ngi iohi ia kine ki dak (sign) hashwa ka jynjar bah (great tribulation), kata tang shu mih ka hukum ban pynieng noh ia ka Temple ba Lai ha Jerusalem (Israel).
Ia mynta ympat long eiei ban ia nujor bad kata ka shitaiew ban wan (ne ki 7 snem).
Ki dak baroh ki kdew ba ka shitaiew kaba khadduh ka hajan ka por ban pynieng ia ka Temple Balai da u ksuid bad u soitan, namar un shong ma u ha kata ka Temple hadien ba un pynsangeh ia ka jingainguh knia jong ki Jiw (He stop the sacrifices).
Hadien kane un pynjot ymtang ia ki Jiw ha ki 3 snem shiteng hynrei ia ka pyrthei baroh kawei.
Daniel 9:27.
Dei ia kane, ba u Jisu u pynkynmaw da kaba ong – “ynda phin iohi ia kata ka Jingijli Bapynduh (Abomination of desolation) ba la ong shaphang jong ka da u Daniel u Nongiathuhlypa ba ka da ieng ha ka jaka bakhuid (ha Jerusalem).
Mathaios 24:15.
Hangta kein kan long ka jynjar ka bympat ju jia mynno mynno naduh myndang long ka pyrthei bad kan ymlong shuh ruh.
Mathaios 24:21.
Kane kein kadei kata ka shitaiew Bakhadduh, ban long 70 taiew bala ong ha u Daniel 9:20-27.
Ha kaba u Blei un pynjot noh ia ka jingsynshar briew bad jingsynshar u ksuid ba u Jisu un sdang ka jingsynshar 1000 snem hangne ha pyrthei bad sha ki bymjukut shuh.
Kumta, ki dak ki don mynta ha sawdong pyrthei to bishar bad puson dalade, iit bniah, ba kaba kut ka lajan kein.
Kaba donkam ka long ban iasuk noh bad u Blei lyngba u khun jong u u Jisu Khrist katba u Blei umpat shim noh ia u Mynsiem Bakhuid, Namar “U Mynsiem jong Nga un ym ialeh bad u briew junom", Genesis 5:3.
Ka 1 taiew ka long hajan katkum ki DAK KA POR.
“kaba kut kiei kiei baroh ka lajan kein.
1 Petros 4:7.
Amen.
Ki nongrep, ki don ha ka jing ia kynad kaba la neh slem bad ki riew sain pyrthei ha Haryana bad ka jing ia pyni bor jongki, ka la pynlong ia shibun ki riew sain pyrthei, ba kin sangeh ia ka iaid ka ieng, ka leit ka wan sha kiba bun bah ki jingleit kiba donkam.
Kam dei tang katta, hynrei, ka la mih mynta, sa ka jing ia kynad hapdeng ka liang synshar jong ka Haryana, ka BJP bad ka JJP.
Ym tang katta, ki la don shibun ki jing ujor ejahar, pyrshah ia ki nongrep, hynrei, ia kitei ruh la hap ban weng noh bad kam kut tang katta, ka mih sa ka jing pan map paidbah.
Ki la don shibun ki jing iakhih pyrshah jong ki nongrep, ha kaba ki la don kiba poi sha ka jing ia mynsaw, hynrei haduh mynta, ym don ba nud satia ban kem ia kitei ki nongialam jong ki nongrep, namar ba tang shu la shah kem ki nongialam, ki paidbah, ki leit tur beit beit sha ki thanat pulit, ki khang ia ki surok kali.
Khyndiat sngi mynshwa, ki kali kiba synran ia U Devender Babli, nong ialam ka seng  JJP (Jannayak Janata Party), ki la shah ther maw ha ki nongrep, ha ka  constituency jongu, ha Tohana bad katei ka dei ha ka 1tarik Jylliew 2021 bad u nongbud jongu, ula mynsaw jur na khlieh bad ka kali jongu, ka la julor.
Ki pulit ki la ejahar, halor katei ka jingjia, hynrei hadien lai sngi, U Babli, u pynbna paidbah, ba ula map noh ia kitei kiba ther maw ia ka kali jongu bad u da pan map paidbah, ba ula kren khor ia kitei kiba pynthut ia ka jingiaid lynti jongu.
Ym tang katta, la pyllait noh ruh ia ki lai ngut kiba shah kem, hadien ba ki nongialam nongrep, ba kynthup ia U  Rakesh Tikait bad U Gurnam Singh Chaduni, ki la leit tur sha thanat bad ki la pakhang lynti ia ka thanat bad byrthen ban ia lum paidbah, ha baroh ki thanat ha katei ka jylla.
Ha u bnai ba ladep, U Krishan Midha, ula pan map na ki nongrep, kiba leit ialum paidbah, sha katei ka constituency jongu, ban pyrshah halor ka jingleit jngoh U Manohar Lal Khattar, myntri rangbah ka Jylla.
La iathuh ba ki nongrep, ki la rai ban nym ia don bynta shuh bad ki nongialam kane ka sorkar BJP-JJP ha katei ka thain.
Hadien ba U MLA, ula pan map, la iathuh ba ki nongialam nongrep, ki pynbna paidbah, ba ki la map noh ia u.
Ym tang katta, ha ki khyndiat sngi ba ladep, ki nongrep, ki ia lum lymbung ha ka skul OP Jindal ha Hisar, kaba dei ka jaka, ba U Khattar, myntri rangbah, u leit jngoh bad ha katei ka jingjia, ka la mih ka jing ia pyni bor hapdeng ki pulit bad ki nongrep.
Shibun ki briew ki la mynsaw bad ki kali pulit, ki la julor jhor bad bun ki nongrep, ki la shah kem, hynrei ha kajuh ka janmiet, la pyllait lut ia ki baroh, hadien ba ki nongrep, ki leit tur lymbung sha ka ophis jong U Inspector General of Police bad kumjuh ha phyllaw iing jongu bad ki da byrngem ban khang sa ia ki surok, lada ym pyllait ia kitei kiba sha kem.
La ar sien kynthih, U Dushyant Chautala, symbud myntri rangbah ka jylla, uba dei ruh u nongialam JJP, ula hap ban sangeh ia ki jingleit jongu, namar ba ki nongrep, ki ia lum lymbung, ha ki jaka kiba ula pynkhreh ban leit.
PATNA: Mynta ka la thikna, ba ka jingkhein ia kiba iap ha Bihar, kam iahap satia, na kaba la pynbna kham mynshwa bad ha ka jingwad jingtip bniah jong ka sorkar jylla, naduh ka 18tarik Jymmang 2021, la lap ba ka don ka jing jah jingkhein, ia 3,951 ngut kiba iap na ka khlam covid 19, ha ka jylla.
Haduh ka 7tarik Jylliew, ka jingkhein ia kiba iap, ka long  5,424 ngut bad haba la khein bha sa shisien, la lap, ba baroh kiba iap, ki la poi sha ka  9,375 ngut bad kiba bun bah ki jingkhein, kiba jah, ki dei na ka nongbah Patna, ha kaba ki jah haduh 1,069 ngut bad kiba iap ha Patna, mynta, ki la poi sha ka  2,293 ngut, na ka 1,229.
Katei ka jingkhein biang sa shisien, ka dei,  hadien ba U Nitish Kumar, myntri rangbah ka Jylla, ula pynbna, ban siew T.
4lak sha kawei kawei ka long iing jong kitei kiba iap na ka khlam covid 19, ha kaba la mang pisa T.
400klur na bynta kane ka jingsiew.
Hadien katei ka jingpynbna la thaw ia ka kynhun jong ki doktor, na ka bynta ban wad bniah ia ka jingdon jong baroh kiba iap.
Nongpoh:Ki nongialam na ki kynhun sengbhalang na Ri Bhoi, kiba kynthup ia ka HANM, CoRP lem bad kiwei, hynnin ka sngi ki la bitar eh, haba ki la tip ba ka la don ka jingshah nion bein ia ki Khasi, kiba trei bylla sngi ha National Bureau of Plant Genetic Resources (NBPGR), Regional kaba don ha ICAR Umiam, namar ba kim shym la ioh thikna ia ka bainong trei kaba thikna ha katei ka jaka kaba ki trei.
Haba shimkhia halor katei ka jingujor na ki nongtrei ha katei ka jaka, ki nongialam jong kitei ki seng kiba kynthup ia u Bah Bandary Ryntathiang, President ka CoRP, Sengkmie, nangta u Bah Pateng Myrsing, President ka HANM Ri-Bhoi District lem bad kiwei, ki la leit ban kynduh ia u Dr.
Harish G.
D Scientist bad Officer-In-Charge ka NBPGR, na ka bynta ban iakren halor ka jingshah ot tulop ki nongtrei kiba trei ha katei ka jaka.
Hadien katei ka jingleit kynduh ia utei u nongpeit ia katei ka jaka trei ki Khasi, ki nongialam jong kitei ki seng, ki la pynpaw ba ki bitar eh ba ki Khasi kiba trei ha katei ka jaka, kin shah lehbein da kaba shah ot tulop, haba kim ioh ban leit trei, kata ha kaba kum kane ka por ba ha ka jylla la pynbna ia ka Lockdown, namar ba kim ioh ia ki kali kamai ba kin leit trei sha katei ka jaka.
Ha ka jingiakren bad kitei ki nongialam seng, utei u briew uba dei peit ia katei ka jaka, u la kren kyllain laiphewjait bad uba la pyrshang ban aidaw da kumne kumtai, da kaba kynnoh kylla ia kitei ki Khasi, da kaba ong ba kim wan trei tista bad kaba la pynlong ia ka tnat ba kan ot tulop syndon ia ki.
Halor katei ka jingkren utei u nongpyniaid ia katei ka jaka, kitei ki nongialam seng, ki la bitar eh, ha kaba kim shym la pynsngap ia ka jingkren utei u briew, hynrei ki la iai buh ia ka jingdawa, ba lada ka long ha kano kano ka rukom ruh, hynrei katei ka tnat ka dei ban siew beit ia ka bai bylla ia kitei ki nongtrei Khasi kiba la trei ha katei ka jaka.
Haba kren sha ki lad Pathaikhubor, u Bah Bandary Ryntathiang bad kumjuh ruh u Bah Pateng Marsing, ki la dawa na katei ka tnat ba ki dei ban siew dep noh ia ka bainong trei ki Khasi kiba trei ha katei ka jaka bad lada kim lah ban siew, ki la byrngem ba kin sa leit ban khang tala syndon ia katei ka tnat treikam ha katei ka jaka.
Nongpoh:Uwei u Rangbah uba trei naduh ha ka rta kaba 17 snem ha National Bureau of Plant Genetic Resources (NBPGR), Regional kaba don ha ICAR Umiam, u la pynpaw ia ka jingsngewkhia bad ka jingsngewsih, hadien ba u la mad ia ka apot ba shah ot ia ka bainong kaba u trei bylla ha katei ka tnat kaba don ha ICAR Umiam.
U nonglum khubor, u la pyrshang ban kren ia u ha kata ka rukom khnang ban shailang bad baroh ki paidbah kin tip ia ka jingshisha ba na kaei ka nongrim ba u shah ot tulop, pynban utei u rangbah, uba la shu antad ba u la kynjoh sha ki 50 snem tam ei ei, u la kyntait ban kren, da kaba ong ba um kwah ban kren, namar kin sa don shibun kiwei pat ki jyrwit jyrwat.
Haba la sngewthuh ba utei u rangbah, um kwah ban kren sha ki lad pathaikhubor, la shu ioh khyndiat por eh ban iakren bad u.
Utei u rangbah u bym kwah wat ban pynpaw ia ka shnong kaba u sah lane ia ka kyrteng jong u, u la iathuh ba ha kine ki bun bun phew snem kaba u la trei ha katei ka jaka, um pat ju shem lane mad ia kaba kum kane ka jingjia, ha kaba lada pep leit kin shah ot ia ka bainong kaba ki dei hok ban ioh.
La ioh ruh ban kylli khyndiat, halor kaei ka nongrim kaba la pynlong ia u ba un pep trei bad kaba poi sha u pud ban shah ot syndon ia ka tulop, ka jubab kaba la ioh na utei u rangbah ka long, ba um don ka jingmut ban pep trei, hynrei ha kane ka Lockdown kaba mynta, kaba um shem jingeh ban ioh ia ki kali kamai, na ka bynta ban poi sha katei ka jaka trei, kata hi ka dawbah kaba la pynlong ia u ban un shah kynnoh pep trei bad ruh ban shah ot syndon ia ka bainong kaba u dei ban ioh.
Nongpoh:Ha kine kine ki khyndiat sngi kiba la leit, ki nongialam ka KSU North Khasi Hills District Unit, lyngba ka jingtrei shitom ki Circle bad Unit, kiba don ha ki shnong bapher bapher ha Ri Bhoi, ki la leit iarap marbam sha kiba bun ki longiing baduk ha Ri Bhoi kiba don ha ki thain bapher bapher.
Lah ruh ban kdew, ba ki la don shibun ki longiing baduk ha Ri Bhoi bad khamtam eh kito ki longiing kiba la shah set slung, kiba la ioh jingiarap na ka KSU bad ym tang kata, ki KSU ki la leit ruh ban iarap ia ki Nongtrei ASHA da kaba sam da ki PPE kits lem bad kiwei ki tiar jingdonkam.
Nalor katei ka kam kaba ki la lah ban lehbha, kaba ka KSU ka la lah ban iarap ia kito kiba donkam, na ka liang u Samla Ferdynald K.
Kharkamni, President ka KSU ha Ri Bhoi, u la ong ba ka seng kan dang iai bteng ban leh ia ki kam babha bad kata ka long ban iarap ia kito ki longiing kiba donkam shisha ia ka jingiarap.
Lada don kino kino ki longiing, kiba la don ha ka kutlad bad kiba shem jingeh shisha, ka seng ka long kaba kloi ban iarap ia kiba kum kita ki longiing, hynrei ban tip ia ka jingeh jong baroh ka seng kam lah, pynban lada don kiba shem jingeh shisha, na ka liang ka seng ka kyntu ia kito ki longiing ba kin kynduh ia ki nongialam bad dkhot ka KSU, khnang ba ka seng kan ioh ban leh ia kaba donkam, u la bynrap.
Shillong: Ha ki katto katne bnai, kiba la leit noh la sakhi ba ki nongniah kali kamai hapoh ka jylla, ki la sangeh kamai da ki bun sngi, namar ka jingkiew dor eh ka petrol ha ka jylla bad kane ka jingsangeh kamai kali jong ki ka la ktah shikat dei eh ia ki nongleit nongwan hapoh ka jylla bad haba iohi ia kane ka Sorkar Jylla ka la rai ban pynduna noh ia ka jingot khajna bad ka la pynhiardor ruh da 7 tyngka ha katei ka por, hynrei haba peit mynta pat katei ka jingrai jong ka Sorkar ka long lehnohei noh namar ba ka petrol mynta ka la kiew dor biang sha ka 91.
02 tyngka shi litar.
Haba kren sha ki lad pathai khubor, u Bah Wandobok Jyrwa u ba dei u General Secretary jong ka East Khasi Hills Local Taxi Owners and Drivers Association, u la ong ba lehse ki briew kiba don da ki kali private kim da don jingktah than haba ka Sorkar ka pynkiew kumne ia ka petrol, namar ba haduh kine ki sngi ym don uwei ruh uba pynsngew sha ka Sorkar halor kane ka jngkiewdor ka petrol bad haba jia ka jingkiewdor ka petrol kumne imat ka ktah tang ia ki nongniah kali kamai.
Shuh shuh u Bah Wandonbok u la ong ba ia mynta hi ki nongniah kali kamai kim pat kren eiei halor kane namar ba kim pat ioh lad satia ban mih na la iing ban kamai na ba dang don ka jingshah khangdam hynrei kito kiba don ki kali private pat lada ki sngew ba kane ka jingkiewdor ka ktah lem ia ki ruh ki dei ban mih shakhmat ban kren eiei halor kane ka bynta.
U Bah Wandonbok u la ong ba ka jingthok jingshukor jong ka Sorkar ban ong ia u paidbah ka jylla, ba ka jingshim khajna ia kane ka umphniang kan leit sha ka tnad ka pule puthi hynrei lyngba ka jinglap pat jong kane ka kynhun ki nongniah kali kamai pat, katkum na ka tnad finance bad ka tnad ka pule puthi kam shym la don eiei kum kata.
Kumta na ka liang u Ban Wandonbok u la kyrpad lem ruh ia kiba buh kali private ba ki dei ban don lang ka jingkitkhlieh ban ia ong eiei halor kane ka bynta lada ka don ka jingktah lem ia ki ruh.
Shillong:Hadien ka jingiatai sani bha bad u myntri ka tnad bording, ha ryngkat ka tnad bording ka Meghalaya Energy Corporation Limited, ki kynhun myntri ki la shim ia ka rai ban bteng ia ka jingkyrshan ba 100% na ka mang pisa jong ka jylla, ia ka tnat MeECL na ka bynta ban kan siew ia ka Atmanirbhar loan.
Haba ia thuh halor kane, u myntri rangbah ka jylla u Conrad K Sangma, u la iathuh ba ha ka jingialang jong ki kynhun myntri myn hynnin ka sngi, la shim ia ka rai ban ym aiti ia ki katto katne ki Circle sha ka REC bad ban ailad ia ka tnad bording ba kan siew da kaba ka sorkar kan kyrshan pisa pura, ia ka jing donkam jong ka Corporation.
Haba iakren bad ki lad pathai khubor, u myntri rangbah ka jylla u Conrad K Sangma, u la ong ba ha ka jingialang jong ki kynhun myntri, la iatai sani bha halor ka jing kyrpad na ka liang u myntri ka tnad bording, halor ka jingkyrpad kaba la wan na ka liang ka MeECL bad kumjuh na ka liang ki nongtrei ha kaba ki la kular ba kin pynbha biang ia kane ka tnad.
“Kumta ha ka jingialang la shim ia ka rai ban ailad ia ka MeECL, kumjuh ia ka tnad bording ba ka sorkar kan kyrshan ia ka 100% na ka mang pisa jongka, na ka bynta ka Atmanirbhar Loan bad ka sorkar kan ym aiti ia ki katto katne ki circle ban pyniaid da ki company, hynrei kane ka jingkyrshan kan donkam ban pynurlong ia ki katto katne jingthmu ha ka por ba la buh bad ka MeECL ka dei ban buh bynda ia ki katto katne ki tiar ha ka sorkar jylla.
U myntri rangbah u la iathuh ba kane ka jingphah buh bynda ia ki tiar jong ka MeECL, ha ka sorkar Jylla ka long ban pynthikna ba kan don ka jingshngain na ka bynta ka sorkar jylla.
Halor kane, yn sa buh ia ka jingialang hapdeng ka tnad pla pisa bad ka tnad bording ban bishar bniah ia ki jingdonkam baroh, khnang ba ka tnad bording kan lah ban pyntrei kham bha bad ban iohlum lut ia baroh ki pisa kaba la duh.
Ka Company REC bad ka PFC ki la buh ia ki kyndon ha ka sorkar jylla bad ka MeECL haba shim ia kane ka ram, ha ba ki la dep ioh ia ka bynta ba nyngkong jong ka ram,katba ha ka ban ioh sa ka bynta ba ar jong ka ram, kine ki company ki la buh ia ki kyndon bad kawei ka long ba ka sorkar jylla kan ai jingkyrshan kaba long 100% na ka bhah pisa jongka, ban siew ia ka ram ka ban kot T.
2000 klur ha ka 10 snem, ka ban wan, lane ka sorkar ka lah ban phiah ia kane da kaba ai pyniaid shiteng ia ka MeECL da kine ki Company.
“U myntri ka tnad bording ha ryngkat ka MeECL, ki la pynbor ia ka sorkar ba kan ai jingkyrshan 100% na ka budgetary provision, ym ban iaid da ka DF, hynrei na ka liang ka tnad pla pisa ka sngewthuh ba kane la pisa ka dei ka ba heh bad ban pynduna ia ka jingkhia jong ka tnad ka la sngewdei ban ai pyniaid noh ia ki katto katne ki bynta sha kine ki company" u la bynrap.
U Conrad u la pynshai ruh ba kane ka jing aiti ban pyniaid da ki company kam dei kaba thymmai, ha kaba la ju pyntreikam ha ka jylla, kum ha Garo Hills ha West khasi Hills bad ha Jaintia Hills ruh.
Shillong:Hadien ba ka Sorkar Jylla, ka la pynjari da ka jing khang dam, ban tehlakam ia ka jingnang saphriang jong ka khlam Covid-19 ha ka jylla kaba la ktah ruh shikat dei eh ia ka ka ioh ka kot jong ki riew paidbah kiba shu im ban bylla sngi bad ban shong dukan, kumta mynta ka sngi, la iohi ba ki nongdie jingdie kiba ju shong ha Iewduh ki la mih na la iing la sem da ka jingthmu ban plie dukan noh bad ha kajuh ka por ban iakynduh markhmat bad u Syiem jong ka Hima Mylliem, hynrei phewse kane ka jingthmu ka jong ki, ka khlem urlong satia, namar ki la shah khang noh ha ki bor pulit bad ki magistrate, namar haduh mynta ka Sorkar Jylla ka dang iai bteng beit ia ka jingkhangdam jong ka khnang ban lah ban tehlakam shwa ia une u khniang u ba la syllad tyngeh ha kane ka sien kaba ar.
Ha kane ka jingthmu jong kine ki nongshong Iew, la iohi ruh ba ka la don ka jing ia pyni bor hapdeng ki pulit bad ki nongshong die jingdie, kiba la thmu ban shong die jingdie beit lada long katba long bad jia katba jia, namar ba ki la jingsngew jynjar palat bad sngew shem jingeh palat ban bsa ban btiah ha la iing ha la sem.
Kitei ki nongshong Iew ki la pynpaw ia ka jingeh kaba ki mad naduh ba ka Sorkar Jylla ka pynjari ia ka jingkhangdam ba wat ban thied bam thied dih bad ban bai iing ruh ki la shem shitom haduh katta katta.
Shillong:Kiba ioh pang covid myn hynnin ka sngi, ha ka jylla, ki don 448ngut.
Ka East Khasi hills, ka don 152ngut.
Kiba iap ki don 16ngut, ha kaba ha East Khasi hills, ki don 9ngut, ha West Jaintia hills 5ngut, West Garo hills bad North Garo hills mar iwei.
Kiba jem na ka jingpang, ki long 507ngut.
Baroh kiba dang don ha ka jingpang, haduh mynta, ki long 4,849ngut bad kiba iap, ki la poi sha ka 694ngut.
Na ki 448ngut, kiba ioh pang myn hynnin ka sngi, ki kynthup ia 9ngut ha East Jaintia hills.
Ka East Khasi hills, ka don 152 ngut bad kitei ki kynthup ia 4ngut ha Happy Valley, 4ngut ha Lawmali, 5ngut ha Mawpdang, 20ngut ha Mawshbuit, 6ngut ha Nongmynsong, 8ngut ha Nongrim Hills, 4ngut ha Nongthymmai, 4ngut ha Pynthor, 2ngut ha Umthli, 13ngut ha Upper Shillong.
Ka Ribhoi, ka don 31ngut kiba pang.
Ka South West Khasi hills, ka don 27ngut, ha kaba 24ngut ki dei ha ka Dhar Company.
Ka West Jaintia hills, ka don 17ngut bad ka West Khasi hills, ka don 25ngut, ha kaba 10ngut ki don ha Nonglang bad 7ngut ha New Nongstoin.
Shillong: U Stenson Kharbudon, 56 na Mawngap MawphlangSumar ha Supercare Hospital, Shillong ha ka 04-06-2021Khlad ha ka 08-06-2021Cause of death: Covid Pneumonia with co-morbiditiesU Telsar Andrew Pde, 58 na Lummawbah dong SohraSumar ha Supercare Hospital, Shillong ha ka 01-6-2021Khlad ha ka 08-06-2021Cause of death: Covid Pneumonia with co-morbiditiesU Wanshai Phanbuh, 41 na Nongmynsong UmkdaitSumar ha Nazareth Hospital ha ka 01-06-2021Khlad ha ka 08-06-2021Cause of death: Covid Pneumonia with co-morbiditiesU Sonowel Dkhar, 45 na Nongrah Umjapung NongmarbohKhlad ha iing ha ka 08-06-2021Cause of death: Covid-19 PositiveU Balentin Lyngdoh, 55 na NongmynsongSumar ha Civil Hospital ha ka 14-05-2021Khlad ha ka 09-06-2021Cause of death: Covid Pneumonia with co-morbiditiesU Kerliam Dkhar, 64 na Demthring JowaiSumar ha Supercare Hospital ha ka 30-05-2021Khlad ha ka 08-06-2021Cause of death: Covid Pneumonia with co-morbiditiesU Lebiyoo Syngkrem, 67 na khliehtyrshiSumar ha Civil Hospital Shillong ha ka 02-06-2021Khlad ha ka 09-06-2021Cause of death: Covid-19 PneumoniaU Hillarius Lamare, 50 na MoosalyngkatSumar ha Civil Hospital Shillong ha ka 02-06-2021Khlad ha ka 09-06-2021Cause of death: Severe Covid-19 Pneumonia with co-morbidityU Elias Khongshun, 68 na laitumkhrahSumar ha Supercare Hospital ha ka 23-05-2021Khlad ha ka 08-06-2021Cause of death: Covid Pneumonia with co-morbiditiesU Ajit Singh, 67 na LaitumkhrahSumar ha Supercare Hospital ha ka 27-05-2021Khlad ha ka 09-06-2021Cause of death: Covid Pneumonia with co-morbiditiesKa Aiti Kharjana, 60 na SohiongKhlad ha iing ha ka 08-06-2021Cause of death: Covid PneumoniaU Iohbor Mawrie, 71 na LaitjemKhlad ha iing ha ka 08-06-2021Cause of death: Covid-19 Pneumonia with co-morbiditiesKa Sajina Sangma, 21 na Jengjal, West GaroSumar ha Civil Hospital Tura ha ka 02-06-2021Hadien leit rah ha NEIGRIHMS Hospital ha ka 06-06-2021Khlad pat ha iing ha ka 06-06-2021Cause of death: Covid-19 PositiveU Lakhon Biam, 53 na KhliehtyrshiSumar ha Supercare Hospital ha ka 24-05-2021Khlad ha ka 08-06-2021Cause of death: Covid PneumoniaKa Aibor Phawa, 60 na Namdong West JaintiaSumar ha MCH Hospital Panaliar Jowai ha ka 07-06-2021Khlad ha ka 08-06-2021Cause of death: Severe Covid-19 Pneumonia with co-morbiditiesKa Goene Sangma, 60 na Damra Chilpara, North GaroSumar ha Tura Civil Hospital ha ka 08-06-2021Khlad ha ka 08-06-2021Cause of death: Covid-19 Pneumonia.
Shillong: U myntri ka tnad pule puthi u bah Lahkmen Rymbui, u kyntait ba ka pule puthi ha ka jylla ka la hiar, wat la ka jylla ka la ioh tang 649 point na ka 1000 point ha ka rukom thew ia ki point ha ka ba iadei bad ka pule puthi na ki jylla baroh ki ba don ha ka Ri baroh kawei.
Haba iakren bad ki lad pathai khubor u bah Rymbui u la ong ba ka kaiphot ba la pynmih da ka sorkar India ia ka rukom thew point ia ka pule puthi ha ki jylla baroh kawei ka ri, ka dei na ka bynta u snem ba la dep, hynrei ia kaei ka sienjam ka ba ka sorkar ka la shim mynta u snem kan sa paw la shem snem.
“Hynrei kane ka kaiphot ka dei ka ba pynkyndit bynriew ia ka sorkar ba ka dei ban kham shim khia shuh shuh halor ka pule puthi ha ka jylla.
U la ong ruh ba ha u snem 2017-19 ka jylla la la ioh 542 point katba mynta u snem ka la kiew sha ka 649 point bad kane ka paw ba ka la don ka jingkiew ha ka pule puthi ha ka jylla" u la ong.
U myntri, u la ong ruh ba ha ka jingshisha ka jylla Meghalaya ka la kiew man ka snem ha kla jingpule, namar ha u snem 2017-18, ki skul sorkar ki don tang 584 tylli, hynrei ha u snem 2018-19 ki la don 610 tylli bad ha u snem 2019-20 ki la kiew sha ka 649 tylli tang ha kine ki 3 snem, ki skul ki la kiew bad ha ki snem ban wan ki skul sorkar kin dang bun shuh shuh.
U Bah Lahkmen u la ong ruh ba naduh u snem 2018-19, na ka liang jong u, u la kren shai ba ka thong jong u kum u myntri, kane ka tnad, ka long ban pynbha ia ki ingskul ban buh ia ki nonghikai kiba la tbit bad ban pynbiang ia ki jingdonkam ha ki skul bad u la ong ruh ba na ka liang ka sorkar jylla ka la shim khia bha halor ban pynkiew ia ka pule puthi ha ka jylla ha kaba tang ha kine ki 3 snem palat 2000 tylli ki Lower Primary skul ki la ioh ban pynheh ia ki ing skul jong ki.
U myntri, u la ong ruh ba na ka liang u myntri rangbah u la rai ruh ban ka sorkar jylla kan bei T.
100 klur na ka bynta ban pynbha ia ki 200 tylli ki skul sorkar, ha baroh kawei ka jylla, bad ha u snem ban wan yn mang sa ia ki 375 tylli ki skul ban pynbha ia ki ing skul.
U la iathuh ruh ba ka sorkar ka ju sam ia ki kot pule bad ka sorkar ka la pynkhreh ruh ban ai jinghikai ICT bad Computer ha ki 250 tylli ki skul.
U Bah Rymbui u la ong ruh ba ban kyntiew ia ka rukom ai jinghikai,  ka tnad ka la ai kam tang ia ki nonghikai ki ba la tbit badu la iathuh ba 19,306 ngut ki nonghikai ki ba la ioh jinghikai lyngba ka NISTHA bad 4500 ngut ki nonghikai ki la ioh jinghikai lyngba ka ADB Program.
Ha kaba iadei bad ka jingpynbiang ia ka umbam umdih ha ki skul ka tnad kan ia trei lang bad ka JJM ban pynpoi um sha baroh ki skul.
U bah Rymbui u la ong ruh ba ka dei ka jingshisha ba bun na ki skul sorkar kim don ia ki iingskul ba bha, hynrei ha u snem ba ladep ha ka jingialang jong ki kynhun myntri la pdiang ia ka rai ba lada kwah ban shna ia ki skul ki dei ban pynbiang 3 akar ka jaka ha ki thain nongkyndong bad 2.
5 akar sha ki thain sor bad kane ka long ban pynthikna ba ha ki snem ban wan ki skul ki dei ban biang nadong shadong kynthup ia ka jaka ia leh kai ki khynnah.
Tel Aviv: Wat la ka dei ka thma, hynrei, ka don ka jingjia, kaba pyn biria bad kata ka dei ba uwei u namding, uba khlain bor bha jong ka Israel, u la pynpra ia kawei ka iing bad u leit hap beit beit ha kawei ka jingthiah, bad ynda la hap ha jingthiah, um shym bthei satia bad imat, ula ioh thiah noh syndon.
Utei u namding, u dei uba khlain bor shi katdei bad ula dei ban pynjot thiaw ia katei ka jingthiah, kaba arngut briew bad ia ka iing hi baroh kawei, hynrei, haba um shym la bthei, kumta katei ka jingthiah, ka lait na ka jingshah pynjor.
Katei ka jingjia, ka dei ha  ka shnong Khan Yunis, kaba don sharum jong ka  Gaza Strip.
Utei u namding, u dei uba heh bad uba khia shi katdei, ha kaba la dei ban tan, da ka crane, na katei ka jingthiah.
Ha kawei pat ka khubor, ka Israel ka la mynjur ban sangeh ia siat noh bad ki ehrang Hamas, kaba sdang naduh hynnin ka sngi, ha kaba ka la mynjur, ia ka jing iakren, kaba la lamkhmat da ka Egypt.
Ka riam ka beit, ka la i kynsha tasam ha kine ki sngi bad ka jing ia bud tynneng, ka long kaba la jubor haduh katta katta, khamtam ia ka rukom im sha ki ri sepngi.
Ha North Korea, U Kim Jong-un, u nong synshar jong katei ka Ri, ula pynmih da ka hukum kaba tyngeh, na ka bynta kito kiba ia riam khyllah, kiba kynthup ia ka jing khap shniuh lymmuh dai bad nangta, sa ka jing phong ia ki jeans, kiba la tar bun jaka bad kiba pyni, ia ka dohmet jong ki briew bad katei ka rukom riam, ka la sdang ban rung ha ki samla jong ka North Korea.
Kane ka ri, kan sa twa,  kumba twa ka nan,  lada ym lah ban khang noh shi syndon, ia kane ka rukom riam, kaba shu bud tynneng, na ki riew lak don putit, ong ka khubor jong katei ka Ri.
Kumta la pynmih ia ka kyndon kaba tyngeh ban khang ia kito kiba jing ai rukom shniuh, kiba bun rong bad la khang ruh ban ksam lane ban oh shrong ia ka met ka phad, ha ka dur jong ki tattoo bad lada lap ia kitei kiba leh pyrshah, yn phah ia ki, sha ka jaka trei bylla, kaba ki hap trei shitom bha, ong U Kim Jong Un.
Ka rukom khap shniuh ruh, ka hap ha katei hi ka kyndon, ha kaba ki don mynta, kiba khap rit sha khlieih bad ki pynjrong pat sa shadien, kaba dei ka  rukom leh, kaba la ju leh sha ri sepngi, lane kaba la ju khap da  U Joe Exotic, uba dei u nong ialehkai Tiger King.
Ka kotkhubor jong ka North Korea, kaba la pynmih da ka sorkar, ka kren shai ba ka Ri, ba ka histori, ka pyni, ba ka Ri, kan sa khyllem kumba ka khyllem ka nan bah, lada jia ba ym lah ban pynneh ia la ka rukom riam rukom beit tynrai.
“Ngi dei ban sngew diaw mynsiem, lada ka don kano kano ka jing bud tynneh ia ka rukom im jong ki don lak don putit bad ngi dei ban pynduh shi syndon".
Mynta ka North Korea, ka ailad tang 15 jait, ki rukom khap shniuh bad kiba khap ia kiwei pat ki style, kum kaba khap bowl lane kaba ki ong, kaba kham lyngkot shakhmat bad pynjrong shadien, kin ngat ha ka jing pynshitom kaba tyngeh, ong ka khubor.
U Boris Johnson bad ka Carrie Symonds, kin ia thoh noh la shem snem.
U Johnson, 56 snem myntri rangbahduh ka England bad ka Symonds, 33 snem, ki la phah lypa ia ki card jingkhot sngewbha sha kiba ieid ba thoin, na bynta katei ka jing iathoh, ka ban long sa shi snem ar bnai, kaba dei ha ka 30tarik Naitung 2022, ong ka khubor jong ka The Sun.
Kitei ki arngut, ki la iateh ktien, ha u snem 2019, hynrei, ki la hap buhteng ia ka jing ia shong kurim, na ka jing pynwit jong kane ka khlam corona virus.
Ym pat lah ban tip, ia ka jaka, kaba kin pynlong ia ka jing ia thoh jongki, hynrei la sngewthuh ba kan dei ka jing iathoh kaba heh ha utei u snem, u ban wan, ha kaba la khmih lynti, ba ka khlam ruh, kan duh jait noh shi syndon ha katei ka Ri.
U Johnson bad ka Symonds, ki dei kiba nyngkong eh, na ki shijur ban leit sah ha  Downing Street, khlem pat pyndep, ia ka jing iathoh shong kurim.
U Johnson, ula tyrwa jingieid bad dem khohsiew ia ka Symond, ha ka por ba ki ialeit kai pyngngad sha  Mustique ha Caribbean, kaba dei hadien ba ka seng jongu, ka la jop don burom ha ka elekshon, ba la pynlong ha U Nohprah jong u snem 2019.
Kitei ki shijur, ki ju sngew bang ban ia khot iwei ia iwei, da ki kyrteng sin, ba ka ka Symond, ka ju khot ia U Boris, da U Bozzie Bear, katba U Boris, ia ka Symond, u ju khot da ka  ‘Otter’.
Ka Symond, ka la ioh khun na U Boris, ha u iaiong jong u snem ba ladep, ha kaba la ai kyrteng U Wilfred.
U Johnson, ula don tnga ar ngut kham mynshwa bad ha shwa ba un iakynduh ia ka Symond, ula ia tar kot noh bad ka tnga barim jongu, ka Marina Wheeler, ha kaba ula don arngut ki khun shynrang bad sa arngut ki khun kynthei.
Ki don kumba 9 hajar ngut ki nong Britain, kiba iap ei ha ki hospital, ha kaba ki leit ioh ia ka khlam covid, tang na ka daw, ba ki leit shah sumar na ka daw jong kiwei pat ki jingpang.
Katei ka long, katba kum ka kaiphod jong ka National Health Service (NHS) jong ka England.
Naduh U Lber 2020, la iathuh ba ki don 32,307ngut kiba ia bit ia katei ka jingpang khlam covid, ha ki hospital bapher bad na kitei ki don 8,747 ngut kiba la shu iap ei.
Ha ka University Hospitals Birmingham, ki la don 408ngut kiba iap, nangta ha  Nottingham University Hospitals, ki don 279 ngut bad nangta ha Frimley ha Surrey, ki don 259ngut.
Kitei ki nongpang, ki ioh ia katei ka jingpang covid, ha ka por, ba ki leit shah sumar, ia kiwei pat ki jingpang, kum kaba leit shah puid, kaba mynsaw bad kiwei pat ki jingshah sumar.
U Jeremy Hunt, Secretary barim ka koit ka khiah, u ong, ba kane ka jing ia bit jingpang covid ha ki hospital, ka dei kawei na ki kam bamsap, ba jar jar jong kane ka khlam kaba mynta bad kum kine, ki dei ki jingjia, kiba lah ban iada.
Ki nong pyniaid jong ka NHS, ki kam, ba kane ka jing ia bit jingpang, ki nongpang, ka dei namar ba ka duna ka jingleh test bad nangta, sa ki sopti kiba iada na k jingpang bad kumta, ka mih ka jingeh, ban iada na ka jing saphred bad ia bit jong kane ka jingpang.
Lashai ka sngi, ka 26tarik Jymmang 2021, u bnai, un don hajan eh jong ka pyrthei bad kumta, un paw sha ka pyrthei, ba un pyllun bnai lane ba un paw lut baroh uwei u bnai, ha kaba ka dei ka jingjia ka bym shym pat la jia ha u snem 2021.
Lashai, ka sngi, kin don ar tylli ki jingjia, ha kaba kawei kan dei ka jingbam hynroh pura u bnai bad kaba dei ruh ka sien nyngkong, naduh u Kyllalyngkot jong u snem 2019.
Kane ka dei ka jingjia, ka bym pat jia, mynta la hynriew snem kynthih, ha kaba kan don ka jingbam hynroh ba pura jong u bnai bad nangta sa ka jing pyllun ba pura jong u bnai.
La iathuh ba lashai ka sngi, ka sngi bad u bnai, kin don mar pyrshah bad mar shiliang jong ka pyrthei bad yn sa iohi, ia u bnai, uba saw snam bad ka daw, ka long namar ba ka pyrthei, kan khang ia ka jingshat jingshai jong ka sngi, ka ban poi sha u bnai.
Ia katei ka jingbam hynroh u bnai bad ka jing saw snam, yn lah ban iohi, naduh ka por 4baje janmiet bad yn lah ban iohi malu mala na India ruh.
Ha ki ri kiba stad, la iohi, ba ka jing ia ak phlim, kam dei shuh satia ha pyrthei, hynrei mynta, ka la poi sha suin bneng bad katei ka long ba ka Russia, kan sa leit sha ka haw haw ban thaw ia ka phlim thymmai jongka bad nangta sa U Tom Cruise ruh, un her sha suin bneng, na bynta kawei pat ka phlim jongu.
Ka Russia, ka la pynbna, hynnin ka sngi, ba kan pynmih ia ka phlim “challenge", ha kaba yn ak, da ka Yulia Peresild, 36, kaba dei ka aktress ba pawnam jong ka Russia bad U Klip Shipenko, uba  37 snem, uba dei u aktor bad u director ba paw jong katei ka Ri.
Kitei kin her sha ka  International Space Station (ISS), ha u risaw mynta u snem bad kan dei ruh ha kajuh ka por, ha kaba U Tom Cruise, un leit sha katei ka haw haw, ban ak ia ka phlim thymmai jongu, da ka jing pyniaid jong ka  Nasa.
Ha shwa jong ka jingleit sha ka haw haw, kitei kin kilan met shwa ialade, naduh ka 1tarik Jylliew 2021, ba kin nang ban im, ha suin bneng bad ka jingleit, kan long ha ka 5tarik Risaw 2021.
U Cruise, 58, u khlur jong ka phlim The Mission Impossible, un leit lang bad U Doug Liman, u diretor uba 55 snem bad un leit sha katei ka haw haw, ha liengsuin jong ka  SpaceX Crew Dragon capsule.
Ka NASA, ka don jngthmu ruh ban leit ialam kai ia U Yusaku Maezawa, u dap billion jong ka Japan,  sha katei ka steshon jong ka suin bneng.
U Maezawa, 45, u la iathuh lypa, ba un ring ia ki dur ki dar, na katei ka haw haw bad un sa pyni paidbah sha ka pyrthei, lyngba ka  YouTube.
Ka  Forbes magazine, ka iathuh ba uwei u nongleit jingleit sha suin, un hap ban siew hapdeng $20million haduh $35million bad un ioh ban iaid kai, na ka bynta 12 sngi ha suin bneng.
Ia ka dor jong ka jingleit, U  Maezawa, ym pat ia thuh, la kan shongdor katno, ong ka khubor.
Etawah: Ka jingjia, ka bym pat ju jia bad kata ka long ba u nong ia poi kha, uba mut ia ka hynmen, u ia poi kha pynban ia ka para.
Ka jingjia, ka dei ha ka shnong Samaspur ha Bharthana jong ka Etawah District jong ka jylla UP.
La iathuh ba ar sngi mynshwa, ka la don katei ka jing ia poi kha, ha kaba u nong iathoh, ula poi bad ka jing ia thoh, ka la iaid shakhmat, hynrei, katba ka jing iathoh bad ka jing ia pyndeng syntiew, ka dang iaid, ka kynthei, ka shu kyllon kynsan bad haba la wan doktor, la iathuh, ba ka la da dep iap bad ka jingiap jongka, ka dei na ka jing kyndeh shadem.
Ka Surabhi, ka la iap bad ka met jongka, ka thiah lyngktah ha ki khohsiew jong uba ieid jongka, U Manjesh Kumar.
Haba katei ka hynmen, kaba dei ka tnga jong u nong iathoh, ka la iap noh kyndit, hapdeng ka jing iathoh, kumta ki kmie ki kpa, ki la ia poi ha ka jing sngewsih kthang kaba jur; hynrei ha katei hi ka khyllipmat, ka la wan ka jingmut, na u kni jong ka nong iathoh bad kata ka long ba U Manjesh, un ia poi kha noh bad ka para jongka, ka Nisha.
U Manjesh, ula mynjur bad mar kumta hi la pyndep ia ka jing iathoh hapdeng U Manjesh bad ka Nisha bad katba ka met iap, ka dang thiah ha kawei ka kamra, U Manjesh, ula shimti noh ia ka Nisha, kum ka tnga jongu.
PORTO, PORTUGAL: Ka Chelsea, ka la ioh rah ia ka nam lahduh jong ka Champions Leage, da kaba ka pynliem ia ka Manchester City, da 1-0.
La ioh thep ia ka kol, da U Kai Haverts, ha ka minit kaba 42 jong ka kylla step, ha kaba ula ioh rah suk ia ka bol sha ka jar jong ka Manchester City, hadien ba ula lah ban pyllait ia ka bol, na u nongap kol jong ka Man City, U Ederson Moraes.
Katei ka jing ialehkai, la pynlong ha Porto jong ka Portugal, ha kaba U Thomas Tuchel, uba dei u nonghikai ka Chelsea, ula lah ban pynliem ia U Pep Guardiola, nonghikai jong ka Man City hynnin ka miet.
Ha kine ki sngi, ki ri ka pyrthei, ki iakhun pyrshah ia ka khlam covid bad kata ka long, da kaba injek ban iada na ka khlam, ban sop ia ka shyntur bad ka khmut bad kumta ter ter.
Hynrei U Kim Jong Un, u nong synshar thombor ha North Korea, u don ia la ka jong ka thma pyrshah covid bad kata ka long, ba ula rai ban ialeh thma, pyrshah ia ki paro.
U Kim u thikna bha, ba ki don bun bah ki paro, kiba leit sha North Korea bad kiba wan na ka ri ba marjan, ka China bad u shim, ba kitei ki paro, haba ki leit her sha North Korea, ki leit rah ruh ki khniang jingpang covid bad ki.
Kiba shong ha ki khappud jong ka China bad ka North Korea, ki ia bunkam ha kine ki sngi ban siat paro.
Ym tang katta, ki miaw ruh, ki ngat lang ha kajuh ka kyndon, ba ki dei kiba pynphriang ia ka jingpang corona bad ia ki miaw ruh la siat naphang ha kine ki sngi.
Ki nongshong shnong lem bad ki pulit ha Hyesan bad Sinuiju, kiba dei ki shnong khappud, ki bunkam ha kine ki sngi, ban siat paro bad ban ban siat miaw.
Ha ka shnong Hyesan, kawei ka longiing, ka la shah rah, ha ki pulit, na ka daw, ba ki ieid miaw palat bad ba ki kdup ki kdun ia kawei ka miaw.
Ki shipai khappud, ki la wad ia katei ka miaw, kaba la buhrieh ha katei ka iing, hynrei, kim shym lap satia, hynrei, la iathuh ba ka miaw, ka la phet ruma, hadien ka jingshah set ki trai jongka, katba kitei ki trai iing, ki la shah set khop, na ka bynta 20 sngi kynthih, kum ka jingshah pyn shitom, ba ki ri miaw.
London: U  Boris Johnson, myntri rangbah duh ka England, ula iathoh kynsan bad ka tnga jongu, ka  Carrie Symonds, hynnin ka sngi.
Katei ka jing iathoh, ka dei kaba ym don ba tip satia bad la shu khot khohreh ia ki khyndiat ngut ruh, kiba dei ban leit sha ka jing iathoh ha Downing Street, kaba dei ka jaka sah jong u myntri rangbahduh ka Ri.
Na ki kyndon jong ka covid 19, ka don ka ain, kaba shah tang 30ngut ki briew, ba kin don ha kano kano ka jing iathoh shong kurim.
U Boris, ula ia shong ia sah lang bad ka Symonds, ha Downing Street, naduh ba u shim ia ka shuki, myntri rangbahduh.
Ki don uwei u khun, uba shi snem ka rta, U Wilfred.
U Johnson, u iathoh ia kane ka tnga, kaba lai jongu bad ka tnga kaba ar jongu, ka Marina Wheeler, ula ia pyllait ha u snem 2018 bad ka dei kaba trei kum ka riewsaid bad ki don saw ngut ki khun.
Ka tnga ba nyngkong jongu, ka  Allegra Mostyn-Owen, ka dei kaba u ia pule lang ha  Oxford University bad ki ia poi kha ha u snem 1987,  hynrei ki la ia pyllait noh ha u snem 1993 bad ha kajuh hi ka snem, u ia shong noh bad ka Wheeler.
Viral News: Ka  dkhot jong ka Parliament, lane ka Member of Parliament (MP) ha Tanzania, ka la shah patan napoh ka iing dorbar jong katei ka Ri bad ka daw, ka long namar ba ka phong ia ki patlun kiba dait doh met palat.
Ka khubor jong ka BBC, ka iathuh ba ka  Condester Sichwale, kaba dei ruh ka myntri jong ka sorkar  CCM, ka la shah patan napoh iing dorbar, ha ka sngi hat majai bad ka daw, ka long namar ba u dkhot jong ka iing dorbar, U   Hussein Amar, um lah shah satia ban peit ia ka jingphong jain ba dait dohmet jong ka Sichwale.
U Amar, ula kren sha u lamphang dorbar, da kaba ong “Lamphang dorbar, peit ka don kawei ka para jongnga, kaba shong sha ka liang ka mon jongnga, kaba phong da ka sopti rong slem.
Peit ia ka patlun jongka, kaba da i lehrain sat" bad mar kumta, u lamphang dorbar, ula hukum ia ka Sichwale ba kan mih na ka iing dorbar bad u da ong “Khie leit phong jain bha bad sa wan pat hadien".
U Hussein Amar, u ong ba ki dkhot jong ka Parliament, ki dei ka nuksa ia ka imlang sahlang, bad kumta, ula ong ruh ba  ki MP kynthei, kim dei ban phong da ki jean, kiba dait doh hi sbak.
La ong shuh ba U lamphang jong ka iing dorbar, U Ndugai, ula bthah ia ki nong pahara jong ka iing dorbar, ba kim dei ban shah ban rung shapoh ka iing, ia kino kino kiba riam khlem akor.
Kham hadien, ka Sichwale, ka leit phai biang sha iing dorbar, ha kaba ka la phong noh da ka skrit kaba iong jngum.
Hynrei kam biang tang katta, ki MP, ki dawa ruh ia ka Sichwale, ba kan pan map na ki dkhot, namar katei ka riam pynjah burom jongka.
Ki lynti ban kyntiew iaka jingdon ka cholesterol kaba bha bad ki jingbam kiba lah ban iarap pynduna ka cholesterol.
Ban pynneh ia ka jingbiang ka cholesterol ka dei kaba donkam bha naka bynta ka jingkoit jingkhiah jong u klongsnam.
Ka jingkiew ban don ka cholesterol khamtam ka cholesterol kaba sniew (LDL) kadei kaba lah ban buh jingma halor ka koit ka khiah jong u klongsnam.
Ka jingkiew ban don ka cholesterol kam shymdei satia kaba hiar pateng, hynrei ka jingjied ka rukom im kaba shong suk bad ka jingjied iaki jingbam kiba bymtei kadei kaba lah ban wallam kane ka jingshitom.
Kito ki briew kiba jur ban don ka cholesterol ki donkam ban pynjur ka jingkilan met bad jied ki jingbam kiba lah ban kyntiew halor ka koit ka khiah jongka met bad pynbiang halor ka jingdon ka khlein (fats) haka met.
Ban pynneh iaka koit ka khiah jong u klongsnam phi donkam ban jied iaki lynti bad ki jingbam batei ban ban kyntiew iaka jingdon ka cholesterol kaba bha.
Kine harum kilong ki katto katne ki lynti kiba phi donkam ban leh bad ki jingbam kiba tei kiba phi donkam bam ban kyntiew iaka jingdon ka cholesterol kaba bha bad ruh ban kyntiew iaka koit ka khiah jong u klongsnam.
KI LYNTI BAN KYN KYNTIEW IAKA JINGDON KA CHOLESTEROL KABA BHA.
KATTO KATNE KI JINGBAM KIBA LAH BAN IARAP PYNDUNA IAKA CHOLESTEROL.
U President ka America, U Joe Biden, ula pynbna ba mynta u bnai, u dei u bnai ban pyni kam, lane kaba u ong “month of action" bad katei ka dei ha ka jing pynstet ban shah injek iada corona paidbah.
Ban pyn urlong ia katei ka jingkwah jong U President ka Ri, ba kan don ka jingshah injek paidbah, ha shwa ka sngi laitluid jong ka America, ha ka 4tarik Naitung 2021, ki la don shibun ki jing tyrwa ia ki briew ba kin ia injek bad kawei na kita, ka long ban ai ei shi bitor ka beer, ia kito kiba leit shah injek corona.
U Biden, u kwah ban ioh ban injek ia 70percent ki nong shong shnong, ha ka shwa ka sngi laitluid jong katei ka Ri.
Nalor ka jing tyrwa ia ka beer, ka don ruh sa ka jing tyrwa ban ai pisa, ban ai tiket ban leit peit ia ki jing ialehkai lane ban shim shuti bad ioh bad ka bai nong bad kiwei ki jingtyrwa bapher, ba la tyrwa da ka  kompeni Anheuser-Busch.
Haduh mynta, ki don 62.
8 percent ki nong US, kiba la dep injek shisien bad nangta ki don sa  133.
6 million ngut kiba la dep injek pura.
Mynta kiba leit injek iada corona, ki la hiar sha ka 6lak ngut shi sngi, na kaba long 8lak ngut shi sngi mynshwa, ha ka por ba dang tyrwa ia ki jingai sngewbha, lyngba ki jing ialehkai khalai nusip.
Ka SpaceX, ka la pynher sha ka haw haw, ia  50,000 tylli ki jingthaw, kiba ju im ha um, ba kin leit shong sha ka haw haw bad katei ka dei ka jingthmu, ban pyrshang shwa, da ka jingim jong kitei ki jingthaw kiba im ha um, ban ia nujor, la u briew un lah ne em ban im ha ka haw haw, kumba im kitei ki jingthaw kiba ha um.
Kitei ki jingthaw ha um, ki kynthup ia ki dohkha, ki wieh, ki dngiem um bad kiwei, ha kaba la pynher sha  International Space Station, lyngba u roket Falcon 9, ha ka sngi palei ba ladep.
Ki don 128 tylli ki khun dohkha ba la tip kum ki bobtail squid, kiba lam ia syriem ia ka rukom ring mynsiem jongki, kum ki briew, ba la pynher khnang sha suin, ban peit la ki lah ne em ban im ha ka haw haw.
Ki wieh, ki dei kiba la tip kum ki  Caenorhabditis elegans, kiba heh kumba 1mm bad kitei ruh, ki lam ia syriem ia ka jinglong jongki, kum ki briew hi.
KA SNIEHDOH: KA JINGAI JINGMUT BAN SUMAR HI HA IING NAKA BYNTA BAN IOH IAKA SNIEHDOH KABA PHUH BAD ITYNNAD HA KANE KA AIOM LYIUR.
Ha ka por lyiur kiba bun ki ju sngewtynnad ban leit lehkmen leh sngewbha khamtam ban leit jngi sha ki um ki wah,hynrei ka jingshit tasam haka por lyiur kalah ban ktah shibun iaka sniehdoh jongphi.
Haka por lyiur kiba bun ki ju mad jingeh ha kaba iadei bad ka sniehdoh, kine ki jingeh kilah ban kynthup iaka jingdait ka sniehdoh, ki jingat kiba mih kiba rit ba rit, ka jingtyrha ka sniehdoh bad kiwei kiwei de.
Kine ki jingeh haka sniehdoh kilah ban mih naka daw ka jingshit ka suinbneng bad ka jingpyllut por da ki kynta shabar nala iing.
Kumba kalong haka por tlang,phi donkam ban sumar arshah iaka sniehdoh hakapor lyiur.
Hynrei phimdei ban khuslai iakine baroh, kidon katto katne ki rukom sumar kiba phylla kiba phi lah ban sumar hi haiing kibalah ban iarap tem iaki jingeh haka sniehdoh.
Kine harum kilong ki katto katne ki jingai jingmut kiba suk naka bynta ban ioh iaka sniehdoh kaba phuh itynnad bad kaba koit ba khiah ha kane ka aiom lyiur.
4.
U sohkhia bad ka um sohjew :–Kine baroh ar ki dei sa ki wei pat ki jait jingkhleh kiba ai jingmyntoi shibun kiba phi lah ban shna hi dalade na ka bynta ban pynjah ki jingmong kiba ktah ia ka sniehdoh ha kane ka aiom slap.
Baroh ngi tip ba u sohjew u dei u ba ai jingmyntoi shibun ha baroh ki liang khamtam ia ka sniehdoh.
U lah ban iarap wallam ka jinglongshai bad khuid ha ka sniehdoh katba u sohkhia pat u iarap halor ka jinglong jem ka sniehdoh.
Phi lah ban khleh lang u sohkhia bad u sohjew da ka ba pyndonkam ban khleh lang khyndiat ka um tiewkulab(rose water).
Khleh ia kine baroh lai hajuh bad sa tah da u kynphad.
Tah kumba katto katne minit bad sa sait da ka umpjah.
Tah ia kine ki jingkhleh man la ka sngi na ka bynta ban ioh ka snieh doh kaba phuh bad shai.
5.
KA BA LIEH JONG KA PYLLENG:–Kane ka dei ka jingsumar kaba suk tam kaba phi lah ban sumar hi ha iing kaba la ju leh naduh ki por mynshuwa ka ba iarap na ka bynta ka sniehdoh kaba long khleiñ.
Haka por lyiur ka dei ka por hakaba ka sniehdoh ka ju long lati bad khleiñ.
Kumta phi lah ban tah da kaba lieh jong ka pylleng ban tan ia ka umphniang kaba bun palat ha ka durkhmat.
Kane ka rukom sumar ka dei ka ba bha bad kaba khlain bor kaba lah ban pynjlih bad pynitynnad ia ka sniehdoh jong phi.
Khublei.
U Donald Trump, President barim jong ka USA, ula sdang ban mih paidbah biang ha ka sngi thohdieng ba ladep, da kaba u pynlong ia ka jing ialang paidbah ha Greenville, North Carolina.
Hynrei haba leit sha katei ka jingialang paidbah, la pyni, ba U Donald Trump, u phong patlun pynban da dien bad ki kotkhubor ha US bad UK, ki pyni paidbah, da ki dur, ba ka patlun ba shakhmat jong U Trump, kam don satia ia u zipp lane u shein, ba ju don ha baroh ki jait patlun.
Ym tang katta, la pyni ruh ha ki dur bapher, ba ka patlun jongu, ka ran bha, ha ki bynta jong ka lbong jongu, kumba ka ju long ka bynta ba shadien.
Ki lad khubor bapher, kim pdiang satia ba katei kan dei ka video, kaba la shu thaw.
U Brandon Friedman, uwei na ki nongthoh jong ka New York Daily News, ula ong “U Donald Trump, ula ai ia ka jingkren kaba khlain bha, mynta ka sngi, tangba u phong patlun pat da dien.
Peit bha bad iathuh ianga, ioh nga bakla" ula ong.
Ki don pat kiba pynsngew ba lehse, U Trump, um ju phong ia ki patlun ba don zipp, hynrei, u phong da ki patlun ba don elastic, kiba lah ban shu tan, ynda haba donkam.
Kane ka dei ka khubor, kaba la sot na ka Daily Mail.
Lada dei kaba shisha ba U Trump, u phong khnang ia ka patlun jongu da dien, kumta ka pyni, ba ka style jong uwei u khynnah rit, U Kriss Kross, ha kaba u dei uba ia rwai hip hop bad utei ula ju mlien ban phong ia ki jain ki nep da shadien.
Shillong: Ka Meghalaya Board of School Education (MBOSE), Tura, ka pyntip ba yn pynlong ia ka eksamin ba kyrpang, na bynta kiba ialeh SSLC/HSSLC, 2021 bad ka daw, ka long namar ba ki dei kiba ioh pang covid lane kiba don ha ka jingshong kyrpang, lane kiba dei ki high risk primary contact, lane kiba shong ba sah, ha ki jaka ba shah khang dam bad na bynta kitei ki daw, ka dei ban don ka  jing pyn shisha lyngba ki kot ki sla kiba biang.
Yn shah ia kito kiba ialeh ia katei ka eksamin, na bynta ki sobjek, kiba kim shym la ioh lad satia ban ialeh bad yn nym shah ba kin ialeh biang, ia kito ki sobjek, ba ki la dep ialeh bad la ong ruh ba tang kaba shu thep aplikeshon, kam dei satia ka lad, ban ioh iakhun ia kane ka eksamin kaba kyrpang ha kane ka sien kaba mynta.
Yn nym shah ruh ban kylla ia ki sobjek, na kito kiba la dep jia mynshwa bad  kito kiba kwah kin thep kyrteng da kaba phah da ka email, ha shwa ka 21tarik Jylliew 2021.
Lah ban ioh ia ki phom, da kaba leit sha ka website jong ka www.
mbose.
in bad ia ka eksamin SSLC, dei ban phah ha ka sslcmbose@gmail.
com, katba ia ka HSSLC, dei ban phah ha ka hsslctura@gmail.
com.
La bthah ruh ia kito kiba phah da ka email, ba kin phah ia ki kot ki sla, kiba pura ha ki ophis jong ka MBOSE ha Shillong, Tura bad ia ki tarik eksamin, yn sa pyntip kham hadien.
Shillong: Ka Meghalaya Human Rights Commission (MHRC), Shillong, ka la shimti ban tohkit halor ka jingiap jong ka Muny R Marak (28) ha Dangar PHC, ha kaba la kynnoh, ba ka dei na ka jingleh torti jong u doktor bad ki nos.
La phah jingtip sha U Chief Secretery ka sorkar Meghalaya, ha kaba la bthah ba un phah tohkit ia katei ka jingjia, lyngba U Secretary jong ka sorkr jylla bad ba un phah ia ka jinglap jong ka kaiphod sha ka komishon.
U Misheck Nyandoro, u don 16ngut ki tnga bad ula bteng ia katei ka kam ri bun tnga, la 38 snem mynta bad ka kamram jongu, ka long ban pynbiang ia ka jing donkam jong kitei ki tnga jongu, ha kaba u iathuh ba u thiah bad 4 ngut ki tnga jongu ha man ka shimiet shimet.
U Misheck, u don 151 ngut ki khun bad bad u ju bate man ka miet ban thiah kylliang ia ki 4ngut ki tnga jongu bad u iathuh ba um ju trei kam eiei satia, hynrei, u kwah ban pynbiang pura, ia ki jingdonkam jong ki tnga jongu.
Mynta, ula don 66 snem, hynrei, u iathuh ba u kwah ban ia poi kha beit, ia kiba dang khie samla bha, namar ba um da kwah than ban pynlut por bad ki tnga jongu, kiba la noh ka rta.
U Mishek, u don mynta 151 ngut ki khun bad nangta, u iathuh ba um shym la don jingthmu ban sangeh noh ka jing ia shong tnga jongu, namar ba u dang pynkhreh mynta ban ia poi kha, sa ka tnga kaba 17 jongu bad u iathuh ba u kwah ban don 100ngut ki tnga bad ban ioh 1,000ngut ki khun.
U Mishek, u dei u shipai, uba la shongthait bad mynta, um trei kam eiei shuh satia.
U iathuh, ba ula sdang ia katei ka kam ri bun tnga, naduh u snem 1983 bad ia ka tnga kaba 17, un ia poi kha ha kane ka tlang kaba mynta.
U Mishek, u iathuh ruh ba um sngewkhia satia, ia ka jingkit, ha kaba pynbiang ia kitei ki spah ngut ki khun jongu, hynrei, u kam, ba ka long ka jing kyrkhu kaba khraw, namar ba u don ia ka iing kaba heh.
“Kawei kawei na ki tnga jongnga, ka ju shet ia ka bam kaba bang bha man ka sngi bad nga bam tang ka bam, kaba bang tam bad lada kam bang, nga ju bret noh sha madan" ula ong.
“Ki tnga jongnga, kim ju dom, lada nga bret noh ia ka kam, namar ba katei ka dei ka jinghikai ia ki, ba kin nang ban shet kham bang bad kham bha" ula ong shuh shuh.
Uwei u nongdie sha, uba na Baramati ha Maharashtra, ula phah pisa da ka money order kaba T.
100 sha U Narendra Modi, myntri rangbahduh ka Ri, kaba long kum ka bai khap tmain jongka, ong ka khubor.
Na ka jinghiar ka kamai kajih bad ka ioh ka kot, kaba la ktah jur u paidlang jong ka Ri India, U   Anil More, uba dei u trai jng ka dukan sha, hajan kawei ka hospital ha Indapur Road, ula ong “U tmain jong U PM Modi,  ula jrong shibun bad lada u pynjrong ia kiwei pat, kan long ka jing myntoi ha ka ioh ka kot jong u paidlang ha ka Ri hi baroh kawei.
Dei ban thaw ia ki lad ki lynti, ban pynbiang ia ka jing injek ia ki dawai iada corona bad ban nang pynbha ia ki lad ai dawai ha ka Ri hi baroh kawei.
U myntri rangbah duh, u dei ban sngewthuh ba ki paidbah, ki dei ban kyntiew ia ka kamai kajih, hadien ba ki la mad ia ki jingeh, na ki ar tylli ki jingkhang dam.
U Anil, ula ong shuh shuh ba ka ophis jong u myntri rangbahduh, ka dei kaba heh tam ha ka ri.
“Nga niew burom shi katdei ia u myntri rangbah duh bad nga phah ia ka pisa T.
100, kaba dei na ka jing kamai jongnga, ba un khap noh ia u tmain jongu.
U dei u nongialam, uba ha khlieh duh bad ngam kwah ban pyndiaw mynsiem ia u.
Hynrei ki jingeh, kiba ki paidbah, ki ia kynduh ki nang jubor, na kawei ka sngi sha kawei pat, na ka daw jong kane ka khlam bad kumta, ka donkam, ba un sngewthuh noh" ula ong shuh shuh.
Ha katei ka shithi, U Anil, u dawa ruh ia ka jing iarap pisa kaba T.
5la sha ki long kiba iap na ka khlam covid bad sa T.
30,000 sha ki longiing, kiba ia kynduh jingeh, namar jong kane ka khlam.
IMPHAL: Kawei ka briew, ka la iap ei mynta ka sngi, hadien ba ka la dep shah injek ialade, da u  Covishield bad katei ka jia ha Thoubal district jong ka Manipur.
Katei ka briew, ka dei kaba dang shu shah injek, ha ka sien nyngkong bad ka kyrteng jongka, ka dei ka Kiranbala Devi, kaba dei ka nonghikai bad ka la dep shah injek, ha ka por noh sngi, ong ka khubor.
Mar ia dep shah injek, ka la ioh pang kyndit bad la leit rah mar mar sha ka hospital ha Thoubal, ha kaba ka la iap noh.
Ym shym tip satia ia ka daw jong ka jingiap jong katei ka briew, hynrei, kiba ha iing jongka, ki kynnoh, ba ka jingiap, ka dei na ka daw jong ka jingshah injek iada corona.
U nongrep, uba la sohsat palat, halor ka jing pynjulor jong ki khnai ia ka lyngkha rep jongu, kumta, ula shna da ka tyngier, ba la pyndait da ki nar kiba pei thliew bad hapoh jong kitei ki nar, la pynap da ka ding kaba khlain bha bad kitei ki khnai, kiba leit hap ha katei ka ding, ki la ingkhop bad kylla dpei ei khamakha.
Katei ka dei ka jingjia, kaba la jia ha Australia, ha kaba ki khnai da ki million tylli, ki la leit bam duh ia ki jingthung jingtep ha kine ki sngi, khamtam ia ki jingthung kba.
Ha ka video la pyni, ba da ki hajar tylli ki khnai, ki la leit rung ha katei ka thliew bad ki la hap ha ka ding kaba la thaw ha ka dur jong ka synduk kaba heh bad kaba khlain bha, ha kaba ki la ingkhoit khait.
Utei u nongrep, uba kyrteng U Andrew, u pyni, ia la ka jong ka jingriam khnai, ha ka video kaba la pynmih ha ka TikTok bad nangta sa ka jing jyllei sat ki khnai, ha ki lyngkha rep ha New South Wales.
U Andrew, u kam ba kitei ki khnai, ki la rung lut sha ki jaka trei, ki mashin bad ki tiar kiba la buh ha pynthor kba.
La iathuh ba ki don da ki million tylli, ki khnai, kiba leit buhai shnong ha kine ki sngi, ia kumba shi hajar kilometre ka jingjngai bad kaba kynthup na Brisbane sha Melbourne bad kitei ki la pynjor thiaw ia ki lyngkha rep, mynta la phra bnai kynthih.
La iathuh ba kitei ki khnai, lada ki don tang ar tylli, ki la lah ban pynmih ia 400tylli, tang hapoh lai bnai bad nangta ki sa nang kha bad pynmih da ki phew phew hajar tylli.
U Xavier Martin, u vice president jong ki nongrep ha katei ka jaka, u kam ba ki nongrep, ki la iehnoh, ia la ki jong ki lyngkha jongki, namar ba mynta, ki la shlei smam, da ki khnai suda, kiba la bam duh ia ki jinthung jingtep jongki bad mynta, ki shim, ba kito ki jingtrei shitom jongki, ban thung ban tep, ki la shu pulom lut khait, ha ki khnai.
Ka sorkar Australia ruh, ka la don ha ka jing kutlad kaba khraw, namar ba kam don bih shuh ban pyniap ia kitei ki million tylli ki khnai.
Kitei ki khnai, kiba la bun bah, kim shym la pynjot satia tang ia ki lyngkha rep, hynrei, mynta, ki la poi sha ki iing briew, ki la rung sha ki skul, ki hospital bad kylleng ki shnong ki thaw bad mynta, la iathuh ba kitei ki khnai, ki la dap ha ki shnong ki thaw sa ha Sydney ruh bad ka lad pathai khubor  jong ka sorkar Australia kaba la tip kum ka  Channel 10 News Sydney, ka pyni ba ha U Nailar jong une u snem, kitei ki khnai kin sa leit hiar thma ia ka nongbah, kaba heh tam jong ka Australia, ka Sydney bad kin sa pynjulor ia ki jingbam jingdih, ki iingshong iingsah bad ki jaka trei kam jong ki tnat sorkar bapher.
Ka jing julor jong ki nongrep, ka long kaba la jubor bha haduh katta katta, ha kaba ki la duh ia ka kamai kajih jongki, ka shongdor da ki bun bun phew lak, ki marbam mardih, kiba ki la dep pynlang shitom baroh shisnem.
Shillong:Ki dkhot jong ka Coordination Committee of Registered MeECL (Employees) Associations and Unions (CCORMAU) mynta ka sngi ki la byrngem ban ujor da ka ejahar pyrshah ia u Chief Secretary,u Secretary bad ia u Chairman cum Managing Director ka Meghalaya Energy Corporation Limited (MeECL) lada ki nongtrei kiba la shong thait kim ioh ia ka song pisa bai bam tymmen hapoh 15 tarik mynta u bnai.
Haba kren bad ki lad pathai khubor, u General Secretary ka CCORMAU, u bah Arju Dkhar, u la iathuh ba haduh mynta ki don haduh 5 haduh 6 ngut ki nongtrei ki ba la shong thait jong ka MeECL kiba la khlad noh, hynrei haduh mynta ki khlem pat ioh ia ka song bai bam tymmen jong ki.
“Lada ka sorkar ne ka MEECL kam pyllait ia ka song bai bam tymmen, na ka liang ka CCORMAU kam banse ban ujor da ka ejahar pyrshah ia u Chief Secretary (CS), Secretary ka tnat bording bad ia u CMD ka MeECL namar ba kane ka jing shah set bai bam tymmen jong kito kiba la shong thait ka long beain katkum ka MOU bad dei halor kane lada ki nongtrei ka MeECL kiba la shong thait kim ioh iaka song pisa bai bam tymmen hapoh 15 tarik mynta u bnai"u la ong.
Nalor kane u bah Arju u la ong ba ka CCORMAU, kan ai ka jing kyrshan ba pura lada ki nongtrei ba la shong thait ki mih madan ban pyni ia ka jing pyrshah halor ka jing shah set ka song pisa bai bam tymmen jong ki.
Na ka liang u myntri ka tnat bording u James Sangma u la ong ba na ka liang ka tnat bording ka ioh sngew ia ka jing ud ki nongtrei ba la shong thait, namar ka jing bym ioh ia ka song pisa bai bam tymmen bad naka liang ka tnat bording ka dang ialeh katba lah ban wad ki lad lynti na ka bynta ban ioh pyllait ia ka song pisa jong ki.
Shillong: Ka Deputy Commissioner (Excise), East Khasi Hills District, ha ka hukum, kaba myn hynnin ka sngi, ka la pyntip, ba la shai ia ki dukan kyiad, kiba die khutia  lane  IMFL “OFF" ba kin plie ha u pud u sam jong ka  Sohra Civil Sub-Division, tangba dei ban plie, ha ki jaka, ba ka khlam covid, ka hiar shi katdei.
La iathuh ba U SDO (Civil), un peit bad pyniaid ia katei ka kam, ba kan nym don ka jing ia lum briew bad ban bud pyrkhing ia ki kyndon ka koit ka khiah.
Shillong: Kiba iap covid 19 mynta ka sngi, ki long ka kong Bhitdalin L Lyngkhoi (39) na Umlyngka bad ka dei ruh kaba armet, lah 33 taiew.
U Wanplielad Rynjah (45) na Lumparing, nangta U bah Lester Roy Shabong (72), na Wahingdoh, nangta U bah Morning Sumer (50) na Shnongpdeng, nangta U bah Spen Wahlang (80), na Pyndengumiong, Dongbir, West Khasi hills bad utei u dei uba iap ha iing.
U Bah Minot Dkhar (83), na Umpling, Lumdiengmet, East Khasi hills, U Indra Bahadur Sunar (73), na Nongmynsong, East Khasi hills, U bah Khrawbok Umdor (40) na Sanmer, Upper Shillong, ka kong Daiantis L Marshillong (48), na New Nongstoin, West Khasi hills.
Shillong: Hynnin ka sngi,  u President jong ka seng saiñ pyrthei People’s Democratic Front (PDF) bad u ba long ruh u Myntri jong ka Sorkar Jylla, u Bah Banteidor Lyngdoh,  u la iakren bad u Myntri Rangbah jong ka Sorkar Jylla, u Conrad K Sangma halor ka bynta ba dei ban pynsangeh noh ia ka jingtih bad ka jingshalan beaiñ ia u dewiong napoh kane ka jylla.
U la ong ruh ba ka long kaei kaei kaba sngewsih bha ban dang iohi ia ka jingnang iai bteng ban tih dewiong beaiñ ha kane ka jylla wat lada ka Sorkar Jylla ka la dep ban khang pyrshah ha ryngkat ka jingpyrkhing jong ka bad khamtam lei lei ia kane ka jingtih dewiong beaiñ la iohi dang shen ha kine ki sngi kiba la leit kaba la jia hapoh East Jaiñtia Hills District bad kaba la ialam ruh wat sha ka jingduh noh ia ki mynsiem kiba kordor.
Shillong: Ka Deputy Commissioner, East Khas hills, ha ka kyrwoh kaba la pynmih mynta ka sngi, ka la pynmih hukum, ba ki trai iing, kim bit satia ban beh ia ki nongshong wai jongki, tang na ka daw, ba kim lah ban siew bai wai iing.
La bthah ia ki trai iing, ba kin ailad ia ki nongshong wai, ba kin pyn jynsur bad ai por ia ki nong shong wai, ba kan nym mih kaba kum kane ka jingeh, ha ka por jong ka khlam.
La ong ruh, ba wat ki nong ai bylla ia kito kiba trei ha ki kam bapher bad ki bym lah ban leit trei, na ka jingthut jong kane ka khlam, ki dei ban iarap ia ki bad ym ba kin pynbor ba kin leit sha la ki kam, lane ban byrngem ban pynduh bai nong, ong shuh ka khubor.
La ai jingmut ruh ia baroh ki nongtrei bylla bad ki nongtrei iing, ba kin phah injek ialade, ban iada na ka khlam corona.
Tang ki long ing ki ba duk kin sngew thuh ia ki Jingeh ha Kane ka Por lockdown.
Buh ialade ha ka jing duk tang  hapoh 24 kynta fyn sngewthuh ia ka jngeh ki paitbah, nga tharai phym wan na ka ing ki ba duk ka suk ia fi ban kren ha media.
Hynrei phym sngewthuh ia ki jngeh jng ki briew.
Ngi la dep ban pule ia ka 1000 snem (millennium).
Mynta ngin peit ia ki jingjia kiba hadien kata ka 1000 snem pat.
Ka ktien u Blei ka ong – “Te ynda la pyndep ia kata ka 1000 snem, yn pyllait noh ia u soitan na ka byndi jong u (yn pyllait shipor) bad un leit shukor ia ki kynja bynriew kiba ha sawdong pyrthei….
ka jingkhein jong  ki kat u shyiap ka duriaw, bad ki la leit kiew halor ka  pynkiang ka khyndew, ki la ker tawiar ia ka jaka shong dara kita ki Riewkhuid (kiba la mihpat bad kiba shah rongnoh) bad ia kata ka Nongbah Jerusalem.
Te ka ding ka la wan hiar na u Blei na bneng bad ka la bam duh ia ki.
(kane kamut ia kito ki ba dang im kat haduh kata ka por  ia kiba ym shym la rongnoh, kiba pdiang ia u 666 kein).
Te ia uta u soitan uba shukor ia ki yn bret kein sha kata ka ka pung ka ding bad u kyndok ha kaba don ruh uta u Mrad khlaw bad u Nongiathuhlypa Balamler.
Hangta yn pynkordit ia ki mynsngi bad mynmiet sha ki bymjukut bymjukut.
Jingpynpaw 20:7-10.
Mar ia kut ka 1000 snem.
Kan don ka jingmihpat KABA AR (second Re-surrection) kaba dei ka jingmihpat kaba sha ka jinglehrain bad jingjah burom ba bymjukut.
Daniel 12:2.
Kiba mihpat ha ka jingmihpat kaba Ar, ka long ka jingmihpat kaba khlem ka jingkyrmen shuh, kiba leh bymman kin iamih pat sha ka jingmih pat ka jingpynrem.
Ioanis 5:29.
Namar ka ktien u Blei ka ong – “U ba suk bad u ba khuid long uta u ba don bynta ha kata ka JINGMIHPAT KABA NYNGKONG.
" Jingpynpaw 20:6.
Te mynta ka jingmihpat kaba Ar, ka long ka jingmihpat sha ka jingpynrem, bad jingjah burom bymjukut.
“Nga la iohi ia kiba la iap kiba rit bad kiba  khraw ki da ieng ha khmat ka khet bad  la plie ia ka  kitab ka JINGIM: la bishar ia kita kiba iap na kita kiei kiei ia kiba la thoh ha kata ka kitab kat kum ki jingleh jong ki.
Te ka duriaw ka la aiti ia kiba iap ka jingiap bad ka Hades ki la aiti ia kiba iap te la bishar ia uwei pa kawei kat kum ka jingleh jong ki.
Te ia ka Jingiap bad ka Hades la bret sha ka pung ka ding.
Kane ka long kata ka jingiap kaba Ar ha ka pung ka ding kein (iap met bad mynsiem).
Te jar ia uba ym shym la shem ba la thoh, ia ka kyrteng jong u ha ka KITAB KA JINGIM, yn bret ia ki sha ka pung ka Ding.
Jingpynpaw 20:11-15.
Haba la bret kumta ia u soitan bad ki ksuid bad ia ki riew bymman dei hangta kein ba ia ka Jingiap ruh la pynduh noh la bret lang ia KA JINGIAP BAD KA HADES sha ka pung ka ding.
Jingpynpaw 20:14.
Ka ktien U Blei ka ong – “yn da kumta, long kaba kut ynda u Jisu un aiti ia ka HIMA ha u Blei uba u Kpa, haba u la pyndep noh ia ka jingsynshar bad ia ka jingdon baroh bad ia ka Bor baroh namar u synshar haduh ba un da pyndem ia ki nongshun jong u baroh hapoh ki kjat jong u.
ka nongshun ba khadduh dei ka JINGIAP.
1 korinth 15:24-26.
Mynta long kaba kut, THE END jong kiei kiei kiba ha ka pyrthei haba u Jisu ula bret iaka JINGIAP SHA KA PUNG KA DING.
Jingpynpaw 20:14.
Kumta, haba u Jisu un aiti noh ia kiei kiei ha u kpa (Blei), u Jisu un ialam noh ia ki Riewkhuid sha kata ka Bymjukut ka lawei (Bneng) (Eternity Future).
Dei hangta kein – kin sa iohi ia kiei kiei ruh kiba ka khmat doh kam pat ju iohi bym pat ju mih ruh ha ka dohnud u briew ki dei kita kein kiei kiei ia kiba u Blei (Kpa) u la buh lypa IA KITA KIBA IEIT IA U.
1 Korinth 2:9.
Namar kata, ka ktien u Blei ka khot sngewbha ia ki briew baroh mynta ban wan sha u Blei ban iasuk noh  bad u Blei u kpa katba ka por kam pat dier ia ka jingim, namar ka jingim briew kam long kaba Tikna hangne ha Pyrthei.
Ka ktien u Blei ka ong – “To LONG PHI KIBA LA PYNIASUK BAD U BLEI.
" 2 korinth 5:20.
Dei hangne kein long kata kaba kut, haba  u Blei un thang noh ia kane ka pyrthei (earth) da ka ding…… kita ki bneng (heavens) kin leit noh burr, ki jor tynrai (atoms) da kaba thangrhem kin um noh, bad ia ka khyndew bad ia kita ki jingleh ba don haka YN THANG DUH.
Heavens shall pass away with a great noise, and the elements shall melt with fervent heat, the earth and the works that are therein shall be BURN UP.
2 Petros 3:10.
Amen.
U President jong ka France, U  Emmanuel Macron, ula shah thab mynta ka sngi, na ka ngab ha uwei u briew, katba U Macron, u dang ia kynduh briew, ha ki bynta ba shathie jong ka France bad ia katei la pyni paidbah ha ki video bapher.
Ki pulit, kiba synran ia U Macron, ki la patrong kyrkieh ia utei u briew bad ki la ialam noh ia U President sha kawei ka jaka, kaba kham sha pajih.
La kem ia arngut ki briew halor katei ka jingjia, ong ka khubor.
U Macron, u dang leit jngoh ia ka Drome, kaba don shathie jong ka France bad ula ia kynduh ia kito kiba don restaurant bad kumjuh ia ki samla pule, ban iakren halor ka jinglong jingman, hadien jong ka khlam.
Katba u dang iaid, ula leit poi sha ka jaka, kaba u ieng uwei u briew, uba phong da ka T shirt kaba jyrngam, uba deng iit khmat bad uba tap khmut bad shyntur ialade.
Utei u briew, ula pyrta  “Down with Macronia" (“A Bas La Macronie") bad mar kumta, ula ai shi thab na ngab jong U Macron.
Ki pulit jong U Macron, ki la patrong ia utei u briew bad la ialam noh ia U President, kham sha pajih, ong ka khubor.
La iathuh shuh shuh, ba ki don ki briew, kiba mut ban siat ia U Macron.
Pyrthei kaba myntaSa tang jingsniew sudaKat sha ba phai ngi i;Tang ia shun ia bishni.
Pyrthei kaba myntaKa long kaba i maKhynnah kim nang ñiewkorJingsneng i mei i pa.
Pyrthei mynta ngi imDap da jingsyier mynsiemJingpang ba i shyrkheiKi jia haka pyrthei.
Ban peit pyrthei myntaMano balah iarap?Katne jingjia phyllaTang Me ah Trai Kynrad.
Shillong: Ka Jaintia Students Union Central Body mynta ka sngi hapoh ka jingialam u President ka seng u samla Jersom Shylla ha ka jingia donlang u Asst General secretary u Samla Nilkee Mukhim, u Finance Secy u samla Tricky Mukhim bad katto katne ngut ki member, ki la beh krad ia ki briew jong ka RECPDCL kiba thmu ban wan jngoh ia ka tnat MeECL ha Jowai.
Ka seng ka buh jingkylli ia ka sorkar ba kumno kine ki briew ki wan shapoh Jaintia, ha kum kane ka por ba dang mad ia ka khlam Covid- 19, hynrei pynban kine ki briew ki ioh ban wan katba mon sha kane ka District jong ngi.
Ka seng ka sngew ba haba kiba bun na ki nongmihkhmat bad ki sengbhalang ki pyrshah ban lilam ia ka MeECL, hynrei pynban kine ki briew jong ka kompani ki wan beit shane bad la shim, ba ka lah ban don kaei re kaei ka jingthmu jong ka Power Dept sha lyndet, ha kaba na ka liang  katei ka seng kam ailad satia ia ka jingbuit poh jong ka Power Dept.
Ka seng ka ban jur ia ka sorkar jylla ba kan weng ia ka jingthmu ban lilam ia ka MeECL sha ki kompani Shimet bad ka seng kan iai bteng ban pyrshah jur ia kane bad lada ka sorkar kam patiaw satia, ka seng kam banse ban pynlong da ki jingiakhih.
Shillong: Kiba ioh pang corona mynta ka sngi, ki long 379ngut bad kiba iap, ki long 9ngut.
Na kiba iap, ki kynthup ia 6ngut ha East Khasi hills, 2ngut ha West Khasi hills bad iwei ha West Jaintia hills.
Baroh kiba pang mynta ka sngi, ki long 4,924ngut bad kiba la jem mynta ka sngi, ki long 773 ngut bad kiba iap baroh ki la poi sha ka 678ngut.
Shillong: Ka Congress, ka la leh bha, ha kane ka elekshon sha Garo hills District Council.
Na ki 29 tylli ki Constituency, ka Congress, ka jop 12 ngut ki MDC, ka NPP 11ngut, ka BJP 2ngut, ka GNC 1, ki dkhot marwei 3 ngut.
Kaba pyn kyndit, ka long halor ka jingjop U Bernard Marak, uba dei U Vice President ka BJP na Tura Constituency, kaba dei ruh ka Constituency jong U Conrad K Sangma, myntri rangbah ka Jylla bad u nong ialam ba heh duh jong ka seng NPP.
Ka UDP, kam shym jop satia, wat tang uwei u MDC ruh.
Ka seng NPP, ka la jop ha ki 8 tylli ki Constituency jong ka Garo Hills District Council.
Na ki 13 tylli kiba la dep pynbna haduh mynta, ka Congress, ka jop 3 seat, ka BJP 2.
U Bernard Marak, uba dei U Vice President ka BJP, ula jop ia ka Tura seat.
Ka BJP bad ka GNC, ki dang tam ha mar 2 tylli ki Constituency bad ka NCP, ka tam ha kawei ka Constituency.
La ioh khubor ruh ba U Dipul Marak, uba dei U CEM ba mynta jong ka GHADC bad uba dei ruh u kandidet jong ka seng NPP, ula shah rem ha  Rochonpara constituency, ha kaba U  Arbinestone Marak, uba dei u kandidet khlem seng, ula pynliem ia U Dipul.
Shillong:U bah Daniel Khongsit, Rangbah Shnong ka Bakur, ula pynpaw ia ka jing sngew pyrshah, halor ka jingkhang dam, ia ki san tylli ki shnong jong ka thain, katba ia ka iew ha Tamabil bad ka Bangladesh pat ym shym la khang satia.
Ha ka jing iakren bad U Rupang, U bah Khongsit, u ong “Kaba sngewsih, ka long ba ia ngi baroh khoit, la phah ban shong iing, hynrei ia ka border trade, khlem khang bad ki plie ia ka" bad U bah Khong sit, u ong ba lyngba ka jingplie ia ka iew, kmta ki kali, ki iaid ki ieng bad ki rung ki mih na Dawki sha katei ka iew sha Bangladesh.
U Bah Khong sit, u ong shuh shuh ba katei ka jingpang corona, kaba la sdang, na ka iing iap briew ha Darrang, ha ka 1tarik Iaiong 2021, ka dei kaba ka tynrai jongka, ka wan na Bangladesh.
“Kam dei ka jingpang, kaba wan na ka ri jongngi, hynrei, ka dei kaba wan nangthie na Bangladesh" ula ong shuh shuh, namar ba ki don ki briew kiba don jing iadei bad kitei kiba iap, kiba dei ki nong Bangladesh, kiba la leit ban sngewlem sha katei ka jingjia ha Darrang.
Na ka liang, U SDO jong ka Amlarem Civil Sub Division, ha ka jing pynbna, kaba hynnin ka sngi, ula pynbna ban khang dam ia ka Shnongpdeng, Darrang, Kongwang, Lymba, Dawki bad ka Bakur.
Katei kan trei kam ruh, ia ka jaka rung na Dawki sha Amlarem bad nangta, ia ka PHC Dawki bad shaduh sha Tamabil bad katei kan trei kam, naduh ka shiteng synnia jong ka 14tarik Iaiong 2021.
Katei ka dei na ka daw jong ka jingdon kiba ioh ia katei ka pang khlam covid bad nangta sa kito kiba don jing iajan bad kiba ioh ia katei ka jingpang khlam covid 19.
La bthah ba ka iew khaii bad ka Bangladesh, kan bteng beit, tangba ki kali, kim dei ban ieng ha ki rud surok, ong katei ka kyrwoh na U Abhilash Baranwal, SDO (C), Amlarem Civil Sub Division.
Shillong:U Bah Pynïaid Sing Syiem, MDC ka Sohryngkham Constituency uba dei ruh u Chairman ka KHADC, ryngkat ki nongialam shnong ka Shnong Mawshbuit ki la kyntu ia ka Sorkar ban thaw da ka High Level Committee (HLC) ban iit bniah ban weng syndon ia ka jingeh na ka jingshah pyndik kaba na ka por sha ka por ha ki shipai ha khyrdop ka 58 GTC.
Ia kane ka jingdawa, u Bah Pyniaid lem bad ki nongialam shnong ba kynthup ia u Bah Richard Nongkhlaw, Sordar bad Bah Joe Warbah, Secretary ka Shnong Mawshbuit ki la pynpaw ha ka jingiakynduh ia u Symbud Myntri Rangbah ka Sorkar Jylla, Bah Prestone Tynsong ha ka Sngi Balang, kaba long hadien ka jingjia shah ktah kti ki paidbah nongshong ha ki shipai ha katei ka khyrdop ban rung sha Mawshbuit.
Kum ban shu kdew ba ka la mih ka jingjia ia kynad myn ha ka Sngi u Blei, hadien ki shipai ka 58 GTC ki la khang ia ki paidbah nongshong ka Shnong Mawshbuit ban rung lyngba katei ka khyrdop bad na kane ka jingjia, ka la mih ka jing ia kynad, ha kaba ki katto katne ki paidbah nongshong lem bad ki dkhot ka KSU ki la mynsaw jur.
“Kane ka jingjia kam dei shuh ka sien ba nyngkong bad ka la dei naduh u snem 2012 bad ngi kwah ban weng syndon ia kane ka jingeh kaba mih na ka por sha ka por ha katei ka khyrdop.
Ki shipai ki ju pyndik ia ki paidbah nongshong bad ngi la dawa na ka Sorkar Jylla ba kan thaw ia ka HLC ban iit bniah ban weng ia ka jingeh", la ong u Bah Pyniaid hadien ka jingwan ia kynduh ia u Bah Prestone.
U la ong ba bunsien ki shipai ki buh jingker bad pyndik ia ka leit ka wan ki paidbah nongshong shnong.
“Ngi la ia kren bad pyntip ha u Symbud Myntri Rangbah ba ka don beit ka jingshah pynthut ki paidbah ha katei ka khyrdop bad ngi kwah ba kan don ka lad ka ban weng syndon ia ka jingeh kaba mih na katei ka khyrdop bad ki shipai", la ong u Bah Pyniaid.
U la ong ba na ka liang u Symbud Myntri Rangbah u la kular ban shim khia ia kane ka jingdawa jong ki.
“U Symbud Myntri Rangbah, u la iathuh ba ka Sorkar ka la bthah ia ka bor pyniaid ka East Khasi Hills District ban pynkhreh ia ka kaiphod.
U la ong ba tang shu poi ka kaiphod halor katei ka jingjia, ka Sorkar kan sa eksamin ia ka sienjam ba sha khmat halor kane ka jingdawa", la iathuh u MDC.
U Bah Pyniaid, ula pyntip ruh ba u Symbud Myntri Rangbah u la ong ba un ia kren ia kane ka mat bad ka tnad Ïada Ri ka Sorkar India.
“Nga ai khublei ia u Symbud Myntri Rangbah, u Myntri Rangbah bad ia ka Sorkar hi halor ka jinglong la kloi ban sngap ia ka jingeh ki paidbah katei ka thaiñ bad ngi khmih lynti ba kan poi sha ka jinglah ban weng syndon ia katei ka jingeh", la ong u Bah Pyniaid.
Kiba ioh pang covid 19 ha India, ki poi sha ka 2lak ngut ha ki 24 kynta ba ladep bad mynta kiba ioh ia katei ka jingpang ha India, ki la poi sha ka 1.
4klur baroh.
Ka India, ka dei ka ri, kaba jur tam, ka jing ioh pang covid, ha kylleng ka pyrthei, kaba dei naduh ka 2tarik Iaiong 2021.
Kiba ioh pang ha ki 24 kynta ba ladep, ki long  2,00,739 bad baroh kiba dang don ia katei ka jingpang, haduh mynta, ki long 14,71,877 ngut.
Ka  Maharashtra, ka don ia  58,952ngut kiba dang shu ioh pang thymmai nangta sa 278ngut kiba iap bad baroh kiba iap ha katei ka jylla, ki la poi sha ka  58,804 ngut.
Ka Delhi, ka don  17,282 ngut, kiba ioh pang hynnin ka sngi.
Ka Karnataka, ka don  11,265 ngut kiba ioh pang ha ka jylla, ha ki 24 kynta ba ladep.
Kiba iap ha ki 24 kynta ba ladep, ki long 1,038 ngut.
Shillong: Ban pynthi kna ba baroh ki nong shong shnong, ha ka jylla kin ioh ia ka tika, ban iada na ka jingpang Covid -19, ka sorkar MDA mynta ka sngi ka la shim ia ka rai ba kan sa buh shuh shuh ia ki jaka injek iada covid, ha ka jylla baroh kawei.
Haba ia kren bad ki lad pathai khubor, na ka liang u bah Prestone Tyn song, u Symbud myn tri rangbah ka jylla u la ong ba ha kaba ia dei bad ka jingai injek, nangne sha khmat, yn iaid bad yn nang pynbuh shuh shuh ia ki jaka injek ha kaba mynta ki dang don tang 250 tylli ki centre.
U la ong ruh ba kane ka long kat kum ka hukum jong ka Ministry of Health and family welfare jong ka sorkar kmie ba ia ki briew kiba naduh 45 snem ka rta sha jrong kin ioh ia kane ka tika iada na ka jingpang Covid.
U Bah Tyn song, ula ong ruh ba ka tika ban iada na ka khlam covid -19 ka dose kaba nyngkong bad ka dose kaba ar, kaba ka sorkar kmie bad ka sorkar jylla kan ai, ka dei kaba ioh ei bad ym donkam ban siew eiei bad kane ka kynthup ha ki hospital jong ki riew shimet bad ki hospital sorkar.
U bah Prestone u la ong ruh ba ka jingai tikka kan long kaba ioh ei ha baroh ki hospital, ym ban hap siew, namar ba ka sorkar kmie ka la ai ei ia kine ki dawai bad ki hospital jong ki riew shimet ki la wan ban pan hi da ka mon sngewbha ban ai tikka Covid, ym ba ka phah ka sorkar, kumta ki briew kim donkam ban siew eiei.
U la iathuh ruh ba ha kaba ia dei bad ka jingwan jong ki Tourist na shabar ka jylla, ka sorkar ka la dep ban bthah ia ka tnad jngohkai pyrthei ba kan pynlong ia ka jingialang ban lum ia ki briew kiba don bynta ha kane ka bynta ban phylliew jingmut ban ai ka kaiphot ia ka sorkar, khnang ba ka sorkar kan ioh ban shim ia ka rai.
Ha kaba ia dei bad ki briew ki ba wan na shabar ki jylla jong ka dong shatei lammihngi, ka sorkar jylla ka la bthah ba ki dei ban leh ia ka RTPCR test bad yn ym shah ban rung sha ka jylla, khlem da ioh ia ka kaiphot jong ka RTPCR test, u la bynrap.
Shillong:U Symbud Myntri rangbah ka jylla u bah Prestone Tynsong, u iathuh ba ha ka jingialang, kaba la long mynta ka sngi, ka sorkar MDA ka la shim ia ka rai ban pynkhie im biang ia ki Covid Commitee ha baroh ki shnong ki thaw.
Haba ia kren bad ki lad pathai khubor, na ka liang jong u bah Tynsong u la iathuh ba kat kum ka jingkhein jong ka tnad ka koit ka khiah ha kine ki arsngi kaba mut mynnin bad mynta ka sngi ka don ka jingkiew jong ki briew kiba ioh ia kane ka jingpang ha ka ba mynhynnin ka sngi ki don 87 ngut bad mynta ka sngi ki don haduh 100 ngut kiba la test Covid positive.
“Ha kaba ia dei bad kane kawei kaba la shim ia ka rai ban pynkhie im biang ia ki Covid Commitee ha ki shnong ki thaw ha kaba kan don ka jingiatrei synroplang ki bor shnong bor thaw, ki bor ka district administration bad ka tnad ka koit ka khiah" u la ong.
Halor kane ka sorkar ka la dep ban bthah ia ki bor Distrct bad ka tnad ka koit ka khiah, ba kin ialam lynti ia kane ha kaba ki kyndon kin long kumba la buh ha u snem 2020.
Nongpoh:Ki nongialam bad ki dkhot ka HNYF Northern Region, kumjuh ruh ki dkhot ka HNYF Women’s Wing, myn hynnin ka sngi, ki la leit ban jurip ia ka surok PMGSY kaba la wan ban shna da ka Assam ha shnong Balakhwa, kaba dei kawei na ki shnong khappud ha Ri Bhoi, kaba hap hapoh ka Hima Nongspung bad Jirang Constituency bad ha katei ka jingleit jurip, ki la lap ba katei ka surok ka la dep lut baroh.
Lah ruh ban kdew hangne, ba halor katei ka surok PMGSY ka Assam ha Balakhwa, ki la don shibun ki kynhun seng kiba la pyrshah halor katei surok kaba la wan pyntrei da ka Assam ha katei ka shnong, da kaba kam ba katei ka jaka ka dang hap hapoh u pud u sam ka Meghalaya.
Nalorkata haba iadei bad katei ka surok, ka la don ruh kawei ka jingjia kaba sngewsih bad kata ka long ba u Bah Michael Warjri (Bam kwai ha dwar u Blei) Secretary ka Hima Nongspung, u la shah shoh ha ki paidbah bad shah pynjulor ruh ka iing jong, tang namar ba u pyrshah ia katei ka surok ka Assam ba kan rung sha Meghalaya.
Ka long ruh ka jingshisha, ba baroh ki heh na ka sorkar jylla bad District Council ruh kumjuh, ki la hiar ban jurip, kata hadien ka jingshah ktah kti ia u Bah Michael Warjri (Bam kwai ha dwar u Blei), ha kaba ha man ba ki heh ki leit jurip ia katei ka jaka, ki da kam ruh ba katei ka jaka, ka dang hap hapoh u pud u sam ka Meghalaya.
Katei ka surok PMGSY kaba la dep mynta, shipor ka la shah pynsangeh ban pyntrei ha ki kynhun seng na Meghalaya, hynrei ka Assam ka la shu sangeh tang shipor, pynban lait nangta ka pyntrei beit bad tad haduh ba la dep syndon mynta.
Haba iadei bad katei ka bynta, u Bah Marcus Marten, President ka HNYF ha Ri Bhoi, u la pynrem halor ka jingmynthi ka sorkar jylla bad uba la ong ruh ba ka jingthmu ka Assam ban pynpoi surok sha katei ka thain, ka long ban kyntur ia u pud u sam ka jylla Meghalaya.
U la ther tyngeh ruh ia ka sorkar jylla bad District Council, halor ka jingsngap jar jong ki halor ki kam kyntur pud ka Assam, da kaba pyni ruh ba lada ka sorkar jylla ka thmu ban pynpoi ia ki kam pynroi sha ki shnong khappud, bunsien hi ka Assam kam ailad satia bad ka ju pynpra beit.
Shillong:U Symbud Myntri rangbah ka jylla, u bah Prestone Tynsong u la ong, ba wat la ka jylla mynta sa shisien ka la sakhi biang ia ka jingkiew jong ki briew kiba ioh ia ka jingpang Covid -19, hynrei ka sorkar kan ym lah ban pyntreikam biang ia ka jingkhang dam ha ka jylla, hynrei ka sorkar ka lah ban pyntrei kam ia ki kyndon kiba pyrkhing ban iada na ka khlam Covid-19.
Haba ia kren bad ki lad pathai khubor, u bah Prestone, u la ong ba ka jinglong jingman jong ka jylla ha ka ba iadei bad ka khlam covid 19 kam long ka ba bha, namar ka jingkiewsted ki nongpang Covid -19 ha ka jylla ha kine ki arsngi, hynrei ban buh ia ka jingkylli ban pyntrei kam biang ia ka jing khang dam ha ka jylla kan ym mih, hynrei ka sorkar ka lah ban pyntreikam ia ki kyndon ki ba pyrkhing ban iada na ka khlam Covid -19.
U la iathuh ruh ba ban peitngor bha ia ka jingkiew lane ka jinghiar jong ka khlam Covid -19, ha ka jylla ka sorkar ka la shim ia ka rai ban pynlong ia ka jingialang, 2 lane 3 sien ha ka shitaiew, namar ba ka jinglong jingman kam long kaba bha ha ka jylla kaba nang kiew man ka sngi.
U la kyntu ia ki nongshong shnong ha ka jylla ba kin long ki ba phikir bha ia lade ban iada na ka ne ka khlam Covid -19 bad kane ka long ka ba baroh ki la tip bad nang namar ba la palat shisnem ki briew ki la bud ia ki kyndon ban iada ia lade na kane ka khlam Covid -19.
Shillong:Ka Khasi Jaintia Christian Leaders Forum (KJCLF), ka pynpaw ia ka jing sngewdiaw ban iohi ia ki jingjia kiba sngewsih kiba mih na ka jingpyrkhing bad jingkhanglad jong ki Shipai ia ka iaid ka ieng jong ki paidbah bad ki nongshong shnong jong ka Shnong Mawshbuit kaba la pynlong ia ka jingpynibor bad jingmynsaw ha ka 12tarik une u bnai.
Kum kine ki jingjia jong ka jingpyni bor da ki Shipai halor ki riew paidbah ki jia na ka por sha ka por, ym tang ha Mawshbuit hynrei ha kiwei kiwei ki jaka ruh de.
Dei lyngba ka jingwan poi ha ka por kaba biang jong ki bor synshar bad ki nongialam ba la lah ban teh lakam ia ka jingpur jong ka jingiakynad bad jingiamynsaw.
Ka Khasi Jaintia Christian Leaders Forum (KJCLF) ka kyntu jur ia ki Shipai ban kiar na ki jingpyni bor kiba kum kine, bad ka khot ia ki bor kiba dei – kynthup ia ka Sorkar Jylla bad ki heh Shipai ban wanrah ia ka jingpynbeit kaba neh.
Kine ki bor ki dei ban ithuh ia ki jingsangsot jong ki paidbah kiba mad ia kine ki jingeh na ka por sha ka por, namar ba ngi im ha ka ri kaba laitluid ha kaba ki paidbah nongshong shnong bad ki jingdonkam jong ki, ki dei ban long ha khmat eh.
Shillong:U myntri ka tnad pule puthi, u bah Lahkmen Rymbui, u la iathuh ba wat la ka jylla ka dang kiewsted, ha ki ba ioh ia ka jingpang Covid -19, hynrei ka sorkar jylla kan ym khang ia ki jaka pule ha ka jylla, hynrei kan shim ia ki lad ki lynti ban iada ia ki khynnah pule na ka jingpang Covid -19.
Haba ia kren bad ki lad pathai khubor, na ka liang u bah Rymbui, u la iathuh ba na ka liang ka sorkar mynta ka sngik ka la pynlong ia ka jingialang bad ki nongpyniaid skul ha ka jylla ha kaba ia dei bad ka jingkiew ka jingpang Covid bad ha kane ka jing ialang, na ka liang ki nongpyniaid jong ki jaka pule ki la pynpaw ia la ki jong ki jingai jingmut sha ka sorkar, ha kaba ia dei bad ki College baroh ki la mynjur ba kin iaid beit kum ba ju long.
Na ka bynta ki khynnah pule Higher Secondary School kata ki klass XI bad klass XII ki la mynjur ba ka jingpynlong ia ki skul kan iaid beit kumjuh ,na ka bynta ki khynnah ka Upper Primary Skul naduh ka klass VI haduh klass VIII, ki nonghikai ki la mynjur ban pynlong ia ka jingpynlong skul kum ba la pynbeit da ka sorkar.
Na ka bynta ban phah wan ia ki khynnah kiba dang don ha ki lower Primary School naduh ka KG haduh ka klass V, ka don ka jing ai jingmut kaba ia pher, hynrei bun na ki nongpyniaid skul ki kubur ba ka jingai jinghikai lyngba ka online class kim long ki ba bha bad kam lah ban ai ka jingpule kaba pura ka ba u khynnah u donkam.
Ha kaba ia dei bad ka Exam SSLC ki nongialam skul ki la pynpaw, ba kane ka examin ka dei ba kan iaid beit kum ba la pynbeit da ka tnad pule puthi bad na ka liang u myntri un sa leit ban rah ia kine ki jing ai jingmut ha khmat ka sorkar, ha kine ki sngi ban sa pynlong ia ka review meeting.
U la iathuh ruh ba na ka liang jong ki nongpyniaid skul ki la mynjur ba baroh ki nonghikai ki dei ban ioh ia ka tika iada na ka jingpang covid-19 bad ia kane yn sa rai ha kine ki sngi.
Nongpoh:Ki la don shibun ki riew paidbah kiba sah ha kiba bun ki shnong ha Ri Bhoi Sepngi, ki la angnud eh ban sdang noh ka jingpyntrei ia ka surok na Umrit sha Umdu, ka surok kaba la dep ban buh Mawnongrim ha u snem 2020.
Ki la don ki riew paidbah ki bym kwah ban pynpaw kyrteng, ki la pynpaw ia ka jingsngewlyngngoh ban iohi ba katei ka surok kaba la buh Mawnongrim kaba la kham slem, hynrei kat haduh mynta ym pat iohi dak ei ei ruh em, pynban ka surok na Mairang sha Rani, ka surok kaba dang shu buh Mawnongrim shen, hynrei mynta pat ka jingpyntrei ka la sdang shaid shaid.
Ka long ruh ka jingshisha ba ka surok na Umrit, kaba mih sha Umdu bad shaduh surokbah NH-6 ha Ri Bhoi, ka dei kawei na ki surok kaba donkam eh na bynta ki hajar ngut ki paidbah kiba sah ha kiba bun tylli ki shnong kiba don ha Ri Bhoi Sepngi, namar baroh ki paidbah ki pyndonkam ia katei ka surok.
Da shisha naduh ka sngi, ba u Conrad K.
Sangma, Myntri Rangbah ka sorkar jylla ha ryngkat u Bah Prestone Tynsong, symbud Myntri Rangbah, ki la leit ban buh mawnongrim ha shnong Umrit, na ka bynta ban tei ia katei ka surok, ha kaba ki paidbah ki la kmen shikatdei eh, pynban kat haduh kine ki sngi ym pat la iohi dak ei ei ruh em ba katei ka jingpyntrei ia katei ka surok kan sdang noh.
Ka surok na ki paidbah kiba sah ha Ri Bhoi Sepngi, ka long ba ki la kwah eh ban ka jingpyntrei ia katei ka surok kan sdang noh bad ban pyndep ha ka por kaba biang, khnang ba kan long shisha ka jingmyntoi kaba khraw ia ki paidbah ha katei ka thain hi baroh kawei.
U AK Abdul Momen, myntri bar ri ka Bangladesh, ula ther tyngeh, halor ka jingkren U Amit Shah, myntri kam poh iing ka sorkar India, ha kaba U Amit Shah, ula kynnoh, ba ki don bun bah ki khar Bangladesh, kiba wan sha India, namar ba kim don jingbam satia, ban bam ha la ka jong ka Ri bad halor katei U Momen, ula ong ba ka jingtip jong U Shah, ka dang duna shibun halor ka jinglong jingman ki briew ha Bangladesh.
Katei ka jingkren U Momen, ka dei halor ka jing ong U Shah, ha ka jing kanbas elekshon ha West Bengal, ha kaba u pynthikna ba lada ka BJP, kan wan ha ka sorkar ha katei ka jylla, kan khanglad hi sbak, ia ka jingwan jong kitei ki duk ksew ka Bangladesh.
U Momen, ha ka jingkren, ula ong “Ki don bun ki riew stad ha ka pyrthei bad don pat, na kitei ki bym kwah satia ban iohi, wat lada ki la peit pyllew da la ki jong ki khmat bad lada U Amit Shah, ula ong kumta, ka pyni, ba ka jingtip jongu, ia ka Bangladesh, ka duna shi katdei.
Ym ju don ba iap thngan ha Bangladesh.
Ym ju don ba iap thngan, ha ki aiom bapher ha ki district ba shatei ka Bangladesh" ong U Shah.
Ha kiba bun bah, ki liang, ka Bangladesh, ka la kiew stet ban ia ka India, ong U Momen.
U la ong shuh shuh, ba  ha Bangladesh, ki don haduh 90 percent, kiba don ia ki jaka leit shabar, kiba khuid bad kiba la shna bha, katba ha India, wat tang shiteng na ki nong shong shnong, kim don kiba don ia ki pain khana kiba biang.
U myntri, ula ong shuh shuh ba ki don shi lak ngut ki nong India, kiba trei ha Bangladesh bad ula ong “Ngim donkam ban leit satia sha India".
Nongpoh:Ha kaba kut noh ka 1st (L) Tbn.
T.
Elias Roy Sankli T20 Cricket Tournament 2020-2021, ka lympung ialehkai kriket kaba la da ka Patharkhmah Youths Club & Social Welfare Organization (PYC&SWO) ha madan ialehkai ka Western Ri Bhoi Sports Association, ka Chhu I Cricket Club, ka la ioh ban rah ia ka namlahduh, kata hadien ba ki la lah ban pynliem noh ia ka Pathar khmah Cricket Club da 5 Wicket.
La sakhi ha katei ka sngi, da ka jingdon u Bah Dipul Ryntathiang, Vice-President ka Meghalaya Cricket Association kum u Kongsan, nangta u Bah Cornelius Laloo, kum u symbud Kongsan, u Francis Nigam, OC Patharkhmah Police Outpost, u Bah Remdor Nongtri lem bad shibun ki riew rangbah katei ka thain.
Haba phai sha katei ka jingialehkai, ka long ba Patharkhmah Cricket Club, kaba la jop ia ka Toss, kaba la kam trai ban tied nyngkong, ha kaba ki rangialehkai ka Pathar khmah CC, ki la lah ban tied 105 runs, da kaba hap baroh ki Wicket ha ki 19 Over.
Haba beh ia katei ka thong kaba la buh da ki rangialehkai ka Pathar khmah CC, ki rang ialehkai ka Chuu I CC, ki la lah ban lap ia katei ka thong tang hapoh ki 12.
3 over bad hap tang 5 Wicket, kaba la pynlong ia ka kynhun ba kan pynliem noh pyrshah ia ka Patharkhmah CC da 5 Wicket.
Ha katei ka sngi, la ioh jingkren na u Bah Dipul Ryntathiang, u la ong ba kum u nongialam ka jingialehkai Kriket ha ka jylla, u angnud eh ban nangkyntiew ia ka kam ialehkai Kriket ha ka jylla bad khamtam eh ban kyntiew ha kito ki thain kiba dang long shnong nongkyndong.
Nalorkata u la kyntu ia ki samla ba ki dei ban pynleit jingmut bha ha ka Kriket, namar mynta ka kriket ka la sdang ban suhthied ha ka jylla bad shen kin sa don ki samla khasi ki ban sa paw pyrthei ha ka jing ialehkai Kriket.
Ka Chuu I CC, kaba la ioh ban rah ia ka namlahduh ha katei ka lympung, ki la ioh ban khur ia ka khusnam pisa kaba T.
10 hajar lem bad ka Trophy, katba ka Patharkhmah CC, kaba la shah rem noh, ka la khur ia ka khusnam pisa kaba T.
7 hajar lem bad ka Trophy.
Nalor ka khusnam sha kitei ki kynhun, ki nongpyniaid ia katei ka Lympung, ki la sam ruh ia ki khusnam shimet sha kito ki rangialehkai kiba la lehbha ha katei ka lympung ialehkai.
Ngi sngewsarong haba ngi khot ialade kita ki khun Hynniewtrep Hynniewskum bad ngi sngew shngaiñ ruh haba don katto katne ruh ki Seng Riew Lum ha ka kam Sain Pyrthei ki ban peitkhmih ia ki jingbha u paidbah.
Haba ngi peit ia ki jingthmu ba kine ki Seng Riewlum kaba ki pynpaw ha ki Constitution jongki, ngi iohi ba kumno ki kren shaphang ban iada bad kyntiew ia la ki Trai Ri Trai Muluk, ban khmih thuh ia u pud u sam jong ka Jylla bad ban nym ailad da lei lei ruh em ban shah thombor ha ki bar Jylla hynrei ban kam kynti ia ki jaka ba ngi dei hok ban ioh long trai, ban sumar ia ki dieng ki siej, ka khyndew ka shyiap, ki syntiew ki skud bad kumta ter ter.
Kaba sngewsih mynta haba ngi peit ia ka Jylla Meghalaya jong ngi, ngi iohi sa tang ka jingiashrut jingiakajia, ka jingshah nionbein, jingshah thombor jong ki khun ka Bri u Hynniewtrep bad kaei kaba i shyrkhei bad sngew smiej ban pyrkhat ka long ba ngi don ha ka tmier jong ka jingshah tyllep ha ka umsaw jong u mynder ri.
