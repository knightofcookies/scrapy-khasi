Na ka liang kiba kwah ban plie noh ia ka Iewduh, u bah Wanbor Khongnah u la ong ba ka sorkar ka dei ban plie noh ia ka Iewduh namar dang shen u Dr.
War u Director ka DHS (MI) u la ong ba hapoh Meghalaya kam don ka ‘Community Transmission’ bad lada plie ia ka Iewduh ki bor sorkar naduh ka KHADC haduh ka Hima Mylliem, ki dei ban pynbiang ia ki nong pahara na ka bynta ban kyntu ia ki paidbah ban bud ryntih ia ki kyndon ka tnat ka koit ka khiah ban teh lakam ia ka jing pur ka jing pang ‘corona virus’.
U syiem ka Hima Mylliem, u Paiem Ainam Manik Syiem, mynta ka sngi u la ong ba u la aiti sha ka jing stad ka sorkar ban shim ia ka rai ha ba dei bad ka jing sdang plie biang ia ka Iewduh.
Mynta ka sngi u Paiem Ainam Manik Syiem ryngkat bad u symbud myntri rangbah ka jylla u bah Prestone Tynsong, CEM ka KHADC u bah Titosstarwell Dkhar, myntri ka tnat ka koit ka khiah u bah A.
L Hek, myntri ka tnat pynroi sor u bah Hamlet Dohling, DC ka East Khasi Hills ka kong Matsiewdor War Nongbri lem bad i MDC ka kong Grace Mary Kharpuri lem bad ki ophisar na ka sorkar Meghalaya, ki la leit ban jurip ia ka Iewduh ha shwa ban shim ia ka rai ban plie biang ia ka Iewduh.
“Na ka liang ka Hima Mylliem ngi la aiti sha ka jing stad ka sorkar na ka bynta shim iaka rai ban plie biang iaka Iewduh" la bynrap u Paiem Ainam Manik Syiem.
Na ka liang u Paiem Ainam Manik Syiem, u la ong ruh ba ka Hima ka la ai jingmut sha ka sorkar ban plie katto katne ki dukan kumba leh kiwei pat, na ka bynta ailad ia ki nong shong Iew ban ioh ia ka kamai kajih.
Naka liang u symbud myntri rangbah ka jylla u bah Prestone Tynsong u la ong ba un sa lum ia ki jingai jing mut na baroh ki liang ban iakren hapoh ka ‘Review Meeting’ ha shwa ban shim ia ka rai na ka bynta ban plie biang ia ka Iewduh.
Ka Deputy Commissioner (DC) ka East Khasi Hills, ka kong Matsiewdor War Nongbri, ka la byrngem ban khang noh syndon ia ki dukan kiba don shabar ka Iewduh lada lap ba ki pynkhein ia ki kyndon lane ki ‘Protocol’ ka sorkar bad ka tnat ka koit ka khiah.
Shillong: U symbud myntri rangbah ka jylla u bah Prestone Tynsong, mynta ka sngi u iathuh ba ka sorkar jylla ka la shah ban plie ia ki dukan kiba don hapoh iewduh na duh ka sngi nyngkong ban wan kata ka 22 tarik u jylliew 2020.
Kane ka rai ka long hadien ba u symbud myntri rangbah, lem bad ki minister u CEM ka KHADC bad u Syiem ka Hima Mylliem ki la leit ban jurip ia iewduh mynta ka sngi.
Haba iakren bad ki lad pathai khubor na ka liang u bah Prestone, u la iathuh ba ki dukan kiba don hapoh ka iewduh la shah ban plie tang ia ki 1222 tylli bad ka jingplie ia kine ki dukan kan long 30% -33 % shisngi, lait noh tang ki dukan kiba don ha basa doh (dukan die dohmasi bad doh sniang) ki dukan ha basa Dohkha, ki basa kwai tympew,ki basa jhur bad ki dukan die kot ym pat shah ban plie.
U bah Prestone u la iathuh ruh ha Iewduh don palat 1000 ngut ki briew kiba die jingdie ha madan, hynrei yn ym pat shah ban ia ki briew ban  die madan  ha iewduh.
U la ong ruh ba kiwei pat ki dukan yn sa shim pat ka rai hadien ba la sdang shuwa ban plie ia ki katto kane tylli ki dukan, kiba don ha iewduh.
U bah Prestone u la iathuh ruh ba ka sorkar jylla ka la shim ia ka rai ba naduh ka 29 tarik u jylliew 2020 la shah  ban plie ia ki iew kiba ju long shisien shitaiew ha baroh kawei ka jylla lait noh tang ia ki Border Hat (International Border) bad ia ki iew kiba don ha ki jaka khappud bad ka Assam kin dang khang  shuwa.
Lada ym pat pli lut bha ban khang shwa.
phi lah ban pyntikna ba kito ki dkhar ba shong dukan ha iew ki don Sha meghalaya ne shabar mynta.
Namar bun ki ban pli ki dei ki dukan dkharKamut me shah Tang ia ki dukan dakhar em ban plie ha iew duh.
Tang ki dakhar ba don dukan ha iewduh…ki khasi ngi ba shong ha rud surok men leh kumno….
Shillong:U Director ka tnad ka koit ka khiah jong ka jylla, u Dr A.
War, u la iathuh ba ka jingleh ia ki test na ka bynta ki nongshong shnong ha khappud bad ka Bangladesh, ia ka  jingpang  COVID-19  ka la sdang bad mynta ka dang iaid shakhmat kane ka jingtest.
Ka jingtest COVID-19 ia ki nongshong shnong ki ba sah ha khappud bad ka Bangladesh, la leh lyngba  ki Rapit Test Kits bad  kane la sdang na ka shnong Ryngku kaba hap hapoh jong ka Mawsynram Block.
U la iathuh ruh ba ka  jingtest ka long tang ha kito ki shnong kiba don kam ka jingiarung ia mih jong ki briew.
U la iathuh ruh ba ka tnad ka koit ka khiah mynta kan sa phah leh test sa ha Tamabil, ha kaba ka la don ka jingkynnoh ba ki don ki briew ha khappud sha Bangladesh, ki ioh ia ka jingpang COVID-19.
U myntri ba dei peit ia ka tnad ka koit ka khiah, u bah Alexander L Hek u la iathuh ba haduh mynta ka sngi ki sample ki ba la phah ban test ki long 14147 ngut, kiba la test Negative ki long 13,303 bad ka result kaba dang ap ka long 800 tylli,kiba la ioh jingkoit ki long 26 ngut, kiba dang don ka jingpang ki long 17 ngut.
Jowai: Myn hynnin ka sngi, ka la don ka jingiashrut hapdeng ki heh kar khana Cement Plants bad ki malik trok halor ka bai kali jong ka sorkar jylla.
Ki malik trok ki la rai ban sangeh ban shallan dewbilat bad clinker na ki kharkhana na East Jaintia Hills hadien ba ki karkhana Dewbilat, ki la kyntait ban burom iaka hukum jong ka sorkar jylla kaba la pynmih lyngba ka transport Department.
Da ki spah ngut ki trai trok ki la hiar sha Topcem cement ban ia kynduh ia u President All Jaintia Cement Manufacturer Association na ka bynta ban iakren halor katei ka bai kali ka sorkar jylla.
Ki Trai trok ki la ia kynduh ia u RK Pareek bad ia u Pawan Joshi kiba dei u President bad Secretary ki karkhana Dewbilat.
Ha ka jingiakren jong ki, kam shym la poi shaei shaei ha kaba ki malik trok ki la shim ia ka rai ban sangeh noh ia ka jingshallan ia ki mar kiba kynthup ia ka Dewbilat bad Clinker na ki Karkhana Cement Plant baroh.
Shillong:U MLA ka South Shillong, u bah Sanbor Shullai myn hynnin ka sngi u la kynnoh ba ka jing leit pyrshah ka Khasi Student Union (KSU) ban ai kyrteng ia ka surok Zizag Road sha ka Ardendhu Choudhuri Road kam don nongrim, hynrei ka dei tang ka jing kwah ialeh politiks.
Naka liang u bah Sanbor Shullai u la ong, ba iaka rai ban ainam ia ka Zig Zag road sha ka Ardendhu Choudhuri Road ka dei kaba la shim naduh u snem 2018 ha ka jingialang ba la khot da ‘Greater Laban Committee Development Society’ ryngkat ki dorbar shnong bad ki sengbhalang bad la ioh ruh ia ka jingmynjur na kiba ha ing hasem jong u  Ardendhu Choudhuri“Ka jing rai ban ai nam ia ka surok Zizag Road sha ka kyrteng u Ardendhu Choudhuri ka dei namar ia u Ardendhu Choudhuri la kha ha Shillong bad u Ardendhu Chaudhuri kum u MLA bad kumjuh u kpa jong u, u Prashunath Chaudhury uba dei ruh u MLA ha ka thain naduh ka por ka Assam bad ki dei ki nongshong shnong ba pura jong ka Laban bad ka long ing jong u ka la leh bha shibun iaki paidbah ka thain bad iaka jylla baroh kawei" la bynrap u Bah Sanbor Shullai.
U bah Sanbor u la kynnoh ba kane ka jingthmu ban pyrshah ka dei ka buit leh politics jong ki katto katne, ha kaba u la ong ruh da kaba shai, lada kwah ban ialeh election leit sha u paidbah, hynrei wat leh politics khlem da tip ia ki jingshisha.
U MLA ka South Shillong konstitwensi u bah Sanbor Shullai u iathuh ruh ba U Ardendhu Choudhuri u dei u Director barim ka Printing & Stationery ka sorkar jylla, bad hadien ba u la long kum u MLA u dei uba nyngkong na ki MLA bym dei Khasi ban wanrah ia ka mat hapoh ka Ing dorbar ban pynrung ia ka ktien Khasi ha ka khyrnit kaba phra.
“Lada don kiba kwah ban ainam ia ki riew khraw ka jylla, kidei ban iakren shwa bad ki baha ing jong ki bad kidei ruh ban ioh jing mynjur ha shwa ba kin kwah ban pynkylla kyrteng ia ki jaka ne surok hapoh ka jylla" la ban biang u bah Sanbor Shullai halor ka jingkwah ka KSU ban ai kyrteng ia ka Zizag Road sha ka Hoping Stone Lyngdoh Road.
Shillong: Myn hynnin ka sngi u president ka Meghalaya Bharatiya Janata Party (BJP) u bah Ernest Mawrie u la ong ba ka seng BJP Meghalaya, ka kwah ia ka sorkar Meghalaya kan khot iakren iasuk noh bad ka seng kieng atiar ka Hynniewtrep National Liberation Council (HNLC).
U president ka Meghalaya BJP u bah Ernest Mawrie u la ong ia kine ki ktien ha ki lad pathai khubor hapoh ka ophis treikam ka BJP ban ai khublei ia ka jing dap 1 snem ka jing synshar ka sorkar kmie ba lamkhmat da ka BJP.
Nalor kane u bah Ernest Mawrie u la kam ruh ba hadien ba shimti ka BJP ia ka jing synshar hapoh ka ri, ki kam lehnnoh ki la hiar kumba 70 percent bad ka jing duh ki mynsiem briew, ka la hiar sha 79 percent bad ka jing duh ki mynsiem na ka tnat pulit bad shipai ka la poi sha 17 percent.
“Ka BJP namar ba ka don lang ha ka sorkar synroplang ka MDA, ka pdiang ia ka jing kwah ka HNLC ban wan iakren iasuk bad ka sorkar Meghalaya" la bynrap u bah Ernest Mawrie.
U bah Ernest Mawrie u la ong ruh ba ka Meghalaya BJP ka kwah ia ka jing iasuk hapoh ka jylla bad namar kane ka kloi ban pyntip ruh sha ka sorkar kmie halor ka jing thrang ka HNLC ban wan iakren iasuk noh bad ka sorkar Meghalaya lem bad ka sorkar kmie.
Shillong: U Lamphang ka ïingdorbar thawaiñ ka Jylla, u bah Metbah Lyngdoh ha ka sngi nyngkong u la pynlong ïa ka jingïalang bad ki ophisar kiba na ki tnat kiba bapher bapher jong ka sorkar jylla ban pyrkhat halor kumno ban nym wanrah ïa ka jingdkoh ha ka jingshna ïa ka ïing ka ban shong dorbar jong ki nongmihkhmat ka Jylla kaba ha Mawdiangdiang.
Ha kane ka jingïalang kaba la ïatai bniah la wan ban don lang da ki ophisar na ka tnat Public Works Department, Urban Affairs, MePDCL, Forest and Environment bad kiwei kiwei ha ka jingdon ryngkat jong u Commissioner and Secretary ka Assembly, u Dr.
Andrew Simons.
Ha kane ka jingïalang, ka ladon ka jingïakren halor ka dur jong ka ïingdorbar kaba shapoh, ka jingbym pat biang jong ka jingïoh bording namar ka jingdon ki jingeh hangne hangtai ban pynieng ïa u transformer, ka jingdon jingduna lyngba ka tnat Urban Affairs bad kiwei kiwei.
Kane ka jingïalang ka la rai ruh ban pan jingpynshai shuh shuh na ka consultant agency ha kaba ïadei bad ki jingdonkam jong ki tiar kiba shapoh kata naduh ki shuki bad kiwei kiwei.
La ïakren ruh ban pynkylla ïa ka rukom pynwandur ïa ki jaka shong jong ki MLA, ki ophisar bad kiwei kiwei.
Lah ban shu pynkynmaw, ka jingshna ïa ka ïingdorbar thawaiñ ka jylla la sdang ha ka 15 tarik Jylliew, 2019 hadien ba la pynkhamti ïa ka kam ha ka kompeni kaba na ka sorkar Uttar Pradesh kaba kyrteng ka Rajkiya Nirman NigamLtd.
Ha ka jingaiti ban shna ïa ka ïingdorbar hapoh ka jaka kaba 80 acre ha Mawdiangdiang, la ai por ruh ban pyndep ïa ka hashuwa jong u bnai Kyllalyngkot jong u snem 2022, u snem kaba ka jylla Meghalaya kan rakhe ïa ka jingdap 50 snem.
Ki umpiat ki kynthup haki ia shibun ki sulphur, selenium, minerals, ki Vitamin B bad C kiba treikam bha naka bynta ka jingheh jingsan jongu shniuh.
Kine ki iarap kloi bad pynrben iaka jingmih kloi u niuhmat.
Namar kata ban pyndonkam da ka um piat ha u niuhmat kalong kaba suk tam namar u piat u don byllai ha man la ki thliew iing.
Ki um piat namar ki don ka jingsma ka bym da sngewtynnad haki, te kan bha ban khlehlang bad ka umsohjew ban pynjah iaka jingsma ki umpiat.
Ot shi lyngkhot u piat bad sa ot pynrit haduh ba un da ni bha, nangta khem iaki haduh ba ka um na u piat kin mih bad nangta philah ban tah haki niuhmat jongphi.
Ieh kumba katto katne kynta bad sa niad pynkhuid iaki daki umsoh jew da kaba wih ha u kynphad.
KI shniuh bad ki niuhmat ki mih naka jingdon jong ki Keratin Protein bad ki pylleng ki dei ki tynrai bah jongki protein.
Ki Keratin kidei ki jait ingredient kiba shim iaka bynta ba kongsan na ka bynta ka jingsan jong u shniuh bad u niuhmat.
Ki khangai pylleng ki riewspah ruh haka jingdon iaki Biotin kiba iarap ban pynsan ia u shniuh khmat jongphi.
Namar kata ban ioh ia u niuhmat uba rben bad phyrnai, ban pyndonkam da ka khangai pylleng, kadei kaba bha tam eh.
– Pyniakhlad iaka khangai pylleng bad kaba lieh,nangta khleh bha iaki bad sa tah ha u niuhmat da kaba pyndonkam da u kynphad ne u brut ba jem.
Ieh kumba 20 minit eiei bad sait khuid daka umsyaid malu mala.
Hadien katto katne bnai phin iohi iaka jingsan kloi u niuhmat lada phi pyndonkam ia kine ki rukom ingsumar arsien shi taiew.
Ki Aloe Vera ki kynthup haki iaki compound bala tip kum ki Aloemin kiba kyntiew iaka jingsan kloi jong u shniuh, kidon haki iaki khemikals kiba iasyriem bad ka Keratin, nalor kinpyni samla ia u shniuh da la ki jong ki nutrients, kilah ruh ban pyllait ia u shniuh naka jingpait pnat bad iarap pynjyllih ia u niuhmat.
Ki Aloe Vera gel kidei ki jait ingredient kibym ju khlein bad treikam kloi, namar kata lah ban tah bunsien haka shisngi.
Ki lah ruh ban iarap plied iaki thliew shniuh, namar kata ki iarap iaki niuhmat ban san bad ki iarap pynrben ia u niuhmat shirta.
Shim iaki bynta ba shabar jongki sla aloe vera bad tylliat ni bha haduh ban mih ki kynja jelli, tah iaki ha u niuhmat jongphi haduh ba kin dambit haka sniehdoh bad sa sait khuid hadien katto katne minit.
Kynmaw ban ym shah ha ka sngi naka bynta katto katne kynta hadien ba phi lah dep tah namar ka jingshah haka sngi kalah ban pynmong kylla iaka sniehdoh jongphi.
Ki umsohjew ki don kyrhai haki iaka Vitamin B bad C, ki follic acids bad kiwei kiwei de ki jait nutrients kiba iarap iaki thliew shniuh ban plied bad u shniuh ulah ban mih bad san bha.
Phi lah ban sumar iaka sniehdoh dakaba pyndonkam da ka umsohjew.
Ka sniehdoh kalah ban sat ne tyrha malu mala hynrei kane kam don jingktah ei ei iaka met.
Namar kata ban pyndonkam iaka umsohjew kalong kaba biangtam na ka bynta ban ioh ia u shniuh bad u niuhmat ba rben bad ka sniehdoh kaba shai bad khuid.
Ot shi lyngkhot u sohjew bad kyrshut ha u niuhmat jongphi.
Ieh kumba 20 minit ei ei bad nangta sa sait khuid da ka umsyaid.
Wat ym pyn donkam da ka um pjah namar kane kalah ban pyntyrha iaka sniehdoh jongphi.
Ban kham suk,philah ruh ban khlehlang ka umsohjew bad ka umphniang snepkor bad nangta ieh kumba 15 sngi ei ei hapoh bilor, hadien kata phi lah ban tah ha u niuhmat man la ka miet bad sa sait khuid iaki mynstep.
Kynmaw ban ym shah haka sngi haba tah ia ki.
U Satyendar Jain, myntri ka koit ka khiah ka sorkar Delhi, u leit shah sumar ialade ha ka  Rajiv Gandhi Super Specialty Hospital, na ka daw, ba don ka jingpang shitmet, suh khriat bad shitom ban ring bad pynhiar mynsiem.
La iathuh ba utei u ioh pang, hadien ba u leit shim bynta ha ka jingialang, ba la khot da Amit Shah, myntri kam poh iing ka sorkar India, ha kaba la don lang U Arvind Kejriwal, myntri rangbah ka Jylla.
La leh ia ka  test, ban pynthikna, la u don jingpang covid 19 ne em bad ia ka jingtip, yn ioh mynta ka janmiet.
Ka jingdon kiba pang covid 19 ha India, ka la poi mynta sha ka  3.
4 lakh ngut, ha kaba ki don  10,667 kiba dang shu ioh pang thymmai ha ki 24 kynta ba ladep.
Nangta ki don sa 380 ngut kiba iap ha ki 24 kynta ba ladep.
Baroh kiba iap ha India, mynta ki la poi sha ka  9,500 ngut.
Ka jingiap briew ha Maharashtra, hynnin ka sngi, ka long 178 ngut bad ka dei ka jingiap kaba bun briew tam bad baroh kiba iap, ki la poi sha ka 4,128 ngut.
Kiba ioh pang hynnin ka sngi, ki long  2,786 bad baroh kiba ioh pang, ki la poi sha ka   1,10,744 ha katei ka Jylla.
Ka sorkar Tamil Nadu, ka la pynbna ban pakhang shnong biang, naduh ka 19tarik haduh ka 30tarik Jylliew 2020 ha ka nongbah Chennai.
Kiba iap ha katei ka Jylla, ki long 44ngut ha ki 24 kynta ba lade bad baroh kiba iap, ki la poi sha ka 479ngut bad kiba ioh pang thymmai, ki long 1,800ngut bad baroh kiba ioh pang, ki long  46,000ngut.
U Kunal Pariyani, uwei na ki nong suh jain, ula pynmih ia ki mask kiba thymmai bad kata ka long ba u dro da ki dur jong U Narendra Modi, myntri rangbah duh ha kitei ki mask.
“Nga la die  500-1000 tylli ki mask, kiba don ia ka dur jong U Modi bad ka jing dawa, ka dang jur bha.
Ka dur jong u myntri rangbah ruh ka jur bha ka jingdawa bad nga don ruh ki dur jong U Rahul Gandhi bad U  Kamal Nath ji" ong U Kunal.
Ki don sa 151 ngut kiba ioh pang covid 19 ha Assam, hynnin ka sngi bad baroh kiba ioh pang, ki la poi sha ka  4,309 ngut.
La iathuh ia katei da U Himanta Biswa Sarma, myntri ka koit ka khiah ka sorkar Assam, ha ka por shiteng synnia hynnin ka miet.
Haduh mynta, ki don 2,093 ngut kiba dang don ia katei ka jingpang bad ki don sa 2,205 ngut kiba la koit na ka jingshah sumar, ong shuh ka khubor.
Hynnin ka sngi, ki don 245 ngut kiba la mih noh na ki jaka sumar ha ki hospital bapher jong ka Assam bad baroh kiba la lait na katei ka jingpang, ki long 53 percent, ong U Sarma.
Ha Tripura, ki don sa 10ngut kiba dang ioh thymmai ia katei ka jingpang bad baroh kiba ioh pang covid 19, ki long mynta 1,089 ngut ha katei ka Jylla.
La iathuh ba 9ngut na kitei kiba ioh pang, ki dei na  Sepahijala district, katba kiwei pat iwei i dei na  South Tripura district.
Ha Nagaland, ki don sa arngut kiba ioh pang covid 19 bad mynta, kiba ioh pang ha katei ka Jylla, ki long 179ngut.
Ki don pat 92ngut kiba la jem bad kiba dang shah sumar, ki long 87 ngut.
Ka jingkynnoh u MLA ka 19 South Shillong U Bah Sanbor Shullai ha ka 15 tarik ha ki News, (Social Media) da ka kynnoh, Ka jingpyrshah ka KSU ban ai nam Ardhendu Chouddhury Road ka dei tang ka jingkynshoit politik, Hato kum U MLA u ba la ieh la san bha ha ka pyrkhat pyrdain u la tip tikna mo ba ka dei tang ka jingkynshoit politik ka KSU? Ne ioh ba u shu kren tangba la lait na ka shyntur.
Lada um tip tikna ia ka jingmut jong ka KSU ban shu tharai sniew bad mutdur ha ki rngai ka long ka nongpynjot ba khraw ia ka jaitbynriew.
Watla ngam dei u dkhot kano kano ka kynhun Sengbhalang, hynrei nga kyrshan ia ka KSU ba ka ia khih na ka bynta ban kyntiew nam ia ki riewkhraw bad riewshlur ka ri Khasi da kaba ka dawa ban ai nam da U Maieid Hopingstone Lyndoh(bam kwai ha dwar U Blei) kum u wei na ki riewshlur ka ri Khasi ha ki por ba la dep, ha ka jaka u Ardhendu Choudhry hynrei ym ba leh politik.
Lada ia ka KSU phi ong ba kim dei ban khohreh bad leh politik than namar ka por ka dang sah sa arsnem shiteng, katba ia lade pat phi la kynmaw sngi sa ia kata ka jingkynshoit politik ka KSU dang mynta.
Hato mano ba kwah leh politik ? haba kumta, phi ruh sa ar snem shiteng ka dang sah phim dei ban kynmaw politik than.
Ban ia kren shaphang ka politik ha ka jylla ka dang sah sa ar snem shiteng bad lada ngin ia kren bad ngin ia kynshoit politik noh naduh dang mynta ka long hi thik kumba ngi la tyrwa die lypa ia ka bniat Hati ba dang sah sha khlaw.
Bad kane ka lah ban pynpait ia ka jaitbynriew.
Kumta kum ki Nongmihkhmat haba kren dei ban da tip shai tip tikna shwa ia kaei kaei shwa ban kren, ym ban shu tharai sniew klumar tangba lait na ka shyntur jong ki, namar bun ki nongmihkhmat ha ka jylla haba pyrshah ia kano kano ka ishu (Issue) jong ki, ka jingkynnoh jong ki ka long beit hana ba ngi leh buit politik.
Kane ka jingkren ka long kaba sngew thamula bha haduh katta katta, ka long thik wat ia u bym don mon ban bam ja, ki pynbam jubor ma ki.
Kynmaw ngi dei u paidbah ngi ieng na ka bynta ka iap ka im ka jaitbynriew, ym ba ngi dei ki MLA lane ba ngi thmu ialeh MLA ngin kynmaw sngi ia kata ka politik jong phi dang mynta.
Ngim ieit ia ka politik kumba phi ieit, hynrei ngi ieit ia ka jaitbynriew la jong, na kata ka daw ngi ieng ban ia khih pyrshah haba ngim sngewiahap ia kano kano ka jingleh ki nongmihkhmat.
Da kynmaw ia uno uno ne kano kano kaba phi kham ieit phi kham kynmaw hi ia ka kyrteng jong ka, watla la ka sah sha jngai ruh.
Ngim shym leh politik hynrei ngi dawa ba phi dei ban ai nam ia U Maieid Hopingstone (Bam kwai ha dwar U Blei) kum u wei na ki riewshlur u ba la trei radbah bha hapoh ka jylla baroh kawei.
Kunta kumba u la trei shitom u dei ban ioh ruh ia la ka bainong, kumba u la bet kumta u dei ban ot, Hato U Ardhendu Choudhury u la leh katno eh ki kam shlur jong u hangne ha ri khasi lane hapoh ka 19 south Shillong Constituency? Haduh ba un da ioh kyrteng syndon ha ki jaka puta wat ha ri khasi.
Hooid kam don kano kano ka aiñ kaba khang pyrshah ban ai nam u no uno u briew ha ri India, hynrei to phin kynmaw shuwa ia ka jingtrei radbah u Paradoh para snam la jong ha shwa ba phin kynmaw ia kiwei.
Ka jingioh kyrteng phylla ki jaka ha ri Khasi ka dei kawei na ki lad ki lynti ba u nongwei nongar u ioh kabu ban kam trai ia ki jaka puta hangne ha ri khasi.
Namar ka jingioh thung maw pud na ki kyrteng ka pynlong ia ki ban pynskhem shuh shuh ia ka nongrim jong kato ka jaka.
Namar u Khasi hi haduh mynta u ju wad ia ka tynrai jong ki kyrteng shnong na ki jingjia mynhyndai, ban tip ban lap shai, bad kawei pa kawei ka jaka ba kyrteng ha ri khasi ka don la ka nia ka jutang hyndai bad sa jer ia ki kumta.
Bad kane ka kyrteng Ardhendu Choudhory road ruh khlem pep kan sa dei ka jaka ki dkhar ha ki pateng ban sawan kumba long kiwei kiwei ki jaka namar ki nongwei kin ieng sakhi ba u ne kein u dei u ba sah nyngkong hangne ha ka jaka hangta te ka um saw ka la tap ha ryndang.
Kum ka kyrteng Jhalupara, Hato don mo u /ka khasi u ba nud shlan ban iaid laitluid ban kam trai ri ha Jhalupara? Hato ka kyrteng bad ki briew kim ia hap seh kiba sah hangto, ne ka dei ka kyrteng khasi ne lada ka dei ka kyrteng khasi sa ia batai lem ka mut aiu, tangba balei pat la sah da kiwei? Sngewsih ba ki nongialam jong ngi kim iohi jngai ki peit tang ia ka mynta shiwat kim peit ia ka lawei ha ka pateng ban sa wsn kan jia aiu? Ki don ka jingstad hynrei kim don ka jingshemphang, dei hangne u Myllung u ong Ngin sa long ki nongtong um jong no re jong no na kane kein ka daw.
Ngi niewkor ia ka spah hynrei ka spah pat ka byndi ka iapeiñ ia ka jaitbynriew ha kti ki nongwei.
Khadduh ia wai lada phi ong leh politik ne ym leh politik ruh ngin ieng ban kyntiew ia la ka jong namar ba ngi ieit ia la ka jong ngi burom ia jong kiwei.
Kumta dei ban pynkylla mardor ia katei ka kyrteng Ardhendu Choudhury Road sha ka Hopingstone Road, ban kyntiew ia ki riewshlur khnang ba ki long dien man dien jong ngi ruh kin ym klet satia ia kum kine ki riewshlur ka jaitbynriew khasi jong ngi.
Ko bah Shullai lada phi kwah ba ka Ri khasi kan tei nam bad kynmaw burom ia phi ruh ha ka pateng ban sa wan sngap ban kohnguh lem ia kane ka jingdawa jong ngi bad to phin bud lem ruh ia ka nuksa u Maieid Hopingstone Lyngdong.
Nongpoh: Namar ka jingbym patiaw kiba bun ki nongniah kali ha Ri Bhoi, sa shisein pat ka District Magistrate ka Ri Bhoi, ka la pynbna biang ia ka rukom ba iaid ki kali kamai bad riew shimet ha surok, kata ka long ba ha ka sngi Nyngkong, Balang bad Thohdieng, la shah ban iaid tang ki kali, kiba kut ha u number 1,3,5,7 & 9, katba ki kali kiba kut ha u 0,2,4,6 & 8, la shah ba kin iaid ha ka Sngi Ba-ar, Palei bad sngi Saitjain, hynrei ha ka sngi U Blei ym don jingteh kyndon ia ki kali ki riew shimet ba kin iaid ha surok.
Ka la don ka jingteh kyndon ia ki kali kamai paidbah, ha kaba la shah ia ki ba kin kit nongleit nongwan tang mar shiteng na kaba ki shait kit barabor.
Nalorkata ki kali kamai kiba kynthup ia ki Sumo bad Maxi Cab la shah ba kin kit tang 4 ngut ki briew, ki kali rit kiba long kum ki Local taxi la sha ba kin kit tang 2 ngut ki nongleit jinglwit, ha ki Auto Rickshaw la shah ban kit tang 1, katba ha ki kali ar shaka la shah ba kin kit tang ia ki kynthei lane ki khynnah kiba hapoh 12 snem ka rta.
Ia ki nongniah kali bad kumjuh ruh ia ki nongshong kali, la maham ia ki ba ki dei ban deng ia ki jingda khmut bad ruh ba ki dei ban pyndonkam ia ka jingiajngai u/kawei pat (Social Distancing) nalorkata ki hap ban pyndonkam ia ki jingda kti (Gloves) bad ki jingsait kti (Hand sanitizers).
Shillong: Ka shnong Umsyiem kaba hap hapoh ka East Khasi Hills District, Pynursla Sub-division hynnin ka sngi 6th May 2020, hapoh ka jingialam jong U Rangbah Shnong bah Sanjeeb Kongwang lem bad ki nongkitkam shnong, ki la leit aiti jingiarap da ka cheque Rs.
25,000 sha u Additional Deputy Commissioner In-charge Pynursla Civil Sub-division, kum ka jingiarap kaba rit sha ka sorkar jylla lyngba ka Chief Minister Covid-19 Relief Fund ban ia khun pyrshah ia u khniang jingpang Corona virus.
Ha kane kajuh ka sngi la ioh ruh ban ai jingiarap sngewbha shimet na U Rangbah Shnong ka Shnong Umsyiem bah Sanjeeb Kongwang da ka cheque Rs.
10,000 sha ka Chief Minister Covid-19 Relief Fund.
Na ka liang U Additional Deputy Commissioner In-charge Pynursla Civil Sub-division U Bah D.
Hynniewta  u la pynpaw ka jingai khublei bad sngewnguh ia ka shnong Umsyiem hi baroh kawei bad kumjuh ruh ia U Rangbah Shnong kiba don ka mynsiem ban iarap bad kyrshan lem ia ka sorkar ha kum kane ka por.
Na ka liang ka Shnong Umsyiem lyngba U Rangbah Shnong ki pynpaw ia ka jingsngewnguh ia baroh ki nongsynshar shnong ki ba don hapoh ka jylla bad kumjuh ia ka sorkar jylla bad kyrpang ia U Chief Minister ba don burom Shri.
Conrad Sangma bad ia U Deputy Chief Minister ba don burom Shri.
Prestone Tynsong kiba la shim khia met bad mynsiem bad trei shitom ban ialeh pyrshah ia une u khniang jingpang  COVID-19.
Nongpoh: Ka la don ka jingsngewthuh bakla da ki paidbah halor ka (Banner) ne jingthoh ban pdiang sngewbha ia kito ki samla pule bad ki nongtrei kiba sah ha kiwei pat ki jylla kiba hap hapoh Northeast, kaba la thoh da ka Health & Family Welfare Department ka sorkar jylla, kaba la thoh COVID-19 “WELCOME BACK TO MEGHALAYA"Ha ka jingshisha ka jingthmu ka Health & Family Welfare Department halor katei ka jingthoh ka long, ban pdiang sngewbha ia kito ki samla kiba la sahkut la ha kiwei pat ki jylla, kata naduh ka sngi ba la pyntreikam ia ka Lockdown ne ka jingkhang dam ha baroh ka Ri India.
Kumta kum ka dak ban pdiang sngewbha ia kitei ki samla sha la ka jong ka jylla, na ka liang ka Health & Family Welfare Department, ka la thoh da kitei ki kyntien ban pdiang sngewbha ia ki, hynrei ki paidbah ki la pynlong biria bad pynlong kamkai, kaba la pynlong ruh ia ka Health & Family Welfare Department ba kan weng noh ia katei ka Banner na ka jaka kaba ki buh.
Lah ruh ban kdew hangne, naduh ba ka sorkar ka la pynbna ba la shah ia ki samla pule bad kiba trei ha kiwei pat ki jylla hapoh Northeast ba kin wanphai sha la ka jylla, kat haduh mynta ki la don kumba 700 ngut ei ei ki samla kiba la wanphai sha ka jylla bad ia kitei la dep ban khmieh bniah katkum ka jingbthah da ka sorkar jylla.
Ym dei ki paitbah ba sngewthuh bakla, dei ka jingbakla jur ka Health Department ban thoh iaki kyntien….
lada ka long kumne kan long ka jinglehrain iaka sorkar….
hd ka dei ki bakla ma ki kynnoh ia paidpah la long kumba phi khot bngKa sorkar te imat kam ju bakla lano lano ruh.
dei beit ki paidbah kiba bieit bym ju ia sngewthuh.
Ki hynniewtrep lane hynniewskum ha ka ktien khasi ka mut ki hynniewtnum ïing ne ki hynniewtyndai ïing kaba mut ki paid Hynniewtrep ki mih sha ka pyrthei lyngba kawei ka longing na kawei ka kmie kawei ka kpoh bad uwei u sohpet bad ha kaba don hynniew ngut ki khun kynthei khlem pynrung kyrteng ia ki khun shynrang ha ka registar Kur ne kpoh namar ki khein jait na ka kmie.
Kine ki khun jong ka kong hynniew Trep ki dei Khynriem,Pnar,Bhoi,War,Maram Lyngngam bad Muliang.
Ynda ki la ioh la ki jong ki briew ban ia poikha ki la wan ialam sha la ki jaka jaka ban rep lyngkha ha ki por mynshuwa,ki hymmen sawngut ki shong ki sah shathei Lam mihngi na ka ri-hynniewtrep bad ki para laingut pat ki leit noh arsut shaphang sepngi jong ka ri-hynniewtrep.
Ki khun ki ksiew jong kine ki hynniew ngut ki para kynthei ki la sdang ban iar ha la ki shnong ki thaw bad la sdang ban bun paid mynta haba ia nujor ia ka por ba mynshuwa pynban ka jingsngewdiaw ka long ba katba nang mih ki sngi ki ia bad nang iaid ki por ki sngi kine ki khun ksiew khun miaw kim ia ithuh shu shipara ne shidoh shisnam paka,ki la sdang ban ia bein ia khoh bad ia pait ia pra.
Ki la sdang ban khein kur wad kur pynban ia kiwei ki bym dei ki doh ki snam tynrai bad ki klet noh ia la ki hymmen para trai kiba mih na ka juh ka ïing, kajuh ka kpoh, kajuh ka trep, na ujuh u sohpet bad na ujuh u khiewja.
Kim don shu ka jingiatylli bad kim kynmaw shu wad ia la ka kyrteng ïing ne kyrteng kmie “HYNNIEWTREP" Ki sah tang ha ka jingiabishni pihuiñ na kawei ka longing ia kawei ka longing, na kawei ka shnong ia kawei pat ka shnong, na kawei ka jaka shong ia kawei pat ka jaka shong kim nang shu ban ban ia ieid ia burom shipara.
Ha ka por mynhyndai kulong kumah ki paid hynniewtrep jong ka Ri jong ngi kim ju kham don ka jingbym ia sngewthuh jingmut kumba long ha kane ka juk stad ba mynta.
Ia ka jaitbynriew hynniewtrep jong ngi la jer kyrteng ki paid ba “TIP BRIEW TIP BLEI,TIP KUR TIP KHA BAD TIP AKOR TIP BUROM" Namar ki tip ban ia ieid ia burom markylliang shipara pynban mynta la kylla khongpong tang ban ioh myntoi shimet ne namar ki la stad, ki la nud wad ban die lilam ia la ki kur, ki kha, ki hymmen para bad ia la ki para doh para snam banylla tang na ka bynta ban ioh pisa.
Haba ngi ong ne kynthoh ia lade hynniewtrep ne ki paidbah ka Bri u hynniewtrep ngi dei ban kynmaw ba ki don hynniew ngut shipara ne hynniew tylli ki trep bad ngi dei ban tip ia la ki jong ki shipara ban ia ioh bynta ha baroh artylli ki ki por kata ha ka por bakmen bad ha ka por bajynjar.
Ngim dei ban ia bein ia bishni shipara lada duna ne bakla ka dei hok ban iamap markylliang ym ban kynnoh kat shaba lap bashem.
Ia ka kyrteng hynniew trep hynniew skum la pyniasyriem bad ki hynniew tylli ki kontinen jong ka pyrthei ha kaba ka jaitbynriew hynniewtrep jong ngi ruh ka don hynniew ngut shipara ne hynniew tylli ki ïing Trep ha kaba ki don hynniew tylli ki Sub-tribe bad kita ki long KHYNRIEM, PNAR, BHOI, WAR, MARAM, LYNGNGAM BAD MULIANG ki dei ki paid KHASI lane HYNNIEWTREP baiar.
Khatduh iawai nga kwah ban kyntu sha baroh ki paradoh parasnam kynthei bad Shynrang ban don ka “JINGIATYLLI bad JINGIATREILANG" Ym ban sngewpher niam,pher balang, pher shnong, pher jaka sah, pher dong, pher district,pher sur kren bad sngewpher kynhun ne sngewpher seng pynban ba ngin sngew kum shipara ba ia long kajuh ka kyndon kajuh ka jaitbynriew hynniewtrep hapdeng kine ki hynniew Sub-tribe nangne sha khmat.
Kane kan wanrah ka jingtehsong kaba skhem ha ka imlang sahlang ka jaitbynriew hynniewtrep ka jong ngi.
shaei pat kine ki Muliang ki don  mynta?shano pat kine ki Muliang ki don mynta? phi lah ban pynshai lem ia nga bah?.
Ka ioh ka kot ka dei kawei napdeng bun tylli ki jait jingsuk ba ai jingkmen ha ka jingim jong man la iwei pa iwei i briew ha sla pyrthei.
Haba ngi ong ka ioh ka kot ka thew beit beit sha ka pisa pilaiñ ba lah ban pynbit pynbiang ha ka ïing ka sem bad ha ka iaid ka ieng ka jong ngi ba man la ka sngi.
Ka ioh ka kot ka sdang na lai tylli ki Mawbyrsiew jong i mei bad i pa jong phi jong nga.
Haba ngi mih na ka longing longsem kaba bit kaba biang ha ka jingnang jingstad, ha ka pyrkhat pyrdaiñ, ha ka jingioh jingkot, bad ha ka jingtip briew tip Blei ryngkat ki nuksa babha ia kiwei, ki khun ruh ki San ki plung ha ka rukom kaba biang bha nadong shadong ha ryngkat ka jingsneng jingkraw bad ki nuksa kaba paka ka ban sa long briew man briew ha ka lawei kaba phyrnai bad kane ka mih na u soh jong ka jingshongkha ha mar ba biang por.
Ka jingshongkha khynnah ne ka jingshongkha khlem pat dei por.
Ka jingshongkha rangbah ne ka jingshongkha ha mar ba biang por.
: Ka jingshongkha tymmen ne ka jingshongkha ba la dier por.
Bad ka jingshongkha kaba paka ban tei ia ka longing longsem kaba skhem, kaba kmen, kaba don jingkyrmen ha ka lawei bad kaba iaineh wat hapdeng bun ki jingtynjuh ha ka jingim ka dei ka baar napdeng kitei ki lai jait ki jait jingshongkha bad kata ka dei ka jingshongkha rangbah ne ka jingshongkha ha mar ba dei por.
Ia kane ka por shongkha bapaka ki riewtymmen ki ong Nai-khatsawsynnia ha kane ka por u shynrang bad ka kynthei ki la dep pynkhreh lut ha ryngkat ki jingmut jingpyrkhat kaba la iaw ki la sngewthuh bha ka mut aiu ban shna ha la ka jong ia u tnum u tyndai da ka ing ka sem kaba long ka nuksa ia ki para marjan marpa.
Ka jingshongkha ka dei ka jingsdang ban niah ia ka lieng kyndang jong ki jingjynjar hapdeng ka sla duriew jong ka jingim da ki arngut shilok u shynrang bad ka kynthei lada ki bakla ban sdang ki lah ban jah lynti ne ki lah ban mat ki jingsuk ha teng ha teng ki jingjynjar ym don nongpyniarap.
Ka jingshongkha bakla ne ka jingshongkha khynnah ka long kaba ma bha ha ka jingim jong ngi ki samla ki samla ka juk mynta kaba bun tang ki jingdonkam ha ki liang baroh namar haba ngi ong dang khynnah kim pat iaw ka jingmut jingpyrkhat, kim pat biang ha ka Pyrkhat pyrdaiñ, kim pat don ha la ki kam ki jam, kim pat nang ban kamai kajih, kim pat mat ia ki jingjynjar,kim pat lah ban iaishah, bad kim pat don ia ka jingnang jingtip kaba paka, kaba mut ki dang duna ha ki liang baroh lane nadong shadong bad kim pat long kiba la pynkhreh ban tei ia ka longing longsem kaba phyrnai ha ka lawei.
Ka jingshongkha khynnah ka wanrah ia bun jait ki jingeh, jingjynjar ha ka ïing ka sem,ha ka shnong ka thaw kumjuh ruh ha ka imlang sahlang bad ka pynlong ia ka ïing ka sem kaba duk,kaba kyrduh ka bym lah ban pynbit pynbiang ia ka ïing ka sem ban pynnang pynstad ia ki khun haduh ban da iaphet bad iapait iapra khiewja.
Ka jingshongkha khynnah ka dei ka kruiñ bam duh ia ka ioh ka kot,ia ka jingnang jingstad, ia ka jingsuk jingkmen, ia ka pyrkhat pyrdaiñ bad ka pynduk ksew ha ka jingim jong iwei pa iwei i samla briew namar um pat dei ka por shongkha ka dang dei ka por ban wad jingnang jingstad, wad kam wad jam bad kiwei ka jingmut jingpyrkhat kam pat khia thew ban shna la ka jong ka tnum u tyndai bad jngai na la ing na la sem ka shuh sniewbok ne thynna ba la ryngkuh bakla.
Sngewsih ban iohi ba bun ki khynnah samla jong ka Bri u Hynniewtrep jong ngi khamtam ki samla kynthei ki shuh jot ei, ki shuh ioh khun ei, ki shuh shah iehnoh khun ruit ei, ki shuh shah lehbein ei, bad ki shuh shah leh bi-ijot ei, kane kam dei ka jingbakla jongno re jongno hynrei ka lah ban bakla iwei napdeng jong ngi ka lah ban dei u shynrang ne ka kynthei.
Bad dei hangne sa shim kabu u poiei shisngi ban ioh lok ia ki thei khasi jong ngi namar lehbein u kpa khasi.
Kyntang iawai nga kwah ban pasiew ha ki tyndong skhor jong phi ki paradoh parasnam ba horkit hordang to ngin ia bat skhor ko ki para ri kyrpang ki samla ka Bri jong ngi,kynthei bad shynrang to ngin kyndit bynriew ban ia ieid burom ia la ka jong noh ban bat bad ban kynmaw kyndiang ia ki kyntien sneng i pa i mei ban leh adkar ia la ka jong ka jingim ban kiar na ka jingshongkha khynnah khamtam na ka jingshongkha khleh snam shrieh ban nang iar u tnum u tyndai ka Ri-Khasi kham kiew sted noh ha ka ioh ka kot, ha ka jingnang jingstad ha ka kamai kajih ban bha noh ka imlang sahlang ka jong ka Bri jong ngi.
Shillong: Naduh myn hynnin ka sngi  ki briew ki ba sah shabar ka jylla na ki thain shatei lammihngi ki la sdang wan phai sha la ka jylla ha kaba mynta ka sngi kiba wan phai na  ki bynta ka RiBhoi District la shem ia 2 ngut ki longkmie ki ba long positive ha ka test kaba ki la leh da u Anti-body testing kit.
U Dr M.
Mawrie (DMHO) u la iathuh ba haduh mynta ka sngi don 2 ngut ki longkmie kiba dei na Shillong  ki ba don ki dak ki shin ha ka test ba la leh da ki Anti-body testing kit bad ia kine arngut ki longkmie la dep ban leh ia ka PCR test ban pynthikna ba ki don ne em ia u khniang jingpang Covid -19.
U la iathuh ruh ba ka result na ka bynta ka CPR test kaba ki la leh mynta ka sngi kin sa ioh lashai lane lashisngi.
La iathuh ruh ba ia ki ne ki longkmie la ialam noh iwei sha SIRD kaba don ha Nongsder bad ia kawei sha CTI kaba don ha Byrnihat RiBhoi District.
U la iathuh ruh ba hadien ki la dep ban pyndep ia ki test kin sa lah ban pynthikna ba kine 2 ngut ki longkmie ki long ki ba don ne m ia u khniang jingpang Covid-19.
Satang u Blei un don lem bad don ryngkat bad kine ki longkmie bapli.
bad Tang ma u ba lah ban pynkhiah namar u long ma u.
u bakhraw na ki doctor baroh.
ka bor kadei sa ha ki kti u Trai kynrad u nongbuh nongthaw bad u nongpynkhiah Jong ngi.
Ka snam u Jisu Kan pynkhiah pat iakine ki longkmie bapli.
Shillong: Ka hukum na ka ophis treikam Deputy Commissioner (DC) ka East Khasi Hills (EKH) la pynbna ba ki dukan dielang na ka bynta ki marbam, yn shah ban plie haka 8, 9 bad 10 tarik jymmang 2020 kum shi bynta ban ailad iaki trai dukan ban thied iaki marbam ban ioh die sha ki paidbah hala ki shnong ki thaw.
Ka hukum ka la kdew ruh ba tang ki dukan dielang bala iathuh daki bor district kin shah ban plie ha ki tarik ba la pynbeit bad ha ka por 9 baje mynstep haduh 4 baje janmiet.
Ka hukum kala shah ruh iaki dukan dielang kiba don bad kiba la ithuh daki bor district hapoh Civil SubDivisions and C&,RD Blocks ka East Khasi Hills.
Ka hukum ka la kyntu ruh iaki trai dukan bad iaki ba wan thied mar ba kin bud ryntih ia ki kyndon ka tnat ka koit ka khiah ka jylla.
Shillong: U myntri kam poh ing ka jylla u Ma Lakmen Rymbui mynta ka sngi u la iathuh ba ba sorkar Meghalaya ka la ioh ban dain kuna haduh 9,48,400 tyngka naki paidbah ba pynkhein ia ka jing pakhang shnong lane ka ‘Lockdown’ hapoh ka jylla.
“Kila don haduh 1098 tylli ki jing pynkhein, 46 tylli ki kali bad haduh 255 ngut ki la shah kem hadien ba la lap baki la pynkhein iaka ‘lockdown’ ba la pynbna ka sorkar India naduh u bnai lber 2020 haduh 4 tatik jymmang 2020" la bynrap u Ma Lakmen Rymbui.
U Ma Lakmen Rymbui, u la ong ruh ba ki bor pulit kila ai ejahar pyrshah ia kumba 85 ngut ki paidbah naka kylleng sawdong ka jylla haki kyndon bapher bapher jong ka ain.
U myntri kam poh ing ka jylla u la ong ruh ba ki paidbah ka jylla ki dang don ka jing tip lem haka jing iatreilang bad ka sorkar ban burom iaka ‘lockdown’ namar ka dang duna bha ban lap iaki ba pynkhein iaki kyndon lane ki hukum bala pymih ka sorkar India ne sorkar Meghalaya.
“Ka la long kaba sngewtynnad ba ka duna bha ban lap ia ki ba pynkhein iaka ‘lockdown’ hapoh ka jylla naka bynta ban tehlakam iaka jing pang ‘corona virus’, bad nga kyntu ruh iaki paidbah ban bud ryntih ia ki hukum ka sorkar namar ka dei na ka bynta ka jing bha ia baroh ki nong shong shnong ka jylla hi" la ban u myntri kam poh ing ka jylla u Ma Lakmen Rymbui.
Ngi sngew nguh sngew pyrto ia phi bad ia baroh ki kot khubor, ba phi long kum ka dpei ne mawbyrsiew bym ju lip ban pynsyaid bad pynsngew ia ki jingeh ba ki parabriew ki ia kynduh, ngi ki nongthoh shithi nongthoh article ngim ju ioh bainong hynrei ngi iai thoh wat la ngim ioh bainong namar ngi iohi ia ki jingeh ba ki para briew ki ia kynduh bad ngim lah hi ruh ban shu sngap ne kun tang ha lade.
U minister ba don burom (ka burom bym don ba lah hi ruh ban thew) u ba dei peit ia ka thngan ka kdang bad ka jynit ka tyrsaw u sngap bad rieh kyndong katba ki sengbhalang bad riew paidbah padde ki ud ki nam na bynta ki jingeh ba ki ia kynduh ha kum kane ka por.
Kaba pyndiaw ia bun ki nongthoh shithi ne nongthoh article ka long ba la niew ia ki tang kum ki nonglorni ne nongwohdong bad don lei kiba ong ba ki dei tang ki ksew surok ne ksewbnalad kiba shu thoh tang dep rukom ban pynhun ia ka jingsngew shi met.
To kam lei lei ai ka pyrthei kan niew bein haba ngi kren ia ka ba dei, kham lah u riewkhlaw uba nud ban kren ia kaba dei ban ia u riewdonburom uba leh bym suidniew bad bym pyndonkam hok iala ka bor; kham lah ki riewkhlaw kiba kyrkait bad hylla na bynta ki paidbah ban ia u riewdonburom uba rieh ia lade ha ka kamra ksiar bad peit kai pat ia ka jingeh ba ki paidbah babun ki ia kynduh.
Ka khubor ba mih ha ka 6-5-2020 (ym ha U Rupang) ka la sangah tyngeh ia ka jingmatlah ki bor ba dei peit ki bym shym la kitkhia ban peitngor ban iarap bad pynsting ia ka jingeh ki paidbah nongkyndong ha kum kane ka por.
La biang ha sor, ki nongkyndong mat dep shato imat.
Ai na khmat lute nadien.
Ka G.
S.
T bad kiwei ki khajna ki neh kumjuh, kiew dor khyllah pat ki marbam ha ki dukan nongkyndong.
Uba heh u la nangkhraw,uba raitoi u la nang sdot.
Mano ba aibor ia ki heh ban nion bein ia ki duk ki raitoi? Ym don department imat ha Meghalaya ban tuklar ne regulate ia ka dor ki marbam? Hato ki bor shnong Kim mon seh ban peitngor ia ka jingkiew dor khlem nongrim ki marbam? Ne dei ka sorkar kaba leh khnang ia kane? Hato ki nongialam shnong Kim tip seh ban pynbna paidbah bad Maham ia ki nongdie ba u khaw dei ban die 660 ne 680 tyngka 25 kilo? Ka shini 42 ne 45 shi kilo kumta ter ter? Ne hato ka sorkar bad ki mahajon ki iadonkti lang ban leh ia kane ka kam? Ka sorkar ka bthah ia ki bor shnong ban pynbna paidbah ba ki kali ban kamai dei tang ki ML0….
ba kut ha u 0,1 ,ne 2,3 ….
kumta ter ter.
Don jingeh aiu pat ban aibor ha ki dorbar shnong baroh ba ia ki marbam dei ban pynbna paidbah da ki mait ne tynghung ba ia ki marbam dei ban die kat kum kine ki dor ba pynbna? Ne hato ka G.
S.
T bad kiwei ki khajna ki kiew sop sop ha ka por lockdown,lada ki kiew te shu biang hi tharai tang ban dap ei ka pla sorkar!  Ngi iaroh ia ka sorkar ba ka la iarap lem u khaw,ka pisa ia ki paidbah.
Hynrei lada ka dor iew u khaw ka long haduh 1900 ne 2000 tyngka 100kg kumba paw ha kot khubor, ki longiing ba don 10 ngut kin iabam ja 6kg shi sngi na bynta 16 sngi bad shah thngan noh 14 sngi.
Haba kumne haei  ka hok longbriew manbriew?Hato ngi hun ban iohi ba ki kmie ki kpa kin ia iam lang bad ki khun na bynta ka shini,ka dawai ? Ki paidbah hi kim kwah ban shu ap na ka sorkar katba don,kumta ngi kwah ban iohi ba ka sorkar kan tuklar ia ka jingkiew dor khlem nongrim jong ki marbam.
Shillong: U Director ka DHS (MI) u Dr.
A War mynta ka sngi u la ong ba ki 18 ngut naka juh ka long ing kila bam ia u tit khlaw ba khlain bha ka bih u ba ju tip kum u ‘Death Cap’ ha ktien phareng lane u ‘Amanita Phalloides’ haka ktien sain.
“Ki 18 ngut kiba leit kheit tit ki la kum bakla ia u tit ‘Amanita Phalloides’ namar ba udei u jait tit thymmai bad u ba ju iasyriem bha bad kiwei ki jait tit ba ju ia bam ki briew" la bynrap u Dr.
A.
War.
Naka liang u Dr.
A.
War u la ong ka jing shitom ba ioh naka bih jong une u tit kadei ka jing ktha khlieh, prie bad bunsien kyllon ha madan khlem jing tip brew shuh.
U Dr.
A War u la ong ruh ba ka bih na une u jait tit ‘Amanita Phalloides’ ka ktah bha bad nyngkong eh ia u dohnud (liver) bad kane kalah ban poi syndon sha ka jing iap lada ioh kum bam bun.
Kum ban shu pynkynmaw kum ba 18 ngut ki briew ki ba na ki 3 tylli ki longing ki la kem pang noh hadien ba ki la bam ia u tit bih u ba ki la kheit na khlaw ha ka 19 tarik u iaiong 2020 ha ka shong Lamin ka ba hap ha West Jaintia Hills district bad 6 ngut ki mynsiem ki ba kordor ki la duh ei ha kane ka jingjia.
Ki met iap jong kito kiba ioh pang  coronavirus, ki la shu thiah lyngktar ha ki rud surok, ha ki lynti iaid bad katei ka dei na ka jing nang khie jur, katei ka jingpang ha ka ri Ecuador, kaba dei ka ri kaba ap hapoh Latin America.
Ka Ecuador, ka don 31 hajar ngut kiba ioh ia katei ka jingpang bad kiba iap, ki long 1,569 ngut.
La iathuh ba ka jingiap mynta ha ki ri Latin America bad ha ki ri Caribbean, ka la poi sha ka  15,000ngut bad sa kiba ioh pang, ki la poi sha ka 280,000ngut.
Ka Ecuador, ka dei ka Ri kaba wan ba lai halor ka jingbun kiba iap ha katei ka thain, ha kaba ha Brazil, kiba iap ki long 7,921 bad kiba ioh pang, ki long 114,715, ha Mexico, kiba iap ki don 2,271ngut bad kiba ioh pang 26,025ngut.
Ki stad, ki ong ba katei ka jingpang, kan nang jur ha ki bynta jong ka Latin America, ha ki sngi ki ban sa wan.
Haduh mynta, ki don shibun ki ri, ba kynthup ia ka  Ecuador, Colombia bad ka  Dominican Republic, kiba la nang pynjlan ia ka pakhang shnong jongki, ban khanglad ia ka jing saphriang jong ka jingpang coronavirus.
Shillong: Ka Khasi Students Union (KSU) Delhi unit, ka la phah ia ka jing ujor sha U Conrad K Sangma, myntri rangbah ka Jylla, ban iathuh ia ka jingshah khang lad jong kawei ka samla, kaba shah leh tohmet, ba kan leit sah ha Meghalaya House, New Delhi.
La iathuh ba katei ka dei ka samla kynthei, kaba 26 snem, kaba dei na ka Jylla Meghalaya, kaba la shah leh niewbein ha u nong ai kam jongka ha Gurugram, Haryana, ha kaba ka la ujor ha ka 3tarik Jymmang 2020.
Ki pulit jong ka Haryaya ha ryngkat bad ka NEAT, ki la leit ialam ia katei ka samla ha Meghalaya House, Abdul Kalam Road bad hadien sa ha Meghalaya House, Vasant Vihar ha ka 4tarik Jymmang 2020.
Hynrei ha baroh ar tylli kitei ki iing, la shu pynap sah da ki bun kynta ia katei ka samla bad ym don ba mih satia, naduh U Resident Commissioner lane na ka liang ki nongtrei, ban iathuh ba kin nym shah ba kan leit sah ha katei ka iing.
Ia katei ka samla, ym shym la ai jaka sah satia, hynrei la phah ba kan leit sha ka Quarantine Center, wat hadien ba ka KSU, ka la iathuh ba kam dei satia kaba pang Covid, hynrei ka dei kaba la shah leh niewbein ha HaryanaLa ong shuh shuh ba kane kam dei satia ka sien kaba nyngkong, kaba la jia ha Meghalaya House, New Delhi bad kiba ka KSU, ka la ju ujor sha ka ophis jong u myntri rangbah ka Jylla.
Ka Union, ka dawa namarkata ba dei ban pynshitom ia kito kiba donkti ban leh niewbein ia katei ka khynnah samla bad la dawa ruh ban pynthikna ba ym dei ban niewbein ia kito kiba sah kut lynti shabar jong ka Jylla bad ban ailad ia kitei kiba shem lanot ba kin ioh ban pyndonkam ia ki Meghalaya House, kiba don ha ki nongbah bapher, ong ka khubor ba la soi da ka kong Marbiang Khongwir, President lem bad kiwei de ki dkhot jong katei ka seng.
Shillong: U myntri kam poh ing ka jylla u Ma Lakmen Rymbui, u ba dei ruh u myntri ka tnat khlaw mynta ka sngi u la ong ba ki la don 10 ngut kiba shah kem kiba donkti ban pyniap iaka dngiem (Asiatic Black Bear) kaba la duna jait hapoh ka pyrthei.
“Naka liang ka tnat Khlaw ka la ioh ban kem iaki ba donkti ban pyniap iaka dngiem bad mynta ka jing tohkit pyrshah iaki ka dang iaid shakhmat" la bynrap u Ma Lakmen Rymbui.
Na ka liang u Ma Lakmen Rymbui u la ong ba kat kum ka ain jong ka ‘Wildlife Protection Act 1972’ ka sorkar India ka batai ba kino kino kiba donkti ban pyniap ia ki mrad khlaw kin shah shet patok haduh 7 snem bad shah dain kuna haduh 25 hajar tyngka.
U bah Lakmen Rymbui u la ong ruh ba ki paidbah ki dei ban sngewthuh ba ki mrad ruh ki don bynta haka ka pyrthei namar kata ki paidbah kidei ban burom lang.
U Ma Lakmen Rymbui u la kyntu ruh iaki paidbah ban pyntip sha ki bor ka ain lada lap ia kiba donkti ban dusmon iaki mrad khlaw ne ki dohum.
Shillong: Namar ka jingwan poi jong ki briew ba na bar ka jylla, kiba hapoh jong ka dongshatei Lammihngi, kiba la sdang ban poi naduh myn hynnin ka sngi ha ka jylla Meghalaya bad la shem ia ka jingkhapngiah ka jaka screening kaba don ha 12 mile bad ka la wan rah ruh ia ka jingeh shibun ia ki pulit nongpahara bad ki pulit ka tnad pulit traffic bad kumjuh ia ki nongtrei jong ka Covid-19 Center.
Kumta ban weng ia kine ki jingeh, na ka liang ki nongpyniaid kane ka jaka Screening mynta ka sngi ki la pynkynriah noh ia ka jaka screening na 12 mile sha ka jaka ba kham kylluid ha 13 mile Byrnihat Bylane Ribhoi District.
Haduh mynta ka sngi palat 20 tylli ki bus jong ka Assam State Transport Co-operation, kiba la wankit ia ki briew ki ba pule bad trei  ha ki jylla ba pher bapher jong ki dong shatei ban pynpoi ia ki sha sha la ki shnong ki thaw ba ki sah.
Na ka liang u MLA ka Jirang Constituency, u bah Sosthenes Sohtun mynta ka sngi u la leit hi da lade ban jurip ia ka ne ka jaka Screening kaba don ha 13 mile Byrnihat Ribhoi District, da ka ba u la shim khia ruh ban phah synreit dawai ia ki sawdong saw kun jong ka ne ka jaka.
Na ka liang u MLA, u la buh ruh ka jing kyrpad ia ki paid bah nongshong shnong kane ka jylla ba kin iatrei lang ha kane ka jingialeh pyrshah ia ka khlam Covid-19.
U la buh ruh ka jing kyrpad ia ki nongshong shnong bad ki dorbar shnong ba kim dei ban niewbein ia kine kiba wan phai sha ka jylla bad ban pdiang ia ki kum ki nongshong shnong jong ki hi.
U la kyntu ruh ia ki briew kiba la wan phai na ki wei ki jylla ba ki dei ban bud pyrkhing bha ia ki kyndon kiba la pynmih da ka tnad ka koit ka khiah.
U la ai khublei ruh ia ki bor pyniaid District, ki tnad ka koit ka khiah, ki tnad pulit ba naduh mynnin ka sngi hi, ki la trei shitom ban pynbiang ia kane ka jaka khnang ba ka jylla kan long ka ba shngain.
Ngi kum nongshong shnong jong ka shnong Mawshun ngi pynpaw iaka jingbitar bad ka jingsngew som shikatdei eh ia ka jingkren kynthoh jong u secretary ka KSU border area unit u samla Riskhem Khonglah, halor ka jingkynnoh khlem nongrim jong u iaki nong kitkam shnong khlem da tip iaka sdang ka kut bad iaka tynrai jong ka jingjia baroh.
Ula kynnoh da kaba ong ba ki nong kit kam kim dei ban pyntieng pyn smiej iaki nongshong shnong.
Naei u ioh ia ka sabut bad ka sakhi haba ula nud ban kren pynrem kumtei khlem da burom shuh ia ki nong ialam shnong ialam thaw kiba la jied kynsai da u paidbah nong shong shnong,hato une u briew u dei u nong ialam paidbah ne u nong pynshit baidbah ne??? Kane hi kala pyn ing iaka mynsiem jongngi kum ki nong shong shnong baroh.
Haka jingshisha kum ki nongialam paidbah ula dei ban wad iaka tynrai jong ka jingjia da kaba leit ban iakren ha baroh arliang mamla, hynrei une briew um shem laleh kumta bad u khlem leit ban iakynduh bad ki nong synshar jongka shnong.
Ka shnong mawshun kaba don 1942 ngut ki nongshong shnong bad 395 tylli ki long ing ka bud ryntih bad mynjur lang ia ka jing pynbeit jong ka committee shnong ha kaba kum kane ka por jong ka jing lyngshop jong kane ka khlam covid 19, hynrei tang ia kita ki 10-14ngut kiba pyrshah u la sngap noh, balei um kwah ban iakren ne wad ia ka jingshisha na baroh arliang mamla?Ka jingkam jong kito ki briew kiba pyrshah da kaba ong “ki nongshong shnong ki pyrshah" ngi pynrem namar ki don tang kumba 10-12 ngut kiba kwah ban pyn thoh bria iaka shnong ka thaw.
Hynrei ngi ki nongshong shnong kiba bun ngi hun bad mynjur lang ia kaei kaba ka committee ka thaw iaki lad ki lynti khnang ban ia im lang u duk u suk bad kum ka jingburom lang para nong shong shnong naduh kiba don card ne ki bym don card rashon ruh ban ioh khaw lang.
Kumta ngi ki paid nongshong Jong ka shnong mawshun ngi dawa mardor ia u secretary jong ka KSU border area unit ba u dei ban pan map halor kitei ki ktien kynthoh bad pynshit jong u lyngba ki social media iaki nong kitkam shnong kaba khlem nong rim bad ka bym lah ban pdiang,bad udei ruh ban panmap lyngba ki social media kumba ula kren ruh lyngba ki media khnang ba ki paidbah kin sngewthuh.
Ki napit khap shniuh, ki nongniah auto, ki nong sait jain ha Karnataka, kin ioh ia ka jing iarap na ka sorkar jylla, ha kane ka kynti, kum ka jingiarap ia ki paidbah na kane ka pakhang shnong Covid-19.
U  BS Yediyurappa, myntri rangbah ka Karnataka, ula pynbna ba yn siew T.
5,000 ia uwei uwei u nong saitjain, ha kaba ki don 60,000 ngut ha katei ka Jylla  bad yn siew kajuh hi ka dor, ia ki napit khap shniuh, kiba don  2,30,000 ngut.
Ka khubor na ka  Johns Hopkins, ka iathuh ba ha ki 24 kynta ba ladep, ki briew kiba iap, ki long  2,333 ngut.
Ka jingiap ha katei ka Ri, ka la poi mynta sha ka 70,000 ngut, katba ha Britain, ka jingiap ka long 32,000 ngut bad ka jingiap ka la nang tam ia ka jingiap briew ha Italy.
Ha India, la iathuh ba ki don mynta sa 85 ngut ki BSF, kiba ioh jingpang Covid-19 bad baroh ki BSF, kiba ioh pang ki long 154 bad ar ngut na kitei ki la jem na ka jingpang.
Ki Waheh Shnong jong ka East Jaintia Hills, ki la mih paidbah mynta ka sngi, ban khanglad ia ka  jing wan kit dewiong na Assam, ban leit theh pynshlei mam sha ki karkhana shna dew bilat ha East Jaintia hills.
Sngew sangsot ia ki Waheh Shnong ba pli, ba ki don ha kat kane ka khim khait bad kata ka long, ba ha kine ki sngi, imat ki la kylla long ki kynja chowkidar lane ki sangot khlem bai nong bad kata ka long ba haba jia ka khlam covid, ki ia bunkam ban leit pyn sngewthuh paidbah kylleng kylleng bad ha la ka jinglong riew paidbah, hynrei ki hap leh nang leh stad ban batai shaphang ka jingpang, ban kit khlieh ia ka sam khaw, sam doh, sam bam sam dih, ban khang ia kiba rung ba mih pathar bad ka jing kitkhlieh kaba eh than.
Katba ki dang ia khun tyngeh ia kitei ki jingeh, kiba mih na ka khlam Covid-19, mynta pat ka mih sa kawei ka jingeh bad kata ka long ba ki hap ban khanglad sa ia ki trok kiba leit theh dewiong buk buk sha ki karkhana ha Jaintia Hills.
Sangsot kiba pli!!Ha kat kane ka saw ka sian, ngi lyngngoh ba kumno ki nong mihkhmat mih khmut jong katei ka thain lem bad ka sorkar Jylla, ba kim sngew lehrain ban shu pyni jawdud ia kiba pli ki trai shnong ka Jaintia Hills, ba kin tuid da ki phew tylli ki trok dewiong, katba ia u dewiong lajong pat, uba la shlei lut ia ki lum ki wah, ba kim lah ban pyndonkam satia.
Ani kaba da sngew kordit tasam.
Ngi sngewthuh ba ka don ka ain kaba khang ban ia die ia thied ia u dewiong jong katei ka thain ia mynta; kumta, lada ka  ain jong ka Supreme Court, ka khang ban die dewiong, te balei pat ba kam don sa ka ain jong ka sorkar Jylla, kaba khang sbak ia ki kompeni dew bilat ba kin trei kam.
Lane ba ka long pynban, ba ka sorkar Jylla, ka kham niewkor ia ki kompeni dewbilat, ban ia  u paid ka Jaintia Hills? Ka jing iakhih jong ki Waheh Shnong ka Jaintia Hills, ka la dei namarkata ba ka sorkar Jylla, kan pyrkhat khia, la ka kham donkam ia ki mahajon dewiong na Assam lane ki kompeni dewbilat ne ka kham donkam ia ki Waheh Shnong, na la ka jong ka Ri bad lada  ha kat kane ka saw ka sian, ka sorkar Jylla, kam pat sngew dei ban ai khublei ia ka jing duh thiah duh dem ki trai shnong, ki trai Jylla,  kumta kan eh than ban wad ha ka dikshoneri ia ka ktien ieid Ri, jong ka kane ka sorkar MDA.
Shillong: U Ma Lahkmen Rymbui, myntri ka tnat khlaw ka sorkar Jylla, u iathuh ba halor ka jing pyniap ia kawei ka dngiem, kaba la tip kum ka Asiatic Black Bear, ki pulit ki la kem ia uwei u briew.
La iathuh ruh ba ka jingtohkit, ka dang iaid shakhmat.
Hynnin ka sngi, la pyni ha ki social media, ba la pyniap ia kawei ka dngiem ha ka shnong Mawpyrthuh, kaba don harum Pynursla.
Dei ban leh tyng eh.
kum ia kine.
Khliehriat: Ki sengbhalang bad ki seng Nongkhaii dewiong ha ri lum East Jaintia Hills mynta ka sngi ki la mih kyndit kynsan ban iakhih pyrshah halor ka jingailad ka sorkar jylla ia ki Company pynmih dewbilat kiba don ha East Jaintia Hill ban wan kit ia u Dewiong na Assam sha EJH.
Ki sengbhalang kiba kynthup ia ka JSM, HNYF, KSU bad ka Synjuk ki Rangbah Shnong ha ryngkat ki seng ki nongkhaii dewiong, ka ka Jaintia Amalgamated and Redressal Forum (JARF), Ka Jaintia Coal Miner and Dealer’s Association nalor kiwei kiwei kiba ym duna ia ka shispah ngut eiei ki la mih ha ryngkat ki placard bad ki jingrisa ban pynshah ia ka rai jong ka sorkar.
Ia kane ka jingiakhih la pynlong ha jan ka phyllaw u DC ka East Jaintia Hills haba ki nongialam kiba paw khmat jong ki sengbhalang bad ki seng ki nongkhaii dewiong kiba kynthup ia u MLA barim, ma Justine Dkhar, ki MDC barim kiba bat ruh mynta ia ka kam President ki Seng Nongkhaii kiba kynthup ia u ma Hambertus Nongtdu, ma Helping Phawa bad u ma Joinriwel Pyrtuh ha ryngkat u President ka Synjuk ki Rangbah Shnong u ma Satly S Ryngkhlem.
“Ngi la dep ban phah ia ka jingthoh halor kane sha u DC ka East Jaintia Hills ban dawa ba dei ban weng noh ia katei ka hukum, hynrei namar ba ka sorkar kam sngap ki la pynlong noh da ka jingiakhih mynta ka sngi", la ong u President ka JSM, u ma Lening Dkhar.
Na ka liang u President ka JARF, u ma Helping Phawa u la ong ba hadien ka jingiakhih kaba la neh kumta shi kynta shiteng eiei na ka liang u DC u la khot ban iakren ia ki nongialam kiba la jied 10 ngut, Ha kane ka jingiakren la donlang u DC ka District u bah FM Dopth, u ADC, bah SS Syiemlieh bad u SP ka District u Vivekanand Rathore Singh.
Na ka liang ki sengbhalang bad Seng Nongkhaii ha ryngkat ka Synjuk ki Rangbah Shnong ki la rai ban ieng rangbah ban pyrshah ia katei ka jingiohlad ki cement plant ban wanrah dewiong na sha Assam.
Na ka liang u DC u la kular ban phah sangeh noh ia kane ka jingwankit dewiong kitei ki kharkhana na Assam hynrei u la kyntu pat ia ki nongialam ba kin ailad ia ki kharkhana ban pynpoi tang ia uto u dewiong ba la don mynta ha shiteng lynti,Na ka liang ki nongialam seng ruh ki la mynjur ia kane.
“Ngi la pdiang ia kane bad naduh lashai ka sngi pat kum ban ai ka jingiatreilang bad ka bor District kaba la kular ban phah sangeh ngi ruh ngi buh ia ki volunteer bad ki VDP shnong ban peitngor ia kane ka jingwan rah dewiong ki Company Dewbilat na sha bar jylla", la ong u ma Helping Phawa.
Dear Sir,Da kane ngi pyntip sha phi ba ngi ki khynnah  baroh kiba trei bad  pule hangne ha Tamil Nadu  bad Kerela, ngi kyrpad!  ia ka sorkar ba kan pyrkhat lem ia ki jingeh jong ngi namar kumba ngi lah iohi lyngba ka khubor ba ka sorkar ka la pynjlan ban ioh wanphai ia ngi kiba sah shabar ka northeast.
Te ha kaba iadei bad kane ngi pynsngew haphi ka sorkar ia ki jingeh jong ngi,namar na ka liang jong ngi ngim lah leh ei ei shuh,ki company ba ngi trei ki lah phah resign bad ynda kut kane ka lockdown  shaei ngin leit?ka jaka sah ruh kim ai shuh,ka salary ruh ngim ioh.
Daei ngin siew bai ing ne baibam, ka pisa ruh kaba ka sorkar ka la kular Rs3000  haduh mynta ngim pat ioh bad na ka liang kiba pule ruh katno ki khuslai bad ki mad jingeh,te na ka liang jongngi ki khynnah kiba don kyrteng hangne ngi kyrpad rit ia ka sorkar sngewbha ba kan pyrkhat lem ia ki jingeh, jingkthang,bad jingjaw ummat ba ngi mad  bad ngi kwah ban poi noh sha la ka jong ka jylla kham kloi.
Khublei shibun1:Miss- Shikunmynsiem Marbaniang assist incharge National volunteers meghalaya covid19 in Tamil Nadu, kerelaMairang block2:Mr Norbert sunn member National volunteers meghalaya covid19 in Tamil nadu,kerela,Pyndeng nongbri Mairang block3:Geeliberds sohshang, Marngor.
Mawthadrashan block4:Andycameo Marsiangbai,NongkasenMawthadrashan block5:Mayorlin lyngkhoi,Nongnah NongktiehRannikor block6:Shongdorlang RyntathiangShilliang ktieh, Sohiong block7:Beltina SohkhletLadmawreng, Mawphlang block8:Balajied kurbah4th mile,upper shillongMylliem block9:Chewon SyiemliehLummawbah upper shillongMylliem block10:Michellegrace sunnLower Mawprem lum sohphoh shillong11:Emirinika SuiamLumiablot nongthymmai Shillong, Mawpat block12:Wankerlin KharlukhiDiengpasoh jaroit, Mawryngkneng block13:Banisha umdorSyadrit,Umsning block14:Risuklin umdorSyadrit umsningUmsning block15:Mary June Lyngdoh nonglaitMawpun kshaid,umiam, Bhoirymbong block16:Banrikynti songthiangMawiapbang, umsning block17:Kornelius SohkhletNongshyrngan, Pynursla block18:Denis nangjop Kharkongor LachumiereShillong block19:Francis G MominLumshyiap,LangkyrdingPynthorumkhrah blockNgi ruh shane kolkata mynta jynjar bha sa tang ka jaw ummat shane narmr ka bai bam ruh ym don shuh re ka company ruh mynta kam pat trei shuh.
ka jingkyrpad ba sngwrit ia phi ka Sorkar ba phi sngwbha wan shaw noh ia ngi nangne Kolkata ngi don 4 ngut ba sah hangneKhubleiLada  ka sorkar Meghalaya ka pynslem ban wan Shaw ia ngi, te ngin SA kylla mraw Shane ha Kolkata namar ka bam Ruh bym ioh shuh, ngi ia bam tang Shi Sien Shi sngi ,sa ka pisa Ruh lah lut ban ia khrong na ei mo , SA ka trai iing  Ruh ka Ong ha u ne bnai ngi  hap ban mih Noh,NGA ngeit ba ka sorkar Ruh ka hap ban sngew thuh Lem ia ngi  ki ba lah mad ia ki jingeh,jingshitom,,hangne lei ha kolkata tang Shi sngi lah poi  hi Sha Meghalaya,,,,,shibun ki Jing jynjar ba ngi mad namar ba ka um dih Ruh man la ka sngi ngi hap ban thied te ki to nong delivery Ruh ki hap ban wan Shi wan buh te ioh Jia kumno kumno Leh se um tip ba u lah don symptoms te ia ngi Ruh lah bit hi ka ta te,,,Hoid ngi ruh kiba don sha West Bengal Kolkata ngi ruh ngi Shem jing eh bha mynta namar kabam kadih ruh mynta ngi shitom bha ban ioh namar ki trai ïing ruh kila pan Ka Bai ïing lada ngim ioh ngin ia lh kumno mo Ka sorkar kadei ban pyrkhat lem hi ia ngi baroh kiba don shabar jong Ka North East ngi kwah ban wan phai noh shala Ka jong Ka jylla namar ia kiba don ha poh North East ki la ioh ban wan phai mynta te ngi ruh ngi kwah mo wan phai noh shala Ka jong Ka jylla.
New Delhi: Ka sorkar India, ka la kyntiew ia ka  excise duty jong ka petrol sha ka T.
13 shi litar, katba ia ka diesel sha ka T.
10 shi litar bad lyngba katei ka khajna, kaba dang shu kyntiew mynta ka sngi, ka India, kan dei ka Ri, kaba oh ia ka khajna kaba heh duh na ka petrol, diesel ha kylleng ka pyrthei.
Ka sorkar India, ka la pynmih ia ka hukum ha ka Lah Sngi U Blei, ban kyntiew ia ka khajna surok ha ka petrol bad diesel da T.
8 shi litar, nangta la kyntiew sa ka excise duty da T.
2 shi litar ha ka petrol bad T.
5 ia ka diesel.
Ka kotkhubor jong ka Business Today, ka kam ba kane ka jing oh khajna, kan long kaba heh tam ha ka pyrthei.
La iathuh shuh shuh ba katei ka jing shim khajna, kan nym ktah satia na ki nongthied khutia ia ka umphniang petrol, diesel, hynrei katei ka khajna, ka dei kaba la shim beit beit na ki nong shalan ia kitei ki mar sha India.
Katei ka khubor, ka ong shuh shuh ba ka dor jong ka petrol mynta ha Delhi, ka long T.
71.
26 shi litar, kaba kynthup ia ka khajna kaba T.
49.
42 shi litar, katba ka diesel, ka shongdor T.
69.
39 shi litar, katba ka khajna ka long T.
48.
09 shi litar bad haba khein ia ka excise duty ia ka petrol bad ka diesel, ka long 69 percent.
Ka Italy, ka wan ba ar ha ka jing oh khajna, da 64 percent, ka  France bad ka  Germany da 63 per cent, 62 per cent ha Britain, 53 per cent ha Spain, 47 per cent ha Japan, 33 per cent ha Canada bad 19 per cent ha US.
Nongpoh: U nongniah jong kawei ka trok rit 407, u la lait thaw na ka jingiap, kata hadien ba katei ka kali kaba u niah, ka la kylla ha Jingkieng heh ha Damsite bad ka jingdonbok jong utei u Nongniah, ka long ba katei ka kali, ka la neh sha shiteng jong katei ka riat, kaba la den ia ka Damsite.
La ioh jingtip ba katei ka jingjia, ka la jia hynne ka sngi ha ka por 9:30 baje ei ei mynstep, ha kaba katei ka trok rit, kaba na ki thain Guwahati da ka jingthmu ban kiew sha Shillong, hynrei haba la poi ha katei ka jaka, ka la leit ban tynrah ia ka jingker bad noh syndon shapoh jong katei ka Jingkieng.
Hapoh katei ka trok thylli don tang marwei u Nongniah uba la tip kum u Balbir Sing bad uba mynsaw jur na katei ka jingjia kylla kali, kaba la pynlong ruh ia ki pulit ba kin pynkit noh mar mar ia u sha ki jaka sumar.
La suba ba ka daw kaba la pynlong ia katei ka kali ba kan noh sha katei ka riat ha Jingkieng heh ha Damsite, ka dei namar ba don ka jingthut hapoh katei ka trok.
Ka jingpang coronavirus ha India, ka la jan poi sha ka 50 hajar ngut, haduh mynta ka sngi bad kiba iap, ki la poi sha ka 1,694ngut haduh mynta ka sngi bad kiba iap ha ki 24 kynta ba ladep, ki long 126 ngut, katba kiba ioh pang, ki long 2,900ngut.
Kum ki Shakri barit jong U Trai ngin nym man thait ban kren bad ban iaipynkynmaw ia ka ktien jong U Blei.
Kane ka long ka kam jong kita kiba U la khot sha ka kam jong U.
Nalor ka jingim kaba ngi dei ban im, ban long sakhi ia kiwei, ngi dei ruh ban kren ban im kumba ngi kren.
Ka pyrthei, ka mut ki briew ki peit, ki bishar ia ngi kum ki nongtrei ne Nongsharai, ngi long ne em ka nuksa, ha kiei kiei baroh jong ka jingim.
Kiba ieit ban pule, kiba ieit ban sngap, kin nym man thait, namar ki long ka jingbam ba kynja mynsiem, ka ban tei ia ka jinglong Khristan ba shisha.
Mynta ha kane ka por, ngin ia kren bad ia syllok shaphang – Ka jingbymngeit ia ka ktien, kaba wan na U Blei, ia kaba U la thmu na bymjukut, ban pyndep Katkum ka iia kaba la U la thmu ban pyndep.
Ngin pynshong nongrim ia kane ka khubor na ka Gospel Katkum U Lukas ka Lynnong kaba nyngkong, ka dkhot kaba 20.
Ki ktien kiba ong kumne, “kumne ba mem shym la ngeit ia ki ktien jong nga, ia kiba yn pyndep ha ka iia jong ki".
Kane ka jingbymngeit, ka jia ha uwei u briew uba kyrteng u Zacharaiah.
Tang ban tip katto katne shaphang u zacharaiah.
Ka ktien Zacharaiah – ka mut ba la pynkynmaw da u Jehobah, U Blei ba donbor halor baroh.
U Zacharaiah u long u lyngdoh ha ka por u Herod u syiem Judia, uba long ruh u tnga jong ka Elisabet na ki khun kynthei u Aaron.
Kine baroh arngut, ki long ki briew kiba hok ha khmat U Blei, ba ki da iaid ha ki hukum bad ki niam jong U Trai baroh khlem jingrem".
Luk 1:6.
Kine ki briew kim don khun bad ka rta kaba la noh arsut, bad kim don shuh ka jingkyrmen ban dang ioh khun.
U Blei Katkum ka jingthmu jong U, U la thmu lypa na bymjukut ban ai khun ia ki ynda haba ki la duh jingkyrmen.
Ha kata ka iia, ba la thmu U Blei ban pyndep U la phah ia u Angel Gabriel, ban ong ha u “wat sheptieng, la shah shkor ia ki jingduwai jong Me; men sa ioh khun shynrang bad men khot kyrteng ia u , U Ioannis".
U Zacharaiah u la ong ha uta u Angel, da kumno ngan ioh tip ia kane? Naba nga long u tymmen, ki sngi ka rta ka tnga jong nga ki la noh arsut".
U Gabriel u la ong ha u, “ Nga long u Gabriel uba ieng ha khmat U Blei, te la phah ia nga ban kren ha Me, bad ban wallam ruh ia kane ka khubor babha".
Te ha khmih, namar ba mem shym la ngeit ia ki ktien jong nga, ia kiba yn pyndep ha ka iia jong ki" men sngap jar; bad men nym lah ban kren tad ynda kata ka sngi ba yn pynlong ia kine kiei kiei ruh".
Naduh kata ka por u Zacharaiah um nang shuh ban kren, bad haba u la mih sha uta u paitbah, u la pynpaw da ka kti namar um lah shuh ban kren, kane ka jingjia lymda dei kaba la thmu na bymjukut haba don ka jingbymngeit, ka lah ban duh noh.
Hynrei namar kaba la thmu hi U Blei U la pyndep noh ia ka.
Na kane ka jingjia, ngi iohi ia ka khubor kaba khraw haduh katta katta, ka khubor ia ki bym ngeit ia ka ktien U Blei.
Ha ka jingbymngeit ka wallam ia ka jingbitar jong U Blei.
Ka khubor lyngba ki rta, naduh ki nongiathuhlypa haduh mynta, U Blei U dang kren bad u dang iai pynkynmaw, dei lyngba ki briew jong U kiba U la khot sha ka kam jong U.
Ha ki por hyndai, bunsien U Blei U kren lyngba ki Angel jong U, ne ki nongiathuhlypa, hynrei mynta da ka ktien jong U hi, kaba la long ka Nongiathuhlypa kaba khraw ryngkat U Mynsiem U Blei hi.
Ka khubor ka jingbymngeit, ka neh hi ka jingbymngeit, kan nym kylla da lei lei ruh, lada ngi long ki bym ngeit ban ai ka jingpynshitom ia ki bym ngeit.
Ha shuwa ba pynkut ia kane ka khubor, kum ka jingpynkynmaw, ia ka khubor kat ki bym ngeit, yn pynshitom, yn pynrem, wat haduh ha dwar U Blei.
Ka juk kaba ngi im mynta, imat kan kham sniew ban ia kaba mynshuwa, ka long kumba ong U Jisu Mat 24:37.
“Te kumba la long ki sngi U Noah, kumta ruh kan long kata ka jingwan u khun u briew".
Ka dak jong ka jingkut kaba la nang hajan hajan, ka dei ka jingbymngeit, jong ki briew ia U.
Kum ka khubor jingpynkynmaw, ha ka por U Lot ruh ka jia, haba ki Angel ki wan ha shnong bad ha ing U Lot, ki la iohi ia ka jingsniew bad ka jingrunar ki briew bad ki Angel ki la ong ia U Lot, “ Me dang don shuh kino kino ruh hangne? Bad ha kane ka nongbah? Kiba dei kiba ha ing jong Me, to ialam ia ki shabar kane ka nongbah".
U Lot u la kynmaw ia ki pyrsa kurim bad u la leit khot ia ki.
Kine ki ktien kiba u la kren ha ki “Jen 19:14.
“To phin khie joit, to da wan noh na kane ka jaka, naba U Trai Un sa pynduh noh thiaw ia kane ka nongbah, Hynrei ha khmat la ki pyrsa kurim, u la imat kum uba kren biria".
Kane ka dei ka daw kaba ki la duh noh ia ka jingim, ki la iap lang ha kata ka jingpynjot U Blei ia ka Sodom bad kommora.
U Juh U Blei Uba dap da ka jingbitar ia ki bym ngeit, ia ki bym Kohnguh, mynta ruh Un nym kylla, kat ia ki bym ngeit, ka jingbitar kan long halor jong ki.
Ka Gospel Katkum U Ioannis 3:18, “Uta Uba ngeit ha U yn ym pynrem; hynrei Uta U bym ngeit u la rem lypa, naba um shym la ngeit ha ka kyrteng U Khun U Blei Uba la kha marwei" Ioannis 3:36 “ Uta Uba ngeit ha u khun u don ka jingim bymjukut, Uta te u bym Kohnguh ia U Khun un nym iohi ia ka jingim, hynrei ka jingbitar jong U Blei ka iai sah halor jong U".
Paralok baroh kynthei bad shynrang, to ngin puson , to ngin pyrkhat, kane ka long ka khubor ia phi ia nga, ngi long kumno, to ngin nym long kum kita, ki bym Kohnguh, ki bym ngeit, khnang ba ngin nym ngat ha ka jingpynjot ba triem U Blei.
Kane ka dei ka jingmaham kaba ka ktien U Blei; ka kren, bad kan nym bakla ei ei, hooid, ha ka longbriew manbriew kin don beit hi ki ba nym ngeit, kiban nym pdiang, wat ha ka por U Jisu Khrist ba U dang don ryngkat ruh bad ki synran, don shibun ki bym ngeit, ki bym pdiang bad ki bym Kohnguh, na kata ka daw ka don ka ktien JINGBYMNGEIT.
Nga iathuh ia phi lok baieit ia kaba U Blei U la thmu yn pyndep beit ia kita baroh, Katkum ki iia ba U la thmu hi, ym don ba lah ban khang.
Lada ka dei iano iano ban kyndit bynriew, dei ban kyndit haba ka jingaiei ka dang plié.
U Jisu U la dep ai ka pharshi ki thei sotti ba bieit san ngut, kiba leh sting ia la ka jingim khlem pynkhreh kumba dei ban pynkhreh ki la duh ban rung sha ka jingkhawai U Khun U Blei, bad haba ki la tied jingkhang dier por, U la ong ha ki, “Shisha nga ong ha phi, ngam ithuh ia phi", ka long kaba sngew shyrkhei ban shah kyntait ha khyrdop ka bymjukut bymjukut.
U Jisu Mat 25:13, “ Namar kata to sharai, naba phim tip lymne ia ka sngi, lymne ia ka por, ha kaba U wan U khun U briew (U Jisu Khrist).
Ka la don ka jingrwai shem mynsiem kaba la thoh la shna da I Bah Harrison Roy, No.
295 JSM.
Une u Nongthaw jingrwai u la iathuhlypa kumne,“kin leit phar ki bym ngeit, sha ding ka bym ju lip,Nga ruh shisha ngan leit, lada ngam shym la tip,Kho:- “ Ba uei uei baroh Uba ngeit ha U ,Un nym jot shuh, Un ioh ka jingim bymjukut".
(Ia kane ka dkhot u la shim na ka Gospel u Ioannis 3:16)“Trai beh noh jingbymngeit, na dohnud bad jinglong,Kum khynnah ai ngan ngeit, ngan kohnguh ktien ba ong.
Na ka bynta ka burom jong U Blei hi.
AMEN……….
Nga ngeit ba u Blei bashisha Um pdiang ia kum kine ki jingnoh synñiang, namar la noh synñiang da ka pisa bamsap, da kaba thok ba shukor bad da kaba knieh noh ia ka hok jong ki para briew!Ko phi ki shakri sorkar Khristan, man ka sngi phi bamsap lai kynta (time is money).
Don ruh kiba bam kham bun kynta; don ruh kiba bam baroh shi bnai.
Ki poi office tang ha ka sngi shim tulop, katba baroh shi bnai ki lap miet ka trei kam lajong (business).
To kynmaw ba ka bamsap kam dei tang ia ka pisa, hynrei lada phi leh sting ia ka kam ne phim trei hok ne poi slem sha jaka trei ne office, kine ruh ki dei ki bam sap.
Kaba kren tohmet ia kiba wan donkam ia phi ruh ka dei ka bamsap.
To kynmaw ba phin hap ai jingkheiñ ia kine baroh ha ka akher ka sngi, ynda phin leit phai noh na kane ka pyrthei.
k) Kum ki nongbishar – ia ka iieng bishar la thung ban ai ia ka hok ha kito kiba dei hok ban ioh ia ka; hynrei bun na kine ki riew shem pap, ki ud barabor ba kim ju ioh ia ka bishar hok ha ka por ba biang; don ruh ki bym ju ioh satia ia ka hok wat haduh ka sngi ka jingiap.
Imat ka dei kumba don kiba kynnoh ba ki nongbishar ki iasuh buit lang bad ki nongsaid aiñ (pleaders) ban pynslem ia ka mukotduma (case), khnang ba kin ioh kamai pisa kham bun.
Na kata ka daw, bun ki mukotduma ki shu sah kut ha ki file, haduh ban da iap shiliang shiliang ne haduh ba kin da iathait hi ki nongialeh.
Kawei ka longkmie ka la wad jingiarap na iiengbishar ban pynioh biang ia ka nongkynti ba la shah knieh be-aiñ; hynrei wat hadien 23 snem kam pat ioh jingiarap satia na ka iieng bishar.
Ïa ki dulir orginal ruh la bat sah da u plidar jong ka bad u shu kjit pisa na katei ka ‘riewshempap la kum u thliem bym ju kdang snam.
Ban da dei sha ri sepngi, katei ka mukotdum kam shim por satia wat tang shi taiew ruh.
Nangta ha u Risaw 2011, uwei u nongkyndong shem pap, u la leit pan jingiarap na iieng bishar jong ka district council; hynrei haduh mynta ka nongbishar ka khlem leh ei ei.
La kynnoh ruh ba ia ki nongbishar la thung da ki minister da kaba siew dor da ki lak bad ki phew lak tyngka.
Ka lah ban dei ne ka long ruh ban ym dei; hynrei haba peit ia ka rukom treikam, imat ka dei.
Bun na kine ki nongbishar kim don jingnang satia (experience) kumno ban bishar.
Dei na kata ka daw, bun bah ki mukotduma ki sah teng da ki phew snem.
Ym tang katta, kine ki nongbishar ki wan katba mon, ki leit katba mon.
Kane ka wanrah bun ki jingjynjar ia kito kiba iadei kam, khamtam ki duk ki rangli kiba wan na jngai.
Ha ka jinglap jong nga, bun na ki nongleh kam bymman, kim ju poi phatok shuh hadien ba ki la ioh jamin.
Ka daw ka long ba bun na kine ki runar ki iap noh shwa ban shah rai pynrem.
Kumta ka mukotduma ka shu kut “accused is dead, case is dismissed".
(U nongleh bymman u la iap, ka mukotduma ka la kut).
Haba kumne haei keiñ ngin ioh ia kata ka jingbishar hok?Kumba ka long mynta, ki iieng bishar khamtam ha jylla jong ngi, ki dei ki karkhana shna pisa jong ki nongbishar bad ki plidar; kim dei satia ki jaka ban ai ia ka jingbishar bakhuid ba suba ia kiba shem pap.
Kiba don pisa ne kiba don ha ka bor, tang katno ki la ioh jamin katba ki baduk, wat la ki shu shah pharep, ki hap shong ha phatok da ki bun bnai ne da ki snem, namar bym don pisa ban siew ia ki plidar bad ia ki nongbishar kaba ki khot don burom ka bai jamin.
Na kata ka daw, lada phi leit jngoh ha phatok, phin lap tang ia ki runar kiba wan na ki iieng baduk; hynrei phi ym lap ia kiba wan na ki iieng riewspah.
Hato kum kine ki nongbishar kim dei ki thlen ka juk mynta? Long ba la tim ia phi ki plidar bad ki nongbishar bymhok!d) Kum ki nongsynshar shnong:- Ha kawei ka sngi, ha ka por ba nga dang trei ha Mawsynram Police Station, nga la leit donkam sha kawei ka shnong kaba don ha khappud Bangladesh bad uwei u syiem jong kawei ka hima kaba ia khappud bad katei ka ri.
Katba ngi dang iadih sha ha kawei ka dukan, la wan uwei u rangbah Garo ban phah pynthymmai ia ka permission pom dieng.
Uta u syiem u la thoh ha kawei ka kopi shi laiñ kumne “La shah ban pom dieng katba mon na kano kano ka jaka raid, lait noh na ri kynti bad kane ka permission kan neh haduh….
(tarik).
" Nangta u la soi ia ka kyrteng jong u bad shon muhor halor kata ka kot.
Kiba bun ki Garo kiba shong ha India khappud bad ka Bangladesh, ki dei kiba wan buhai shnong na Bangladesh.
Une u Syiem u ju ai jingbit ia ki, ban shong ban sah ha ka hima jong u, katba ki mon; u da ai jingbit ruh ia ki, ban pom dieng katba mon na ka ri raid.
Nga la ong ia u, ba ka aiñ India kam shah shuh ia ki nongwei ban shong ha ri India, te balei pat ba u dang ai lad ia ki ban rung bad shong ha ka hima jong u? U la ong ia nga ba ka dei ka dustur naduh hyndai hynthai ba ‘ngi ki Syiem ngi lah ban ai jingbit ia ki briew ba nabar ban shong ban sah ha ka hima jong ngi bad la ñiew ia ki kum ki raiot, ym kum ki khun ki hajar.
’Nga la pyni nia ia u ba kan sa poi ka por ba ki khun ki hajar lajong kin ym ioh jaka shuh bad kin sa long mraw hapoh kine ki nongwei kiba wan buhai shnong be-aiñ; hynrei namar ba u dei u ‘riew awria bad lalot spah, u pynksan la ka nia.
Une u syiem u ju leit sha kane ka shnong khappud man ka taiew ban lum pisa na kine ki Garo ba wan buhai shnong be-aiñ bad u ju pynlut ia kane ka pisa ha kaba thoh tim sha Shillong.
Ha kata ka por, u don ar ngut ki lok.
Ka lok trai ka sah ha shnong katba ka lok kliar ka sah ha Shillong bad ka die wai dong ha Motphran.
Khliehriat: Ka Seng Southern Border Youth Welfare Association (SBYWA), Elaka Rymbai & Elaka Lakadong, East Jaintia Hills District, ha ka jingialam u Samla Namphrangmi L Talang, General Secretary ka seng ryngkat ki dkhot jong ka ki la iai bteng ban leh ki kam isnei da kaba kner ia ka kti ban ai jingiarap da ki mar bam kum u khaw, Dai bad ka um phniang bam sa ha ki lai tylli ki shnong kynthup Lakadong Umlatdoh,Ladlakadong bad kumjuh ha shnong Umlyngsha mynta ka sngi 05tarik une bnai Jymmang 2020.
Kane ka jingiarap marbam ka Association ka dei kum shibynta ban iarap ïaki para briew ha kum kane ka por ba ki longing ba duk ki shem jingeh ban leit bylla namar ka jingdon ka pakhang shnong na ka bynta ban iakhun pyrshah iaka khlam COVID-19 ha baroh kawei Ri.
Ki marbam kiba la ai ka Association ki kynthup ia u Khaw, u Dai bad ka ump phniang bam sha ki 36 tylli ki longing baduk jong kitei ki Lai shnong.
Ha kane ka sngi la ioh ruh ia ki jingkren ai khublei bad pdiang na ki Waheh Shnong jong kitei ki Lai tylli ki Shnong kiba pynpaw ia ka jingkmen halor ka jingnoh iarap ka Seng sha ki longing ba duk ha ka shnong jong ki ha kum kane ka por kaba ki shitom.
U Samla Namphrangmi L Talang, Genl Secretary ka Seng u la ong “Ngi ai khublei ia ki nongialam shnong kiba la jied ia ki longing ba duk na ka bynta ban ioh ia kine ki lad jingiarap jong ka seng watla ki long ki barit ruh hynrei ngi la kyntu ia phi ban pdiang da ka mynsien jong ka jingsngewkmen namar ngi kum ka Association ngi iarap ia phi katkum ka jingkot bor jong ngi"Une u samla u la ong ruh ngin iai bteng ban iarap shuh shuh na ka por sha ka por ia kito ki longing ba duk katkum jingkot bor jong ngi ha kano kano ka por bad kumjuh sha kiwei de ki shnong kiba dang hap hapoh ka jingtreikam jong ngi.
Shillong:Ka sorkar jylla myn hynnin ka sngi ka la shah ban sdang noh ia ki jingtrei kiba dei bad ki karkhana shna kali (repairing work shop)ha ka jylla baroh kawei.
Haba iakren bad ki lad pathai khubor u bah Prestone Tynsong u la iathuh ba ka sorkar Jylla ka la shah ban sdang noh ia ki jingtrei ki ba iadei bad ki karkhana shna kali ka ba kynthup ia ki kali ki ba heh bad ki barit kumjuh.
U la ong ruh ba ki karkhana shna kali baroh ki dei ban bud pyrkhing bha ia ki kyndon ki ba la pynmih da ka tnad ka koit ka khiah.
U symbud myntri rangbah ka jylla u bah Prestone Tynsong myn hynnin sngi u la ong ba ki samla ba wanphai na ki jaka ba jur ka jing pang ‘corona virus’ lade kiba don hapoh ki jaka ba dei ki ‘Red Zone’ lane ki ‘Hot Spot’ kin hap ban shah ‘Quanrantine’ kaba 28 sngi ha la ki ing ne ki jaka kyrpang ba la pynkhreh ka sorkar.
U bah Prestone Tynsong u la kyntu ruh ia ki samla ba sahkut sha ki jylla shabar ka thain lam mihngi ba kin long kiba iaishah bad ba kin sah shwa sha ki jaka ba ki don haduh da kut u bnai jymmang.
“Namar ba mynta ka sorkar ka dang pynkhreh ban shaw iaki samla naka thain lam mihngi ka long kaba eh iaka sorkar ban leit shaw sa iaki ba sahkut sha kiwei pat ki jylla ka ri India bad namar kata nga kyntu iaki samla ka jylla ba kin long kiba iai shah shipor" la bynrap u bah Prestone Tynsong.
Naka liang u symbud myntri rangbah u la ong ruh ba ka sorkar kan shim por sa kumba shi taiew naka bynta ban leit shaw lut iaki samla na ka thain lam mihngi.
U la ong ruh shi sien ki samla ki poi shapoh Meghalaya ki dei ban bud iaki kyndon ka tnat ka koit ka khiah ban ‘quanrantine’ bad ka sorkar kan pynbiang iaki marbam naka bynta ki long ing ba shah ‘Quanrantine’.
Nongpoh: Ki nongialam ka Nongpoh Town Committee (NTC), myn hynnin ka sngi ki la leit ban synreit um dawai Disinfectant, ia artylli ki jaka sumar paidbah kiba don ha Nongpoh, kata ia ka Bethany Hospital bad ia ka Nongpoh Civil Hospital, nalor kitei ki jaka sumar paidbah, la synreit um dawai hapdeng ka Sor lem bad kiwei ki shnong, kata naduh Mawriangum terter shaduh Umlyngkdait bad khamtam eh ia ka pdeng jong ka Sor Nongpoh.
Ia katei ka jingsyn reit um dawai Disinfectant, la iarap ruh ban bei pisa da u Bah Sosthenes Sohtun MLA ka Jirang bad ka CMJ Breweries Byrnihat, kumjuh ruh na ka tnat Meghalaya Fire Emergency Service Nongpoh.
Ki nongkitkam ka NTC, ia kaba la mihkhmat da u Bah C.
B Syiem Chairman ka NTC bad u Bah Bah Rayonald Kharkamni Secretary ka NTC, ki la ong ba ka nongrim kaba la pynlong ia ki ba kin shim ia katei ka sienjam ban phah synreit um dawai, ka long shibynta ban pyniap ia ki khniang jingpang bad ruh kum ban iada ruh na ka khlam jong u COVID-19, u ba la saphriang ha kylleng ki ri ka pyrthei, nangta ha India bad wat hapoh ka jylla Meghalaya.
Kitei ki nongialam ka NTC, ki la ong ba ka jingurlong jong katei ka jingsynreit dawai pyniap khniang, ka dei namar ka jingshimkhia bad iarap da u MLA ka Jirang bad ka kompani jong ka CMJ Breweries Byrnihat kumjuh bad ka Meghalaya Fire Emergency Service.
MLA Nongpoh shaei u don….
ne la sngew lehrain ban mih pyrthei ia ka jinglong riewkhlaw ka Nongpoh.
Jowai:Da ki spah tylli ki iing ha Khliehriat West ki la ia kynduh jingeh shibun namar ba don bording la kumba shibnai kynthih haduh mynta.
Ia kane la iathuh da ka Jaintia National Council, Khliehriat Circle lyngba u President jong ka, u Rimiki Dkhar.
La iathuh ba ka daw ba ki paidbah kim ioh light shuh la shibnai mynta ka dei namar ka jingbthei u Transformer jong ka MeECL uba la buh hajan ka ophis jong u BDO, Khliehriat.
“Kane ka jingbymioh light kitei ki spah ki longing ka la buh ia ki ha ka jingeh kaba khraw khamtam ha kum kane ka por lockdown.
Kito ki longing badhuk, ha ka jaka ba kin thied khaw ki la hap ban thied Rnga, Mombati bad umphniang sharak tang ban ioh jingshai bad shet jingshet.
Halor kane, ka JNC-KC hapoh ka jingialam u Rimiki Dkhar kum u President u la thoh ia ka jingujor sha ka bor badei peit ia ka kam bording kaba don ha Moowakhu, Dkhiah West bad ka seng ka la kyntu ia ki sahep jong ka ba kin shimkhia ban bujli noh da uba thymmai ia utei u Transformer khnang ba ki paidbah kin lait na ka jingeh.
Shillong:U symbud Myntri rangbah ka jylla, u bah Prestone Tynsong, mynta ka sngi, u la ong ba lada ki briew kim lah ban bud ia ki jingbthah ba la pynmih da ka tnad ka koit ka khiah; na ka liang ka sorkar jylla kam banse ban hap ban khang biang ia ki dukan kyiad ha ka jylla.
Kane ka long, hadien ba na ka liang ka sorkar jylla, ka la shah ban plie ia ki dukan kyiad myn hynnin ka sngi, hynrei la shem ba ki briew kiba leit ban thied ia ki kyiad kim shem la bud ia ka jingbthah jong ka tnad ka koit ka khiah, hynrei ki shu ia lum hajuh kaba la wan rah jingma ia ka jylla baroh kawei.
U la ong ba lada ki briew ki leh bym salia ia ka jingbthah jong ka tnad ka koit ka khiah ban leh ia ka social distance bad kumjuh ban deng ia ki mask, ha ka por ba ki leit thied kyiad ka sorkar kan sa phah ban khang khyrdep biang ia ki dukan kyiad baroh.
U la ong ruh ba ym tang ia ki wine store, hynrei wat ia ki dukan ki ba dei ki dukan wholesaler ruh la shem ba ki briew kiba wan shim ia ki mar bam kim shym la bud ia ka jingbthah jong ka tnad ka koit ka khia ha ka ba ka lah ban wanrah ia ka jingeh hadien ha bud.
Nongpoh: Ka Deputy Commissioner & Chairperson DDMA, Ri Bhoi District, Nongpoh, ka la kyrpad ia ki Rangbah shnong/Nongialam Shnong/SHGs/Pastor, Tymmen Basan, Phadar ba kin sngewbha ban shimkhia lem ha ka ban peit ba baroh ki briew kiba wan rung sha ka district ne jylla kin hap ban pynrung kyrteng ha kane ka websitewww.
meghalayaonline.
gov.
in/covid.
La pynshai ruh ba na bynta jong kito ki bym don internet kin phone ha ki number 81320-11037, 84330-38716, 97115-44148, 73385-50288 naduh ka 9 AM haduh 8 PM.
Hadien ka jingpynrung kyrteng, ki nong apply kin ioh ia ka Acknowledgement receipt bad u QR Code ban phah online ne yn phah sha u mobile number da ka whatsapp/SMS.
Ia une u QR Code dei ban pyni ha ka por ba rung ha Entry Point kaba don ha Byrnihat ryngkat bad ka ID ba don dur.
Lada don ki bym lah ban pynrung kyrteng online, ki lah ban pynrung kyrteng lyngba ka form ba la buh ha Entry Point, hynrei lada lap ia ki briew kiba wan nabar ki wan rung ha ka jylla khlem da pynrung kyrteng kin shah pynshitom katkum ka ain.
Baroh ki briew kiba wanrung hapoh ka jylla kin download ia ka ‘Corontine App’ jong ka sorkar lyngba ka url:  lane da ka Google Play Store, ki dei ruh ban download ia ka App jong ka sorkar pdeng ka Aarogya Setu App.
Tang shu poi ha shnong, kita ki briew ba wan nabar kin pyntip sha u Rangbah Shnong bad ka shnong kan pynthikna ba kin nym mih na la iing bad na ki kamra haduh 14 sngi lynter ryngkat bad ka iing ka sem hi baroh kawei bad sa 14 sngi (Self Quarantine) kaba mut ba dei ban phikir bad ujor lada don ki dak ki shin jong ka jingbaiong-khlieh, jyrhoh bad jingeh/jingwit ha ka jingring bad pynhiar mynsiem, ki dei ban phun mar mar sha ki number – 8787520449 ne 108.
Lada kito ki briew kiba don ha ka Quarantine ne ha ki iing lajong ne ha ki centre ki pynkhein, kin shah pynshitom katkum ka ain.
Ki Rangbah Shnong/Dong ki dei ban peit bha ba yn ym don mano mano ba kren bein ne niew bein ia ki.
Ki Rangbah Shnong, Rangbah Dong ki long ki nongmihkhmat bad ki rishot jong ki shnong ki thaw, namarkata dei ma ki, ki ban pynshlur ia ki nongshongshnong ha ka jingiakhun ia u COVID-19.
Ka long kaba donkam ba ki Rangbah Shnong/Rangbah Dong kin ia snoh kti lang bad iatreilang bad ka sorkar jylla ha kane ka por ban iada na ka khlam COVID-19.
Ki Rangbah Shnong/Rangbah Dong ki dei ban khmih bha ba ym dei ban don kano kano ka longiing ban shah thngan tang na ka daw ka jingiapher niam ne jaitbynriew.
Lada don ki longiing kiba ngat ha ka jingthngan/jingkyrduh dei ban pyntip bak bak sha u Block Development Officer ban leh ia kaba donkam.
Ki Rangbah Shnong ki dei ban pynthikna ia ka rukom pahara ba ym dei ban ieng/shong jan palat hynrei ka jingiajngai iwei na iwei pat ka dei ban long shi mitar ha ka por ba leit thied jingban/tiar na dukan.
Ki lai tylli ki kyndon ba donkam ban bud ki long, ban sait ia la ki kti da ka sabon, tap ia la ka shyntur haba jyrhoh ne shynriah, ban pyndonkam ia ki mask bad ban ieng/shong kham jngai iwei na iwei pat la kumno kumno 1 mitar.
Pyndonkam da ki tynghung pyrta shnong na ka bynta ki khubor kyrkieh kiba iadei bad kane ka khlam COVID-19.
Dei ban peit bha ba dei ban don ka jingkhuid jingsuba ha shnong ha thaw bad ban pyrkhing ia ki nongshong shnong ba kin ym biah pathar kat sha ba lap.
La mana ba ym shah ban ia rung ia mih na kawei ka iing sha kawei pat khlem da don ki daw kiba kyrkieh ne bym lah lait.
Ban iarap ban pynpoi ka bam ka dih, ka um bad kiwei kiwei ki jingdonkam jong kano kano ka longing kaba hap leh Quarantine.
Ba kan ym don kano kano ka jingpynwit ha ka leit ka wan jong ki nongtrei sorkar khnang ban lah ban pyndep hok ia ka kamram jong ki.
Kumjuh ruh ban ym don kano kano ka jingbishar ne jingtieng khamtam ia ki Nongtrei ha ka tnat ka Koit ka Khiah, kiba kloi ban mih shaphrang ban iada ia ngi ki riew paidbah.
Ban nym pynwit ia ka iaid ka ieng jong ki nongshong shnong da kaba ker ia ki lynti da ki maw ne ki dieng ki siej namar kane ka buh jingeh khamtam ban rung kali ha la ki shnong.
La khein beain ban buh Checkgate.
Ha kaba iadei bad ki nongap shnong kin sngewbha ban nym ktah ia ki kot ki sla jong ki nongiaid lynti hynrei ki dei ban shu jngoh/peit na jngai.
Lada don kano kano ka jingiap na kane ka khlam, dei ban iarap bad kitkhia ban pyndep ia ka jingtep ne jingthang lem bad ki nongpyniaid sorkar, ki pulit, ki nongpyniaid Balang khlem da don kano kano ka jingpynwit.
Kum uwei na ki nong shong shnong jong ka meghalaya bad ruh kum uwei naki bala bat iaka kam sam khaw rashon (F.
P.
Shop dealer) kala ktik ianga ban ong ei ei haka ba iadei bad ka khubor kaba mih ha u rupang bad hakiwei kiwei ki kot khubor halor ka jing pynshai jong u symbud myntri rangbah badonburom jongngi u bah Prestone Tynsong kaba la kren shai ba ki nong sam khaw rashon kim bit ban sam tam iaka dor bala buh daka sorkar namar ba ka sorkar kala dep siew iaka bai kali sha baroh ki nong sam khaw.
Halor kane ka bynta nga ngeit ba bun ki paidbah ki ba dei ki nong ioh bhah mar syn iohi bad tip iakane ka khubor katno kan long kaba la pynkmen shi katdei baka sorkar kala shim khia ban pynioh ia u khaw rashon uba tad uba shongdor tang lai tyngka hakaba lada ianujor lei bad u khaw naiew mynta ki por uba la iapher haduh 27 ne 28 tyngka haki shi kilo bad lada iaki longing kiba ioh bhah na u khaw AAY ka jing iohnong jongki haka shinai kan kot 900 ( khyndai spah tyngka tam) bad kiba ioh bhah na u PHH ka jing iohnong kan long 135 ( shispah laiphewsan tyngka) haka shi bnai naka bynta kawei ka khlieh briew.
Hynrei kum uwei naki ba bat iaka kam sawkhaw hapoh shnong lyngba kane ka khubor nga kwah bakan long kum ka kyrwoh bakan poi haduh ka tyndong shkor jong u symbud myntri rangbah badon burom jongngi kaba nga hi nga sngew balada ka sorkar ka pyntreikam pura iakane ka hukum ka sorkar ka la kwah ba ki nongsam khaw rashon kin long tang ki langknia hakhmat ka sorkar bad hakhmat ki paidbah nongshong shnong.
balei nga ong kumne? ka jubab ka long kum ka nuksa hala shnong ha shnong kongthong jongngi.
ha kongthong ngi ioh u khaw AAY= 1575Kgs , PHH = 1790Kgs u Non-NFSA 58kgs naka bynta shibnai bad haba khein lang baroh ngi ioh ym duna iaka 68 byrni haka shi bnai ka bai kali bakit na kudam u Whole saler ban pynpoi shaduh shnong ka long sanphew tyngka naka bynta 1 byrni u khaw kata naduh mawjrong haduh kongthong bad haba khein baroh ka bai kali kitkhaw haka shibnai kala poi haduh 3400 (lai hajar sawspah tyngka haka shibnai ) lada haka shi snem kan poi haduh 40800 (sawphew hajar phraspah tyngka) ka bai thep na kudam u wholesaler 10 tyngka shi byrni kajuh ka bai thep na kali ha jaka sam rashon ka long 10 bad lada khein lang lah long 20 tyngka shi byrni u khaw lada 68 byrni ka bai thep bad bai pynhap ka long 1360 haka shi bnai bad haba khein baroh shisnem tang ka bai daju ka la poi haduh 16320 ( khathynriew hajar laispah arphew tyngka) ka bai leit thoh permit bad pynbiang iaka utilization certficate na sub division sohra shu khein naka bynta shisien shi bnai ka jing lut kan long ym duna iaka 500( sanspah tyngka) naka bynta shisien leit haka shisnem kan long haduh 6000 (hynriewhajar tyngka) ka bai nongtrei na bynta ban sam ia u khaw la kumno kumno donkam arngut kata uwei uban sam ia u khaw uwei pat u ban pynbiang ne thoh register ka bai trei kaba rit eh ka long 300 (laispah tyngka ) marwei 600( hynriewspah tyngka) arngut naka bynta shisngi haka shi bnai hynrei la kumno ia u khaw hap ban sam arsngi haka shibnai naka bynta ban ailad iaki paibah bakin lah ban wan shim ia u khaw bad haba khein lang ka jing pynlut kala poi haduh 1200 (khatarspah tyngka) naka bynta shi bnai bad ha baroh shi snem kan poi haduh 14400 khatsawhajar sawspah tyngka tang ka bai nongtrei naka bynta ban sam ia u khaw bad haba khein lang ia baroh kitei ki jing pynlut haneng ka jing pynlut da u nongsam khaw ha kongthong hapoh kongthong haka shisnem kala poi ym duna iaka 77520 (hynniewphew hynniew hajar sanspah arphew tyngka) ka bai kali kaba la iarap haka shisnem ka long tang 31042( laiphew wei hajar sawphew ar tyngka) bad iakane ka pisa kaba la iarap daka sorkar nga shim katkum naduh basdang kane ka national food and security act ha u snem 2016 hakaba nga la long u nongsam khaw rashon (F.
P.
Shop dealer) ha kongthong.
Katkum kitei ki jing pynlut bad jing ioh haneng haba khein balada sam ia u khaw tang haka dor 3 tyngka haka shi kilo ka jing duhnong kan long haduh 46478 (sawphewhynriew hajar sawspah hynniewphew phra tyngka) haka shi snem kata khlem da khein iakiwei kiwei ki jnit jnat jing pynlut kum hakaba thied mashin thew khaw bad kiwei kiwei namar kata kum u bad nalor kane iaka pisa ruh la siew hadien shi snem tam hakaba naduh u snem 2018 haka por banga long biang kum u dealer hakatei ka snem haduh mynta ym shym pat ioh jing siew satia haduh mynta.
Namar kata halor kine kiei kiei kiba nga la thoh haneng nga kwah baka naka liang jong ka sorkar kan pynshai ba hawto ka sorkar ka kwah mo ban pynlong lang knia iaki nong sam khaw rashon? Hawto don mo kiba trei dakaba pynlut pisa naka bynta ban duhnong ? nga ngeit ba wad ki nongmihkhmat ne kiba shong haka shuki ruh kim ym treh ban trei lada ka kam ka long kaban duhnong, ne ioh don pyban ki ba kwah ban trei duhnong? shuh shuh kum ban ban biang hi halor kine haneng nga ngeit ba baroh hi ki nongsam khaw rashon jong ka jylla jongngi haki shnong bapher bapher khamtam haki thain nong kyndong ki mad iakane ka juh ka jingeh bad jing duhnong lada naka liang sorkar ka hukum ban bud beit iaka hukum khlem da tih ne wad bniah iaka jing pynlut ne siew ia baroh ki nong sam khaw rashon.
Namarkata na ka liang jongnga kum uwei naki ba bat iakane ka kam nga sngew ba lada ka sorkar kam lah ban aibor ban ne pynjynsur baki dorbar shnong ne ki vigilance committee kin pynbeit iaka dor kat ban ym khniot ne nion shiliang la ia u nongsam ne ki nong ioh bhah ka por kan sa poi ka por ba ia u khaw rashon la dei baki myntri, ki ba shong na shuki ne ka sorkar kan sam hi dalade shaki paidbah khnang bakin sngew thuh iaka jing duhnong bad jing iohnong haba sam ia u khaw rashon, bad lada ka sorkar hi kwah ban thung iaki nongsam khaw nala ki shnong nga dawa baka sorkar kadei ban wad bniah shuwa iaka rukom pynlut jong ki nongsam khaw ha man la ki shnong jongka jylla hi baroh kawei khnang baka jingsiew bai kit ne bai lutksan iaki dealer kan long kaba iahap dur baki dealer kin lah ban sam ia u khaw katkum ka jing bthah jong ka.
namar kata shuwa ban pynkut nga kyrpad ko sorkar wat pynlong lang knia iangi ki nongsam khaw hakhmat jongphi bad hakhmat ki paidbah nong ioh bhah.
Ka seng Ki Khun Ki Hajar Ka Hima Mylliem hadien ba ka la iohsngew iaka jing ud jing nam jong ki paidbah nongrep iaki jingeh ba ki iakynduh ha kane jingkhang dam(lockdown) ban die iaki mar rep ka jongki namarba kim ioh lad ban leit die sha iew die lang ha iewduh kumba ki juh leit die manla ka por.
Ki nongrep ki iathuh ruh ba ki mar rep ka la tad dor shaba palat ban ia nujor bad ki snem ba la leit namar ka jing duna ki nongthied bad ka jing bym don ka iew die lang.
Kumta ki mar rep ki la shu pyut haki lyngkha bad ki la shu die lilam kat kiba wan thied khlem don shuh ka jingioh nong.
Kumta ka Seng ka kyrpad jur iaka Sorkar ban thaw ki lad ki lynti ban pyniaid iew iaki mar rep bad ka ai ruh ka jingkyrshan iaka jingkyrpad u CEM ka KHADC ban plie noh iaka iew die lang ha Iewduh.
Ka Sorkar kan thaw iaki kyndon ban lait na ka jing bun briew palat bad ki nong wan die iaki mar rep bad ki nongthied ki bud iaki kyndon.
Ka Seng ka ai jingmut iaka Sorkar ban pyniaid iew iaki mar rep sha kiwei pat ki jylla da kaba ailad iaki Nongkhaii ban register bad ka Sorkar khnang ba kan ioh ban check shwa ban mih naka wei pat ka jylla ban lait naka jingbit jingpang Covid 19.
Ka jingiohi jong ka Seng lada kam don ka jing shalan sha kiwei pat ki Jylla ia ki mar rep khamtam ki jhur kiba dei ki mar pyut kan ym lah ban pyn im iaki Nongrep.
Kumba juh long manla por ki Nongkhaii ki wan ban thied hi iaki mar rep na Shnong bad pynpoi pat sha Silchar.
Jowai:U Deputy Commissioner ka West Jaintia Hills u la pyntip paidbah ha kaba iadei bad ka jingpynbeit ia ki kali local taxi ki ban kamai ha Jowai hadien ba la pyn jynsur malu mala ia ka pakhang shnong (lockdown) ha ka District da kaba ailad tang 25 percent ki kali ban kamai man la ka sngi.
U Deputy Commissioner u la pyntip ba baroh ki local taxi kiba la ioh Pass kin kamai katkum kine ki sngi bad ki Nombor ba la buh beit buh ryntih.
Ha ka sngi Nyng kong, ki local taxi MLO4ABCD tang kito kiba kut da ki Nombor ‘0’ bad ‘1’.
Ha ka sngi ba-ar baroh ki Taxi ML04 ABCD tang kito kiba kut ha ki Nombor ‘2’ bad ‘3’.
Ha ka sngi Balang tang kito kiba kut ha u Nombor ‘4’ bad ‘5’.
Ha ka sngi Palei tang kito kiba don ia ki nombor ba kut ha u ‘6’ bad ‘7’, ha ka sngi Thoh dieng tang kito ki local kiba don ia u Nombor ba kut ha u ‘8’ bad ‘9’.
Ha ka sngi Saitjain pat la ai lad tang ia kito ki local bym dei MLO4ABCD ban kamai.
Na ka liang u DC u la pyntip ruh ba ka por ban kamai kan long naduh ka por hynriew baje mynstep haduh 6 baje mynmiet.
Ki driver ki hap ban buh ia ki kyndon jong ka sorkar bad ka tnad jong ka koit ka khiah kiba kynthup ia ka Social Distancing, phong mask, sait kti khah khah da ka sabon.
Shillong: U SP Mahanta, u riew said jong ka Jylla, ula ujor sha ka Meghalaya High Court, ha ka 4tarik Jymmang 2020, halor ka rai jong ka sorkar Jylla, na ka bynta ban buhteng ia ka jingsiew ia shi bynta jong ka tulop jong ki nongtrei sorkar.
U Mahanta, haba leit rah ia katei ka jing mudui, u iathuh ba dang shen ka sorkar Kerala, ka la rai ban leh ha katei hi ka rukom, hynrei ka Kerala High Court, kam shym la pdiang satia ia ka rai jong ka sorkar ha Kerala.
La iathuh ba U Advocate General jong ka sorkar Jylla, ula shimti ban leit rah ia katei ka rai, sha ka jingtip jong ka sorkar Jylla bad la iathuh ba ka kashari, kan lah ban tih bniah ia katei ka kam, lada jia ba kito kiba mad ia katei ka jingeh, kin leit dalade hi sha ka kashari.
Kham mynshwa, lah ban pynkynmaw ba ka sorkar Jylla, ha ka 29tarik Iaiong 2020, ka la rai ban buhteng ia ka jingsiew ia ka tulop u myntri rangbah bad kiwei de ki myntri sorkar Jylla, da 50 percent, nangta sa 50 percent ia ki ophisar IAS bad kiwei, nangta 35 percent ia ki Group A and B bad 25 percent ia kito kiba hap ha ka Group C.
Katei ka jingot tulop, kan nym trei kam ia ki nongtrei jong ka tnat Police bad ka Health Department bad katei ka jing ot tulop,kan trei kam ia kiwei ruh kiba ioh jingiarap lyngba ka sorkar Jylla, tangba katei ka hukum kan nym trei kam ia kito kiba don ha ka Group D bad ia kito kiba dei ban siew bai tymmen.
La ong ruh ba ia katei ka pisa, yn sa siew hadien ba ka jingdon pisa ka sorkar Jylla, kan sa wan kham bha.
Ka sorkar Jylla, ha kine ki sngi, ka dumok tyngeh ia kito kiba  pynkiew dor ia ki marbam mardih bad haba sngap ia kitei ki kyntien bad ka jinglong ka juk ha kine ki sngi, ka pynlong pynban ban kum ia rkhie sammut bad ka daw, ka long ba ka ktien bad ka kam, kim iahap dor  eiei satia.
Hynrei ha kano ka dur, kan iahap ha ki kam, haba naduh na Shillong, ka mar ka la remdor lypa bad lada phi leit ha man ki dukan jong ki mahajon heh, ym iohi satia ia uwei ruh u ban thoh ia ka dor jong ki dor ki mur bad kam dei tang katta, hynrei la khynniat beit ia shi jait ka mar bad shi dor, ia ka dor jong kata ka mar bad u paidbah, uba ia knieh mar, um don por satia ban ia khlieh dor bad katei ka dei kaba jia shwa ha ki mahajon heh ha Iew Mawlong bad kiba die ruh pyllein pyllein ha khmat ki pulit bad ki magistrate.
Ha kine ki sngi, ban wad kali, kam dei kaba suk, ban ioh korphiw pass, kam dei kaba suk, ban wad daju kam dei kaba suk, ban wad draibar kam dei kaba suk bad kaba kongsan ka long ba ban pynbiang mar ruh kam dei satia  kaba suk, namar ba ka jing dawa ka long kaba bun, katba ka jing poi ki mar bam mar dih, ka long kaba duna shi katdei bad haba ka long kumta, ka ain jong ka economics ka trei kam bha, ba ka ju don ka jingkiew dor ki mar ki mata, haba ka jur ka jingthied bad ka duna ka jing don ki mar ha dukan.
Haduh mynta ka sorkar Jylla, kam pat nud satia ban kem ia uwei ne kawei ruh, kiba pynkhein ain, da kaba pynkiew dor ia ki mar ki mata bad lada ka long kumta, ka pyni ba ki jingkren, ki long tang da ki tynghung bad ki bym don bor eiei ha ki kam bad la kynmaw ruh ba ka mih sa kawei ka jingkren, na ka Deputy Commissioner, East Khasi Hills, kaba ong ban ia shondur ia kitei ki dukan bad katei ruh ka dei ka ktien pyllait jynhaw, ka bym iahap satia, la kumba ym don ki nongtrei ka Supply Department.
Ha kaba kum kane ka saw ka sian, ka la dei namarkata ia ka sorkar Jylla, ba kan siew nokot ia ka bai kitmar jong ki paidbah bad ia katei kam don jingeh, da kaba kan ia khate bad ki mahajon heh ha Iewduh bad nangta ba kan don ruh la ki jong ki pulit ki ban thep bad pynhap mar bad wat ki kali ban pynpoi mar sha ki jaka ba donkam bad katei lehse, kan khanglad ia ka jingkiew dor ki mar ba kongsan.
Phi ong ia kaba dei eh (absolutely right) dei kane keiñ kata ka corrupt Govt, ki myntri bad ki officers baroh ki dei tang ki ksan rympei rem dorbar bad ki ñiang kohnguh ha ki mahajon heh bad ki mynder.
Shillong: Ha ka jylla Meghalaya ha kine ki 2 bnai ba ladep, kata naduh u bnai lber haduh mynta ka sngi ki sniang kiba la iap ha East Khasi Hills bad Ri Bhoi District ki long kumba 15 tylli na ka daw jong ka jingpang ka ba la tip kum ka “Classical Swine Fever".
U Director jong ka tnad ri jingri jong ka sorkar jylla u GMRA Marak, u la iathuh ba kane ka jingiap jong ki sniang ha kane ka jylla kam shym la jia ha ka juh ka sngi, hynrei kala jia naduh shiteng jong u bnai Lber bad ka dang iai bteng haduh mynta ka sngi.
U la iathuh ruh ba 6 tylli ki sniang ki la iap ha Mawphlang bad u 1 ha Marbisu, hapoh jong ka East Khasi Hills District kaba hap hapoh jong ka Mawphlang C&RD Block bad 7 tylli ki la iap ha Zero Point bad u wei ha Umran Dairy jong ka Ri Bhoi District kaba hap hapoh jong ka Umsning Block.
U Dr Marak u la iathuh ban tip bniah ia ka jingiap ka jong kine ki sniang na ka liang ka tnad Veterinary Ki la dep ban leh ia ka post mortem ha Laboratory kaba don ha Lumdiengjri ha kaba la shem ba ka jingiap jong kine ki sniang kadei na ka daw jong ka jingpang kaba la tip kum ka “Classical Swine Fever".
La shem ruh ba ka jingiap jong ki ne ki sniang baroh kiba la iap ki dei na ka juh ka jingpang, ia u ba iap mynta ka sngi ha Umran Dairy yn dang hap leh ia ka post mortern la shai ka sngi da ki doktor jong ka tnad veterinary ri yn sa lah ban tip ia kadaw jong ka jingiap.
La iathuh ruh ba kane ka jingpang jong ki sniang kan ym ktah ia ki briew.
New Delhi: Ki don 69 ngut ki shipai Border Security Force, kiba la ioh ia ka jingpang coronavirus.
La iathuh ba katei ka jingjia, ka dei ha ka CGO Complex, ha ka nongbah Delhi.
Ha Maharashtra, ki don sa 841 ngut kiba ioh ia ka jingpang coronavirus bad 34 ngut kiba iap, ha kaba baroh kiba ioh pang, ki la poi sha ka 15,525 ngut.
Kiba ioh pang ha India, ki long 1,583 ngut mynta ka sngi bad baroh kiba ioh pang, ki la poi sha ka 46,711 ngut bad kiba dang shah sumar, ki long 31,967 bad 13,160 ngut kiba la jem na ka jingpang.
Ha Britain, kiba iap mynta ka sngi, ki long 693 ngut bad baroh kiba iap ki la poi sha ka 29,427 ngut.
Shillong: U symbud myntri rang bah ka jylla, u bah Prestone Tynsong, u iathuh ba ki briew ki ba sah ha ki bynta bapher bapher jong ki jylla kiba hap hapoh jong ki dong shatei lam mihngi, ki la wan phai 285 ngut mynta ka sngi.
La iathuh ruh ba ki don 3000 ngut ki ba la dep pyntip ban wan phai noh sha ka Jylla.
Ha ba iakren bad ki lad pathai khubor, u iathuh ba na Ratachera  Jaintia Hills ki wan 32 ngut, na Byrnihat Ribhoi District 205 ngut, na Bajengdoba North Garo Hills 39 ngut  bad Tikrikila West Garo Hills District u la iathuh ruh ba kine ki wan da ka jinglut kaba ki la pynlut hi.
U la iathuh ruh ba kine ki ba wan mynta ka sngi, hadien ba la dep ban screen ia ki la shem ba baroh kim shem la don ia ki dak ki shin ba ki don jingpang, kumta la phah noh ia ki sha la ki jong ki shnong, hynrei ha ryngkat ki kyndon ba ki dei ban bud pyrkhing.
U la iathuh ruh ba kiwei ki ban sa wan kin long ki ba la pynbeit da ka jingiarap jong ka sorkar, ha kaba ki la dep ban pynbiang ban leit shaw noh ban wan ialam sha ka jylla.
kumnσ íα ngí вα ѕαh ѕα ѕσuth wєѕt gαrσ híll nα lα dєp rєgíѕtєr kíní ѕí ѕngí вαlα dєp tαg вα hαduh mntα pαt íσh ínfσrmαtíσn єíєí ruh… αtlєαѕt ѕhu pчntíp вα lαnσ kín wαn ѕhαw khnαng вα ngín lσng kí вα rєαdч lчpα.
Shillong: Mynta ka sngi u myntri kam poh ing ka jylla u Ma Lahkmen Rymbui u badei ruh u myntri ka tnat khlaw u la byrngem tyngeh iaki ba donkti ban pyniap dusmon iaki mrad khlaw hapoh ka jylla.
Kum ban shu pynkynmaw mynta ka sngi kala don ka jing saphriang lyngba ka ‘whatapp’ haba la iohi ba ki briew kila ioh ban pyniap ia kawei ka dngiem kaba dei ruh ka ‘Himalayan Asiatic Black Bear’ ha kawei ka shnong kaba hap hapoh Pynursla.
“Kila don ki ain ba khlain naka bynta ban pynshitom iaki ba donkti ban pyniap dusmon iaki mrad khlaw lane iaki doh um bad ka ain kan sa leh iaka ba donkam" la bynrap u Ma Lakmen Rymbui.
Naka liang u myntri kam poh ing u la ong ruh ba ka thnat khlaw kala iaid sha khmat naka bynta ban jurip iaki jaka ba don ka jing pyniap dusmon iaki mrad khlaw lane ki doh um.
U Ma Lakmen Rymbui u kyntu ruh iaki paidbah ban kiar naka jing pyniap pathar iaki mrad khlaw namar baroh ki mrad bala thaw kyrpang u Blei ki don bynta naka bynta ki briew hapoh ka pyrthei.
Ha facebook peij, la pyni paidbah ba ia katei ka dngiem la ioh pyniap da ki briew kiba ha ka shnong Mawpyrthuh, kaba don sharum Pynursla, hynnin ka sngi.
Shillong: U symbud myntri rangbah ka jylla, u bah Prestone Tynsong, mynta ka sngi u la iathuh ba ka test kaba ki la leh ia ka briew kaba ioh ia ka jing pang covid-19 ha ka jylla, ka pyni ba  kam pat koit na u khniang jingpang Covid-19  ha ka ba ka test ba la ioh mynta ka sngi ruh ka dang long positive.
Na ka liang u bah Tynsong u la buh ka jingkyrpad ia ki paidbah kham tam ia i ba ioh ia u ne u khniang jing pang ba im dei ban sheptieng namar ka lah ban long kum ha kiwei ki jylla  jong ka ri India ba ki ba ioh pang ia ka ne ka jingpang ki hap ban test haduh 6 sien ban ioh ia ka result kaba long negative.
U la iathuh ruh ba ka test ka ba 4 kin sa leh biang hadien ka 3 sngi kat kum ki kyndon ba la pynmih da ka WHO bad ka Ministry jong ka health and Family welfare jong ka ri India bad ka tnad ka koit ka khia jong ka jylla.
U la ithuh ruh ba haduh mynta ki sample kiba la dep ban test ki long ki long 1944 negative ki long 1822 ki test ki ba dang ap ki long 110 ki ba la ioh jingkoit ki long 10 ngut bad iba dang long positive i long 1.
U Rangbah Shnong ka Wahsarang u ai khublei ia u Velley Shangpung uba ai jingiarap sha ki 35 tylli ki maniing jong ka Shnong.
La ai sha ki iing kiba shem shitom kum ha kane ka por lock down kumba  14 kg u khaw bad  4 kg u phan  shi iing.
Ki paidbah jong ka shnong Wahsarang ki ai khublei  kyrpang   ia u Velley Shangpung ia ka jingkloi  jong u ban ai kylluid mynsiem sha ki nong shong shnong jong ngi.
U Blei un kyrkhu ia u bad ia ka iing ka sem jong u ruh kumjuh.
Jowai: U Deputy Commissioner ka West Jaintia Hills u la pyntip paidbah sha baroh kito ki nongshong shnong ka West Jaintia Hills kiba don shabar jylla bad kiba la dep ban registered ba kin wan phai noh sha la iing, na ka liang ka bor District ka la dep ban pynkreh ia ka jaka kyrpang kaba la tip kum ka Dropping Point ba kin pynrung kyrteng ia lade khnang ba ka bor District kan ioh ia ki record bad ban leh ruh ia kiba donkam.
Ia kane ka jaka, la buh ha High Wind Lakeside Hotel, Thadlaskein bad kan plie ha baroh 24 kynta man la ka sngi tad haduh ba u DC un sa pyntip pat da kumwei.
Lada don kino kino kiba kwah ban wad jingtip khambniah ki lah ban phone ha kine ki nombor – 60096-93315, 03652-220282, 94851-67887 and CEO, DDMA 87943-22870.
Shillong: Ka long kaei kaei ka ba sngew phylla, na ka bynta ki shnong kiba hapoh ka Mawthadrashain Block, kaba don ha West khasi hills District ha kaba ki nongshong shnong kine ki thain khamtam ha Umthlied Lawkasoin bad ka shnong Mawkhan, ha kba ki lap ba ki ngap kiba ki ri ki la lut khlem da tip na kaei ka daw bad ka ne ka jing iap kine ki ngap ka la wan rah ia ka jingsma iewtung kaba shyrkhei.
U Bah Jodi Syiemlieh uwei na ki nongri ngap u ba na ka shnong Umthied Lawkasoin, u la iathuh ba mynta u bnai la shem ba ki ngap kiba la ri ha ki ksing ki la iap baroh hynniew ksing bad kane ka jingiap jong ki ngap, kam dei tang ki ngap ki ba u ri ma u, hynrei baroh ki ba ri ngap hapoh ka shnong ruh ki ngap ki la shu iap lut khlem tip ka daw.
U Bah Jodi u la iathuh ruh ba ki ngap ki ba iap kim dei satia tang ha kane ka shnong, hynrei wat ha ki shnong kiba markhap kum ka shnong Mawkhan ruh la shem ba ki ngap ki la iap lut.
U Bah Syiemlieh u la iathuh ruh ba ki ngap ki ba ki shait ri ha ki snem kiba la dep ki ju iap hi, hynrei ka jingiap ka long tang shi shi ksing bad kata ruh lada ka phet noh ka kiaw ngap ne ka iap noh ka kiaw ngap, hynrei kam ktah eiei ia kiwei pat ki ksing ngap.
U bah Jodi u dei u ba la dep ban  shah pyntbit, ha kane ka kam ri ngap bad u la ioh jingiarap ruh na ka sorkar na ka bynta ki ksing ngap bad ki don ruh ki ba u la shna hi.
Halor ka ne ka jingjia kaei kaba u kwah ban sngewthuh ka long hato kane ka jingiap  jong ki ngap kan ktah ne em ia ki briew lada ki bor sorkar ki lah ban peit lem ban lap ia ka daw jong ka jingiap ki ngap ha kine ki thain.
Shane shnong ngi ruh Umphyrnai.
Lah iap ki ngap kawei synduk.
Sah sa ar synduk.
Shillong: U symbud Myntri rangbah ka jylla, u bah Prestone Tynsong, mynta ka sngi, u la ong ba lada ki briew kim lah ban bud ia ki jingbthah ba la pynmih da ka tnad ka koit ka khiah; na ka liang ka sorkar jylla kam banse ban hap ban khang biang ia ki dukan kyiad ha ka jylla.
Kane ka long, hadien ba na ka liang ka sorkar jylla, ka la shah ban plie ia ki dukan kyiad myn hynnin ka sngi, hynrei  la shem ba ki briew kiba leit ban thied ia ki kyiad kim shem la bud ia ka jingbthah jong ka tnad ka koit ka khiah, hynrei ki shu ia lum hajuh kaba la wan rah jingma ia ka jylla baroh kawei.
U la ong ba lada ki briew ki leh bym salia ia ka jingbthah jong ka tnad ka koit ka khiah  ban leh ia ka social distance bad kumjuh ban deng ia ki mask, ha ka por ba ki leit thied kyiad ka sorkar kan sa phah ban khang khyrdep biang ia ki dukan kyiad baroh.
U la ong ruh ba ym tang ia ki wine store, hynrei wat ia ki dukan ki ba dei ki dukan wholesaler ruh la shem ba ki briew kiba wan shim ia ki mar bam kim shym la bud ia ka jingbthah jong ka tnad ka koit ka khia ha ka ba ka lah ban wanrah ia ka jingeh hadien ha bud.
Shillong: Ka jing khlad jong ki briew kiba bam ia u tit u ba long bih ha ka Shong Lamin West Jaintia Hills District ka la poi haduh 6 ngut, ha ka ba myn hynnin ka Marriaba Konglah 14 snem, ka la khlad noh ha jaka sumar ha NEIGRIHMS hospital.
Katba uwei pat u ba la shitom jur na ka jingbam ia u tit bih u ba la tip kyrteng u Armstrong Khonglah u la khlad noh ha ka sngi u Blei ba la dep.
La iathuh ruh ba kawei na kiba la lamih na Hospital, hadien ba ka la ioh jingkoit dangshen ka la shitom biang bad la pynkit noh ia ka sha Woodland Hospital.
Haduh 18 ngut ki briew kiba dei na ki 3 tylli ki longing na ka shnong Lamin ka ba hap ha West Jaintia Hills, ki la shitom jur hadien ba ki la bam ia u tit u ba long bih.
Na kine ki 18 ngut, 6 ngut ki briew ki la duh ei ia la ka jingim.
Kiba la khlad na kane ka jingjia ki long U Katdilia Khonglah 26 snem ka rta,u bah Morison Dkhar 40 snem ka rta, ka Synran 16 snem ka rta bad ka Lapynshai Khonglah 28 snem ka rta.
Kum ban shu pynkynmaw ba kum ba 18 ngut ki briew, kiba na ki 3 tylli ki longing ki la kem pang noh,  hadien ba ki la bam ia u tit bih u ba ki la kheit na khlaw ha ka 19 tarik u iaiong 2020 ha ka shong Lamin, kaba hap ha West Jaintia Hills district bad 6 ngut ki mynsiem kiba kordor ki la duh ei ha kane ka jingjia.
Na ka liang u myntri ka tnad pule puthi u Ma Lakmen Rymbui, mynta ka sngi u la phah ia ka khubor sngewlem, ia kine ki longing ki ba la ngat ha kane ka jingjia ba sngewsih.
Ka kynhun Fight Against Corruption Team FACT, ha ka kyrwoh khubor ba la pyllait da u Chairman u bah WN Dkhar u la ong ba ka jing aidaw u CEM ka JHADC iaki nongtrei jong ka ka long tang ka buit ban pynjai jai iaka jingiakhih ki nongtrei ka Council daka ba ong ba ka sorkar jylla kam pat ai iaka bhah jong ka Council kaba dei ka khajna naki marpohkhyndew bad ruh dakaba Ong ba ka sorkar jylla ka long diengpyngkiang namar ba kam ailad iaka JHADC kan thaw kino kino ki lad ki lynti ban pynmih khajna iaka Council.
Katkum ba la kdew ha ka Sixth scheduled ha ka para 12 a ka constitution kong ka Right kala kdew shai ba lait noh tang kano kano ka ain kaba iatynkhuh ne iasriem bad ka ain jong ka jylla,ki Autonomous Council ki lah ban thaw kino kino ki ain kiba lah ban wan rah iaki jingmyntoi bad ka roi ka par, hynrei kaba sngewsih ha ri lum Jaintia ka long ba u nongialam ka Executive Committee ym shem la leh ia la ka kam ram hynrei la shu long si samkhmut ha khmat ki myntri ka sorkar jylla bad ym sngewthuh iaka bor ba la bynshet ha u.
Kum ban shu pynkynmaw ba ha ka 2 tarik July 2008 ka Executive Committee kala rai ban ai NOC ia kawei ka karkhana dewbilat da kaba buh kyndon ba kane ka company ka happy siew khajna sha ka Council ia ki mar baka pynmih ne ki finished products,hynrei kaba sngewlynngoh pat ha kine ki sngi ba ym don officials records ba ki kharkhana dewbilat ki siew khajna sha ka JHADC ia kino kino ki mar baka pynmih ne finished products bad haka juh ka por ki kyndon bala buh daka council ki iapher kawei ka company na kawei pat.
Kane ka long ka daw tynrai jong ka jingbym iohi jngai ki nongialam barim bad haduh kine ki sngi ki nongialam ba thymmai ruh ki shu iabud tynneng ia ki jinglehthurmur jong kiba mynshwa shuh shuh lah ban kdew ruh ba dang ha kine ki snem ba la leit ka JHADC ka la pynieng artylli ki khyrdop lum khajna ha ka kyrteng ban peitngor ia ki Kali bar jylla, ki bym biang ia ki kot ki sla kum ka trading license bad kiwei, hynrei ka la paw tyngkrein ba ki dei tang ki khyrdop lum pisa jong ki katto katne ngut ki MDC’s kiba don ha ka bor kiba pyrkhat tang ialade khlem da pyrkhat iaka lawei ka Council.
Shuh shuh na ka liang ka FACT ka la ong ba shen ngin sa sei madan iabaroh ki jingjyrsih ha shwa ka JHADC kan ngam jyllop.
Ka long kaei kaei kaba sngewsih ban pyrkhat ba bun ki Samla khristan ha kine ki sngi ki sngewtynnad bha ia lade ban thoh lane dro ia ki Tattoo ki ba pher ba pher ha la ka met jong ki, kiba bun hi kiba leh ia kane la ka long ki Samla Shynrang ne Samla Kynthei.
Ngam tip kaei ka daw kaba pynlong ia ki ban dro dur dro dar ia lade la ka long ha ka met ne ha ki kti wat ha ka dur khmat jong ki, hato iohnong aiu ban pynkylla dur noh wat ia ka dur ba la ai kyrpang U Blei.
Lehse ha kiwei kiwei ki Samla ki bym pat long khristan ki lah ban long kaba dei ne ka bymdei ban dro tattoo ha ki met, hynrei ha ki Samla khristan hi kane ka long kaba bakla shibun eh.
Haba nga pyshang ban ia kren bad ki samla ba dro dur tattoo don kiba kylli ia nga ba kam leilei em sa ia rat ka doh kaba khamtam lane kham kor ka dei ka mynsiem? Nga shu jubab lyngkot ha khmat jong phi ka long: Hato phi hun mo ban shong ban sah ha ka iing kaba pei u slap? Ka jingthoh dur thoh dar ia lade kam iapher na ka ba shong ba sah ha ka iing ba jaw slap.
Ka iing ba jaw slap ka pei tang ka tnum ka ba long ka met ba tap na jrong hynrei ym long shuh pat ban shong ban sah haba slap, kumta lada ka doh jong phi ka jaboh kan jia aiu iaka mynsiem kaba shong hapoh?Ki tattoo jong phi kiba phi la shu thep beit ha doh lyngba ki thied snam kine ki ktah ruh wat ia ka koit khiah jong phi ruh, kiba bun ki briew ki thaw stad hi da lade ia lade ki kylla ban ioh pat ki jingpang ba khyllah khyllah.
Hynrei bunsien ki Samla khristan jong ngi pat ki sngewbiang sngewbit ki sngew ba ki im ha kane ka juk shai ba ia beh sha ka standard, kumta ki thoh dur thoh dar ban pynkylla dur ia lade bun rukom, ka jingthoh tattoo hi ha ki Samla khristan kam don jingmut hynrei ka shu pyntad dor kai ia ka longrynieng bad pynthohbria kai ia ka jingim jong phi.
ka ktien U Blei ka ong: 2Korinth 4:4 Ha kiba u blei jong kane ka pyrthei u la pynmatlah noh ïa ki jingmut kita kibym ngeit, khnang ba ka jingshai ka gospel ka burom U Khrist, uba long ka dur U Blei, kan ym tyngshain ha ki.
Hynrei maphi phim long ha ka doh hynrei ha U Mynsiem.
(Rome 8:9-10)Phim tip ba ki met jong phi ki long ki dkhot U Khrist? (2Kor 6:15)Phi phim tip ba phi long ka iingshong U Blei, bad ba U Mynsiem U Blei u shong sah hapoh jong phi? Hato phim tip ba kata ka met jong phi ka long ka iingshong U Mynsiem Bakhuid uba hapoh jong phi, ïa uba phi la ïoh na U Blei, bad ba phim long la ki jong hi? (1Korinth 3:16; 6:19)Kumta kum ki Samla khristan ngi la long ki nongbud jong u Jisu Khrist ngi dei ban bad ialeh pyrshah bad ba ngin kiar na kine ki jingleh ba pynshukor noh u soitan ia ka jingim jong phi ko ki Samla baieit, Hato phim tip ba ka dur ka jong phi dei ka dur ba syriem ia U Blei.
U Blei u la ong ruh, To ngin ïathaw ïa u briew ha ka dur jong ngi, katba kum ka jingsyriem jong ngi hi.
(Jen 1:26) Kumta la kha ia phi ha ka jinglong bym thohbria eiei ba khuid ba suba balei pat phin pynthoh bria ia kane ka dur ka dar jong phi? To khmih bha te kumno phi iaid ym kum ki ba stad, hynrei kum ki ba stad.
Don ka lynti kaba imat kumba ka beit ia u briew, hynrei kaba kut jong ka long ka jingiap.
Wat pynsyriem ryngkat ialade bad kane ka pyrthei…(Rom 12:2).
Shillong:Ka kyrwoh na ka ophis treikam u Chief Secretary (CS) ka jylla mynta ka sngi ka la maham tyngeh ia kiba pynkhein ia ki kyndon ka tnat ka koit ka khiah ka jylla.
Ka kyrwoh naka ophis treikam u CS, la pynpaw ba bun ki briew kim burom iaki kyndon ka tnat ka koit ka khiah ka jylla mynta ka sngi haki dukan kyiad, namar kane ka hukum naka ophis u CS kala dawa baki trai dukan kyiad kidei ban pyn sngewthuh iaki paidbah ban burom ia ki kyndon hapoh dukan ne shabar dukan.
Ka kyrwoh kala kyntu ruh iaki paidbah ba kidei ban phong iaki jing iada shyntur lane ki ‘Mask’ haba ki ieng ban thied kyiad bad lada lap iaki ba pynkhein iaka kyndon ka tnat ka koit ka khiah yn pyngat IPC 269 kynthup iaki trai dukan bad ki paidbah ba pynkhein iaki kyndon.
Shillong:U bah Banshai Marbaniang u ba dei u ba trei mon sngewbha mynta ka sngi u la thoh shithi sha u myntri rangbah ka jylla u Conrad K Sangma ban pynpaw halor ka jingeh ki nonghikai kiba khlem ioh tulop hadien bala khanglut ki skul namar ka jing pang ‘corona virus’.
U bah Banshai Marbaniang u la ong ba bun ki nonghikai skul shimet bad ki skul niam kum ha kane ka por ki ia kynduh bun ki jingeh khamtam haba dei bad ka jing duh tulop namar ba ki skul ki la khanglut namar ba don ka jing pakhang shnong lane ka ‘Lockdown’ ha baroh ka ri India.
U la pynpaw ruh ba hadien ba ka sorkar India ka pynmih ia ka hukum ba ym dei ban phah siew bai skul iaki khynnah haka por ba don ka ‘lockdown’, bun ki nonghikai naki skul shimet kila duh iaka tulop jong ki.
Haba dei bad kane u Bah Banshai Marbaniang u la pynpaw ba bun ki skul ki shem jing jynjar ban pynbiang iaka tulop ki nonghikai namar ka jing bym siew bai skul ki kmie ki kpa ki khynnah skul.
U bah Banshai Marbaniang u la kyntu ia ka sorkar lyngba u myntri rangbah ka jylla ban phai khmat lang sha ki skul shimet ha badei bad ka jing pynbiang tulop iaki nonghikai kum ha kane ka por.
Nalor kane u bah Banshai Marbaniang u la ai ka jing iaroh sha ka sorkar Meghalaya kaba la lah ban leh katba lah ban pynbiang ka jing iada iaki paidbah naka jing pang ‘corona virus’ bad haba kala lah ruh ban mang tyngka sha ki MLA bad MDC naka bynta ban ai jing iarap sha ki paidbah kum ha kane ka por.
Nga sngew iahap ia Kane ka jingthoh.
Namar Kam long kaba suk ia ki nonghikai skul shimet ba kin ymioh ia ka tulop.
Bun naki kiba shu im ja nangne,haba Kum Kane ka por shaei kin phai.
Nga kyrpad ia ka sorkar ba sngewbha bakan shim khia halor Kane ka phang.
Nongpoh: Myn hynnin ka sngi ki Nongialam ka Balang Presbyterian Nongjri Umsning, kaba kynthup naduh ki Tymmen Basan bad ki Rangbah Balang, ki la leit ban noh synniang T.
35 hajar CM Relief Fund, kata da kaba ki leit ban aiti lyngba ka Kong RM Kurbah, Deputy Comissioner ka Ri Bhoi District.
Ia katei ka jingleit noh synniang ki nong ialam ka Balang Nongjri, la synranlang da u Bah Charles Marngar, MDC ka Mawhati, lem bad kiwei ki riew rangbah.
Kitei ki nongialam Balang Presbyterian Nongjri, ki la ong ba ka nongrim kaba la pynlong ia ki ban leit noh synniang sha katei ka CM Relief Fund, ka long kum shibynta ban iarap lem ia ka sorkar, khnang ba ka sorkar kan ioh pat ban iarap ia kito ki briew kiba duk bad kiba donkam shisha ban ioh ia ka jingiarap.
Shillong: Myn hynnin ka sngi u myntri ka tnat ka koit ka khiah ka jylla u bah A.
L Hek u la plie paidbah ia ki dawai sait kti lane ki ‘Hand Sanitizers’ kiba la shna hi hapoh ka Directorate of Health Services (Research), Pasteur Institute kaba don hapoh Lawmali, Shillong haka jing ia don lang ka Secretary ka tnat ka koit ka khiah ka M.
N.
Nampui, u Medical Superintendent ka Ganesh Das MCH Hospital u Dr.
N.
Wanswett, u Director ka DHS u Dr.
A.
War lem bad ki ophisar ka tnat ka koit ka khiah ka jylla.
Haba kren bad ki lad pathai khubor u myntri ka tnat ka koit ka khiah u la ong ba kum ha kane ka por ba don ka jing pang ‘corona virus’ ka long kaba kongsan eh iaka sorkar ne iaki riew paidbah ban wad ki lad lynti naka bynta ban iakhun pyrshah ia u khniang COVID-19.
“Ka jing thmu ban shna iaki dawai ban iakhun pyrshah ka jing pur ka jing pang’corona virus’ kadei naka bynta ban sam sha baroh ki nong trei ka tnat ka koit ka khiah lem bad iaki riew paidbah kiba don hapdeng ka jing iakhun pyrshah ia u khniang COVID-19″ la bynrap u bah A.
L Hek.
U bah A.
L Hek u la iathuh ruh ba ka rukom ban shna ia u dawai ban sait kti lane ki ‘Hand Sanitizers’ kadei katkum bala btah ka WHO.
Haka juh ka por u myntri ka tnat ka koit ka khiah ka jylla u la leit ruh ban jurip iaki jaka bala buh kyrpang naka bynta kito kiba shah ‘quanrantine’ hapoh ka Ganesh Das Hospital.
Shillong:U symbud myntri rangbah ka jylla u bah Prestone Tynsong mynta ka sngi u la ong ba ka sorkar Meghalaya kam pat don rai ban plie iaki jaka pule hapoh ka jylla.
U bah Prestone Tynsong u la ong ba ka sorkar kynthup ia ka tnat pule puthi ka jylla kam pat lah ban shim iaka rai namar ka sorkar India kala pynbna ban pynjari iaka jing pakhang shnong lane ka ‘Lockdown’ ha baroh ka ri India haduh 17 tarik jymmang 2020.
“Namar ba ka sorkar India kala pynjari biang iaka jing pakhang shnong lane ka ‘Lockdown’ ha baroh ka ri India haduh 17 tarik jymmang 2020, ka sorkar Meghalaya kam pat don ka jing thmu ban plie biang iaki jaka pule hapoh ka jylla" la bynrap u bah Prestone Tynsong.
Kumban shu pynkynmaw dang shen ka KSU, FKJGP, HNYF lem bad kiwei ki riew paidbah ba trei mon sngewbha ki la kyntu iaka sorkar Meghalaya ba kam dei ban kyrkieh ban plie biang iaki jaka pule hapoh ka jylla kum shi bynta ban tehlakam iaka jing pur ka jing pang ‘corona virus’ hapoh ka jylla.
U symbud myntri rangbah ka jylla u bah Prestone Tynsong u la ong ruh ba naka liang u myntri ka tnat pule puthi ka jylla u bah Lahkmen Rymbui lem bad ki ophisar ka tnat pule ka jylla ki dang wad ki lad ki lynti kumno ban sdang plie biang iaki jaka pule hapoh ka jylla ryngkat ka jing iatreilang bad ki nong pyniaid skul lane ki School Managing Committees (SMC).
Shillong:Ka Khasi Students Union (KSU) myn hynnin ka sngi, ka la thoh sha u myntri rangbah ka jylla u Conrad K Sangma haba dei bad ka jing iaid beit ka sorkar ban pyndonkam iaki tiar Rapid Diagnostic Test (RDT) naka bynta ban eksamin ban lap iaka jing pang ‘corona virus’.
Ka shithi sha u myntri rangbah ka jylla Meghalaya lyngba ka president ka KSU Delhi Unit ka samla Marbiang Khongwir, ka KSU ka la kyntu ba ka sorkar Megha laya ka dei ban sangeh noh ban pyndonkam da ki ‘Reverse transcription Polymerase Chain Reaction’ (RT-PCR) naka bynta ban ‘screen’ ia ki paidbah ba wanphai na ki jaka ba jur bha ka jing pang’corona virus’ lane ki ‘red zone’ ha shwa ba kin rung shapoh Meghalaya.
Ka samla Marbiang Khongwir ka la ong ruh ba ka kamram jong ki tiar ‘RDT kits’ ka long ban tip halor ka jingkhlain bor jong katei ka khlam COVID-19 bad kam dei satia ban lap ia kito kiba dang shu sdang ne kiba dang shu ioh jing pang ‘corona virus’ ne em.
Nalor kane ka KSU, kala kyntu ruh iaka sorkar ban kyntu iaki dorbar shnong ban pynthikna ba ki samla ka jylla kim nym shah niew bein hadien baki la wanphai sha la ing hapoh Meghalaya.
Ka seng ka kyntu ruh iaka sorkar ban shim ka jing kit khlieh baki samla ba wanphai sha Meghalaya kidei ban bud ryntih ia ki kyndon ka tnat ka koit ka khiah.
New Delhi: Ka tnat ka koit ka khiah ka sorkar India, ka ai jingkhein ba kiba ioh pang coronavirus ha India, ki la poi sha ka  46,433 ngut bad ki don mynta 32,138 kiba dang ioh pang bad sa  12,726 ngut kiba la ioh jingkoit bad sa 1,568 kiba iap.
Ha United States, ka jingiap na ka jingpang coronavirus, ka kiew da 1,015 ngut ha ki 24 kynta ba ladep bad kane ka dei ka jingiap kaba duna tam ha katei ka Ri.
Ka jingiap ha ka pyrthei, ka long 2.
5 lak ngut bad kito kiba ioh ia katei ka jingpang, ki long 36lak, ong ka khubor jong ka  Johns Hopkins University mynta ka step, ha kaba ha United States, kiba iap, ki long 67,000ngut.
Ha Pakistan, ki don 694gut kiba ioh jingpang thymmai bad baroh kiba ioh pang, ki la poi sha ka  20,884 ngut bad sa 476 ngut kiba iap.
La iathuh ba kiba ioh pang ha Punjab, ki long  7,646, ha Sindh 7,882, ha Khyber-Pakhtunkhwa 3,288, ha Balochistan 1,218, ha Islamabad 415, ha Gilgit-Baltistan 364 bad ha Pakistan-occupied Kashmir 71.
Ha Maharashtra, ki don 771 ngut kiba ioh jingpang thymmai bad sa 35 ngut kiba iap ha ki 24 kynta ba ladep.
Baroh kiba ioh pang ha Maharashtra, ki la poi sha ka  14,541 bad kiba iap ki long  583 ngut bad tang ha Mumbai, kiba ioh pang ki don  9,310ngut.
Shillong: Mynta ka sngi, ka Kynthuplang village organisation Mawlong Nongtluh umden, Umling Block Ribhoi District kaba peit ia ki 13tylli ki self Help Group kiba hap hapoh ka Mawlong Area,  ka la  sam ia u phan mar 10kilo sha ki 131 tam ki long ing kiba duna ka ioh ka kot ka kamai kajih.
Kane ka Village organisation, wat la ka long kaba dang lung ha ka rta hynrei ka kloi ban kner ki jingiarap katba ka lah ei.
Ka kong Ridian syiem president jong ka organisation secy kong Patricia Marsing ha ka jing don ryngkat ki members baroh Rangbah shnong Mr Hobar Langi, Secretary shnong Bah Shanbor syiem ki Asha jong ka shnong ki la ai jingkren katto katne sha ki para Nongshong shnong ba ki dei ban lehkhuid bad bud ryntih ia ka jingbthah ka sorkar khamtam ban ia shong jngai (social distancing) iwei ia iwei ban lait na covid19.
Shillong: Ka KSU Mawlai Circle ha ka 2tarik Jymmang 2020, ka la leit ban iarap sa sha ka Shnong Mawkynroh Umshing kaba don syndah bad ka Skul bah NEHU.
Ia ka jingialang ba lyngkot, la ioh ban pynlong ha phyllaw Ïing jong U Rangbah Shnong ha kaba la iadon lang naduh ki Nongkitkam shnong kiba kynthup ia u Nongaibuit jong ka Shnong,Rangbah Shnong bad kiwei de ki Nongkitkam, ha kaba la pynïaid da u Samla John Kyrshan Hahshah uba dei u President jong ka KSU Mawkynroh Umshing Unit.
Na ka liang ka shnong la ioh ia ka jingkren na u nongaibuit jong katei ka Shnong uba la pdiang sngewbha ia ki nongialam ka Circle naduh u President Samla Biangbor L.
Paliar, General Secretary Samla Rapborlang Nongrum bad kumjuh ia kiwei pat ki Nongialam kiba lawan lang na ka Circle bad naki Unit bapher bapher bad khamtam eh ia katei ka Unit kaba don ha shnong jong ki kaba la lah ban leh ia kane ka kam isynei ha kaba kila kloi ban ai lang ka kti ka mon ka kti ka diang ia kito ki Longïing kiba ia kynduh iaka jingeh haba kum kane ka por.
Ha shwa ban pynkut iaka jingialang bad ban sam iaki marbam kiba kynthup ia u Kham,u Dai,Umphniang bam,u Phan,Shini bad Slasha la ioh iaka jingkren na u samla Rapborlang Nongrum General Secretary jong ka KSU Mawlai Circle uba la batai ba kane ka jingsam iaki marbam mardih ym shim la leh tang hangne ha Mawlai ne ha Shillong hynrei naka liang ka Sengkmie kala bthah ia baroh ki Unit,Circle bad District Unit ba kin peitngor ba kawei ruh ka Longïing ha kane ka Bri U Hynniewtrep kam dei ban kynduh iaka iapthngan ne ka thiah jingit khlem bam ha kum kane ka por ba ka don ka lockdown.
Agartala: Ki la don sa 13 ngut kiba dang shu ioh ia ka jingpang Covid-19 ha katei ka Jylla, ong U Biplab Kumar Dev, myntri rangbah ka Jylla.
Lyngba katei ka jingjia, kumta kiba ioh pang Covid-19 ha katei ka Jylla, ki la poi sha ka 29ngut, kiba kynthup ia 2 ngut ki khynnah rit.
Kiba dang shah sumar, ki long 27 ngut bad kiba la jem noh, ki long 2ngut.
La iathuh ba kitei kiba ioh ia katei ka jingpang, ki dei lyngba ka jing ia bit na ki 12 ngut ki shipai BSF kiba ioh ia katei ka jingpang iabit na ka kut, kaba ki ia sah lang bad kiwei pat ki para shipai, ong U U Ratan Lal Nath, myntri ka pule puthi ka sorkar Tripura bad kitei baroh, ki dei na ka ktem jong ki shipai BSF ha Ambassa.
Shillong: La thoh ha ka facebook peij jong u myntri rangbah, ba ka pisa kaba la ioh lum na ka  Meghalaya Chief Ministers Relief Fund, haduh ka 4tarik Jymmang 2020, ha ka por 9.
12 baje mynmiet, ka long  T.
7,95,11,498.
Ka jinglut ka long T.
4.
5 klur ban thied 25 tylli ki Ambulance ia ka NHM bad ka pisa kaba sah mynta ka long T.
3,45,11,498.
“Sngew dei ban ai khublei ia baroh kiba la ia noh synniang" ong shuh katei ka jingthoh jong U Conrad Sangma.
Lah ban pynkynmaw ba ia kitei ki 25 tylli ki ambulance, la thied da ka sorkar Jylla na ka sorkar Uttar Pradesh, ha kaba la iathuh, ba kitei ki dei ki kali rim.
Shillong: Ki seng kiba na  East Jaintia Hills District, kiba kynthup ki seng dewiong bad ki seng treimon sngewbha, Ka Synjuk Ki Waheh shnong ki la  pynpaw ka jingpyrshah jur ia ka jing wan rah ia u dewiong na bar jylla kum na Assam bad na kiwei kiwei ki Jylla namar ka jing ioh wan jong ki trock na bar jylla ka buh jingma ia ka koit ka khiah jong  ki paidbah ka East Jaintia Hills District, bad ka jylla hi baroh kawei ha kum kane ka por ba don ka Jingpang khlam.
Na ka liang kine ki seng ki la pynpaw ba ki pyrshah jur ia ka order ba la pynmih da ka sorkar ban wanrah ia u dewiong na Assam sha East Jainta Hills District (katkum ka order No EJHD/GEN-7/COVID-19/2020/Pt-I/Vol-II/5 1/dated Khliehriat the 20/04/2020 (Deputy Commissioner and No Com/Trans/WB Policy/135/2018/54 dated Shillong,the 30/4/2020 (Commissioner of Transport).
Ki Khynnah skul bad ki nongtrei kiba don shabar kane ka jylla ym pat shym la ailad ia ki ba kin wan phai iing,katba ia u dewiong pat la ailad ban wanrah bad kane ka bym sngew iahap lano lano ruh.
Kitei ki seng, ki ong shuh shuh ba  ka Assam ka dei ka COVID-19 Hotspot ha North Eastern Region bad kumno yn wanrah ia u dewiong (Coal) na kane ka jaka shapoh ka Jylla, ha kum kane ka por ba don jingma.
Na ka liang ki ne ki seng ki la buh ia ka jing kyrpad ban sangeh shi syndon ia kane ka jing wanrah ia u dewiong na Assam bad na kiwei kiwei ki jylla.
Ki la buh ruh ka jingkyrpad ia ka sorkar ba kan pynbor ia ka sorkar pdeng ban leh Auction noh ia u dewiong uba don mynta 32 lak ton uba don hapoh ka jylla ban ia kaba wanrah na bar jylla.
Kane ka dei ka iap ka im bad ka koit ka khiah jong ki paidbah bad ka kamai kajih jong ki trai jylla.
Kine ki seng ki la ong ruh ba lada ka sorkar kam sngap, kim ban se ban pynlong da ka jingiakhih paidbah wat hapdeng kane ka Lockdown kaba na ka daw u CovID-19.
Kane ka long kat kum ka kyrwoh na u bah Satly Ryngkhlem, President Synjuk Wahehshnong East Jaintia Hills District, u bah Joiniwell Pyrtuh, President,Jaintia Coal Minner and Dealer Association,u bah Hambertus Nongtdu, President East Jaintia Coal Supplier Association, u bah HelpingPhawa, Presidrent Jaintia Amalgamated Redressal Forum, u bah Albinus Lamurong, President Meghalaya People Labour union Jaintia Hills District Committee.
Nongpoh: Ka riew tymmen na ka shnong Ampata, kaba la ioh ia u khniang jingpang COVID-19, ka don mynta ha ka jing sumar jong ka sorkar Assam, namar katei ka shnong kaba don ha Ri Bhoi Sepngi, ka dei ka shnong kaba don ha khappud ka Meghalaya bad Assam.
La sngewthuh ba ka nongrim hi kaba la pynlong ia ka Assam ba kan shimti noh ia katei ka riew tymmen ban sumar, ka dei namar ba ka shnong Ampata, ka dei ka shnong kaba don bun tylli ki dong bad kaba don ha khappud, kumta katei ka Dong kaba sah da katei ka riew tymmen ka la hap sha Assam bad kaba la pynlong ia ki bor sorkar ka Assam, ba kin shimti ia ka ban peit ia ka koit ka khiah jong ka.
Lah ruh ban kdew hangne, ba dang hynnin ka miet ka District Magistrate jong ka Ri Bhoi, ka la pynmih syndon ia ka hukum ban pynhap (Containment Zone) bad ruh da ka kyndon 144 CrPC ha ki shnong ba marjan bad katei ka shnong ba sah katei ka Riew tymmen, ha kaba ka Umshru, Sakunijira bad Halher, ki la shah pynhap ha ka Containment Zone, ne ki shnong kiba ym long ban rung ban mih.
Ka Kong RM Kurbah, DM ka Ri Bhoi, ka la iathuh ruh ba ia katei hukum ba la pynhap Containment Zone ha kitei ki 3 tylli ki shnong la weng noh, hynrei watla katta ka jingwad bniah ia kito ki briew kiba ia leit ia wan sha ka shnong Ampata bad ruh kiba kynduh ia katei ka riew tymmen ne ia kiba ha iing, kan dang iaid beit shakhmat.
Nalor ka jingweng ia ka hukum ba shah pynhap Containment Zone ha ki shnong ba iajan bad ka Ampata, ka DM jong ka Ri Bhoi, ka la weng ruh ia ka hukum Containment Zone ha ki shnong ba iajan bad ka Umsamlem, watla katta na bynta jong kito kiba ha iing ne kiba iajan bad kito kiba la ioh ia u COVID-19, ym pat sha ia ki ba kin leit shano shano ruh.
Ka jingweng noh ia ka hukum ban pynhap Containment Zone ia kito ki shnong kiba iajan bad kito ki shnong ba don kiba ioh COVID-19, ka dei hadien ba la ioh jingtip ba ki la don shibun ki paidbah, kiba shem jingeh hadien ba ki la shah pynhap Containment Zone, hynrei ka jingweng ia ka Containment Zone kan treikam tang ia ki paidbah ha shnong, ym ia kito kiba ha iing ne kiba iajan bad kito kiba ioh ia u COVID-19.
Shillong: U symbud myntri rang bah ka jylla, u bah Prestone Tynsong, u  iathuh ba halor ka rai ban plie noh ia ki Hotel,restaurant bad ki jaka jngoh kai; ka sorkar jylla kan hap ban iamir jingmut bha shuwa  bad ki Deputy Commissioner.
Haba ia kren bad ki lad pathai khubor, u la iathuh ba halor kane ka bynta, ka sorkar jylla ka la dep ban phah ka jingbthah ia baroh ki Deputy Commissioner jong ki District baroh ban iamir jingmut bad ki nongialam shnong bad ka rai ban plie noh yn sa rai yn da la ioh lut ki jingpynsngew  lang na baroh.
Halor ka rai ban plie noh ia ki dukan ba don ha  iewduh u bah Prestone, u la iathuh ba la shai ka sngi u symbud myntri rangbah, u minister ba dei peit ia ka koit ka khiah, u CEM ka KHADC bad u Syiem ka Hima Mylliem kin sa leit ban jurip ia ka iewduh bad ka rai ban plie kan long hadien ka jing leit jurip.
Na ka liang u bah Prestone Tynsong, u la iathuh ba ka jingiarung ia mih ha pdeng ki jylla ka sorkar jylla kan ym pat shah haduh da kut u bnai jylliew.
Shillong: Ka sorkar jylla mynta ka sngi, ka la shim ia ka rai ban shah plie ia ki jaka mane Blei tang na ka bynta kito kiba kwah ban iathoh shong kurim, ha ki iingmane.
Kane ka rai ba ka sorkar jylla ka la shim, ka long hadien ka jingkyrpad jong ki jait niam bapher bapher ban shah ia ka jinglehniam shongkurim ban pyndep hapoh ki jaka mane Blei.
Haba iakren bad ki lad pathai khubor, u Symbud myntri rang bah ka jylla, u bah Prestone Tynsong, mynta ka sngi u la iathuh ba hadien ka jingiamir jingmut  jong ka sorkar jylla bad ki  nongialam niam bapher bapher, la rai ban ym pat shah ban plie ia ki jaka mane Blei, hynrei yn shah tang ia ki jinglehniam ki ba iadei bad ka shongkurim.
U bah Prestone u la bthah ba ki nongialam niam bapher bapher kiba kwah ban leh niam iathoh shong kurim ha ki ing mane ki dei ban pan jingbit shuwa na ki Deputy Commissioner jong ki District jong ki.
U bah Prestone u la iathuh ruh ba ha kane ka jinglehniam iathoh shongkurim ha ki jaka mane Blei ka sorkar jylla kan sa phah ia ki kyndon ba la pynmih da ka tnad ka koit ka khiah bad ki dei ban bud pyrkhing ia ki ne ki kyndon.
Shillong: U Symbud myntri rangbah ka jylla, U Bah Prestone Tynsong, u la ong ba lada bah Adelbert Nongrum u ba long u MLA jong ka North Shillong u kwah ban mih noh na ka kynhun jong ka Meghalaya Democratic Alliance (MDA) ruh kam lei lei.
U Bah Prestone u nongialam ka party NPP, u la ong ba u Bah Adelbert u la dei u nongmih khmat paidbah u la dei ban sngewthuh hi.
La iathuh ba na ka liang jong u bah Prestone, u la dep ban ia kren ia u MLA North Shillong mynta ka sngi.
U la iathuh ruh ba ka rai ban pynieng ia u Dr W Kharlukhi, kum u kyrtong MP sha Rajya Sabha kam dei ka rai shimet jongno jongno, hynrei ka dei ka rai jong ka kynhun MDA hi baroh kawei.
U la ong ruh ba u long u lamphang jong ka committee ha kaba baroh ki kynhun jong ka sorkar MDA ki la ia don lang bad shim ia kawei ka rai ban pynieng kyrtong ia u Dr Kharlukhi.
La iathuh ruh ba ka jingialang jong ka kynhun MDA, kan long ha ka 17 tarik mynta u bnai ban ia kren ia kane ka kam ilekshon MP sha Rajya Sabbha ka ban long ha ka 19 tarik mynta u bnai.
Nongpoh: Uwei u riew rangbah na Ri Bhoi, u la leit ban ialam sha Civil Hospital Shillong ia uwei briew ba dang shu wan na Kerela, kata hadien ba u la ioh jingtip ba utei u briew na Kerela, u khlem iaid lyngba ka Screening Test kaba don ha 13mer, Ri Bhoi District.
Utei u rangbah uba la leit ban ialam Hospital ia utei u bar Jylla ba dang shu wanphai na Kerela, u dei u Bah Bah Active Pator, uba dei ruh u President ka RBYF, Western Zone, ha kaba katkum ka jingiathuh jong u la ong ba ka daw kaba la pynlong ia u ban leit ialam ia utei u briew sha Civil Hospital, ka dei hadien ba u la ioh ban iakren bad u, namar katkum ka jingiathuh da utei uba briew, u la ong ba u khlem iaid lyngba katei Screening kaba don ha 13mer.
U Bah Active Pator, u la ong ba u la kylli ia ka jaka sah jong u bad ka kam kaba u trei ha Kerela, ha kaba katkum ka jingiathuh da utei u bar jylla, la ong ba u sah ha ka shnong Balat, kaba hap hapoh ka Ranikor Civil Sub-Division, hynrei u la leit trei sha Kerela, na ka bynta ban trei ha kawei ka Hotel kaba don ha katei ka jylla.
“Nga la kylli ia u ba u wan da kaei na Kerela bad utei u bar jylla u la iathuh ba u wan da Rel na Kerela sha Guahati, nangta u la shim wai da kawei ka kali na Khanapara ban poi sha Byrnihat bad na Byrnihat pat u shong da ki kali kamai ban poi Nongpoh, na Nongpoh pat sha Shillong u shong da kawei ka sumo kamai, kaba la shong lang da manga ruh" ong u Bah Active Pator.
Na ka jingiathuh jong u bad haba nga la sngewthuh ba utei u briew um shem la iaid lyngba ka Screening Centre kaba don ha 13Mer, tang mar ia poi ha Shillong, nga tieng ioh ba utei u bar jylla un iaid sakma, nga la shim wai da kawei ka Taksi bad ialam beit beit ia u sha Civil Hospital Shillong, sha ka jaka ban peit halor u COVID-19, khnang ba kin ioh ban leh ia kaba donkam baroh, bynrap utei u Rangbah.
U Bah Active Pator, uba dei ruh u nongialam ka RBYF, u la ong ba kum u nongialam seng, na ka liang ka Seng, ka kyntu ia ka sorkar ba ka dei ban pynjur ia ka rukom pyrkhing ha katei ka Screening Centre kaba don ha 13Mer, namar na kaei kaba nga la lap mynta, kaba mut ba dang don ki briew kiba ioh ban iaid lait khlem da shah jurip ia ka koit ka khiah ha katei ka jaka kaba don ha 13Mer, u la bynrap.
Nongpoh: Hadien ba la don kawei ka riew kynthei kaba la noh ka rta na ka shnong Ampata, ka shnong kaba hap hapoh ka Jirang C&RD Block, ka la paw ba ka la ioh ia u khniang jingpang Corona Virus ne COVID-19, hynnin ka miet ka District Magistrate jong ka Ri Bhoi, ka la pynbna syndon ia ki shnong kiba marjan bad katei ka shnong ba kin hap ha ka Containment Zone.
Kitei ki shnong kiba la hap hapoh ka Containment Zone, kaba la sdang naduh ka 14 haduh ka 28 tarik mynta u bnai, ha kaba ki shnong kiba la ngat ha katei ka thup, nalor ka Ampata, kiwei pat ki shnong ba marjan kiba kynthup Umshru, Sakunijira bad Halher, ka thain Umsohbar, Warmawsaw ha khappud ka Meghalaya-Assam.
Nalorkata ha kitei ki shnong la pynjari ruh da ka kyndon 144 CrPC, kaba long ruh kum ka jingmaham ia ki paidbah ba ki dei ban mih na ki iing ki sem jong ki, lait noh tang ha ki kam kiba kyrkieh kum ha ka pang ka shitom lem bad kiwei ki kam ki bym lah ban kiar.
Ka jingpynjari ia kitei ki kyndon ain ha katei ka shnong ba la don kaba la ngat ia u COVID-19 lem bad ia ki shnong ba marjan, ka long ban tehlakam ia ka jingsaphriang stet jong u khniang jingpang COVID-19.
Kiba matlah da peit ka mut kiba don ki khmat hynrei kim iohi.
Kiba kyllut iohsngew ka mut kiba don ki shkor hynrei kim iohsngew.
Nalor kita ki don sa ki briew kiba don tang ka khlieh hynrei khlem jabieng.
Ka daw ba nga sa ong kumtei, namar ki don ki paralok facebook jong nga kiba shu comment ia bud briew ia kano kano ka jingthoh ne jingkren jongno jongno khlem da sngewthuh ia ka jingmut kaba shisha.
Don pat kiba pule ia ka jingthoh kaba jrong hynrei ki comment tang ia ka senten kaba khatduh, katba ia ka jingmut bakongsan ba don ha ka body language kim ai kano kano ka comment.
Kaba nga kham sngewthamula shuh shuh ka long haba nga share sha ki paralok ia ki jingthoh ne jingkren jong kiwei.
Ki don ki briew ki bym peit ia ka kyrteng jong u/ ka nongthoh, ki comment pynban ia uba share.
Haba nga share ia ka jingkren jongno jongno ha ka YouTube channel jong uno uno u briew, don ki briew haba kim sngewtynnad ia kata ka jingkren, ki kynthoh sniew pynban ia uba share.
Kiba kum kita ki briew ki dei kiba don ki khmat hynrei kim iohi bad kiba don ki shkor hynrei kim iohsngew.
Ha ka Gospel Concert jong ka jingiaseng samla Ri Lyngngam Presbytery ba la long ha Riangdo ha ka snem 2009, ma nga bad u bah Dmikstar Lyngdoh, ngi la ia rwai drama shaphang ‘U Nongkhrong bad u Pharisi’.
U bah Dmikstar u rwai kum u nongkhrong, nga pat nga la rwai kum u pharisi.
Don kawei ka dkhot ba nga rwai kumne:“Ha ki jingiaseng bah nga shong ha khmat ha khmat,Ani nga sngewsarong ba nga long ubastad,Ha ka jingkren subject ne ha jingkren sermon,Phin wad i’u briew bastad kat nga ym don.
"Don ki briew kiba la sngewthuh bakla bad kiba la kynthoh sniew pynban, ki da ong, “Wow! U riew sarong, u pynpaw sarong ialade, um lehraiñ.
" Kum kita ki briew ki dei kiba don tang ka khlieh hynrei khlem jabieng.
Lada ki dei kiba don jabieng, ki la dei ban sngewthuh ba ka jingrwai ka dei tang ka jingring dur ia ka jinglong jong u kynja pharasi uba sarong, ym dei uba rwai.
Kiba kum kita ki briew kim sngewthuh ruh ia ka jingmut jong ka Drama.
Ka daw ba ngam ju confirm friend kulmar ia ki briew kiba request ia nga ka long namarba ngam tip ia ki ki dei kiei.
Kumta ha shwa ban confirm nga ju peit shuwa ia ka rta jong ngi.
Namar lada ki dang khynnah, kim sngewthuh ia ki jingthoh jong ki tymmen.
Ka daw ba nga la ngiah ban share ia ki jingthoh ne jingkren jongno jongno sha ki paralok ka long ba ki don kiba iaroh ne beiñ pynban ia nga uba share.
Ha ka jingshisha, ka jingmut haba share sha ki paralok ka long tang ba kin iohi bad ia tip lang ia ka jingthoh ne jingkren.
Ban pynkut ia kane ka jingthoh, nga don khyndiat ban ai jingmut ia ki paralok jong nga, ba ha shuwa ba phin comment iano iano to da pule, da sngap bad da pyrkhat bunsien bunwat haduh ba phin sngewthuh bad ioh kem ia ka jingmut khnang ba phin lait na ka jinglehraiñ.
Jin lada phi dang leit skul te phi la thikna ban fail.
Bad phim poi shano shano ruh.
Lyngba ka facebook ngi ithuh kino kiba stad bad kino kiba bieit, kino kiba bha bad kino ki basniew, kino kiba sngewrit bad kino kiba sarong.
U Mohammad Jalal Uddin, uwei na ki nongkhaii, uba ju thied mar bha na ka kad khaii ha Tamabil ba kynthup ia  u dewiong, u maw, ula kyntait ba u ioh pang coronavirus.
Ha ka jingiakren badmynta ka sngi, na ka iing sah jongu ha Noljuri, kaba don ha khappud jong ka India bad ka Bangladesh, U Jalal Uddin, ula ong “Ngam don jingpang shit, ngam don jyrhoh eiei bad ka paw shai ba ka jingtest ka bakla".
Nangta, ula ong shuh ba ka long kaba shisha, ba u don ka jingpang  suh khriat ha ki khyndiat sngi ba ladep, hynrei, ha ki khyndiat sngi ba ladep, ula nang ioh bor bad mynta um don jingpang shuh ha ka met jongu bad u iathuh ruh ba na ka bynta ka jingtest corona, ki la leh ha ka 3tarik Jylliew 2020 bad ia ka report, ula ioh ha ka 13tarik mynta u bnai hi, ha kaba ki pynthikna, ba u don ia ka jingpang coronavirus.
Mar kumta, utei u mahajon, ula leit sha ki doktor ha Jaintiapur, namar ba um sngew thikna, halade ba un ioh ia ka jingpang khlam coronavirus bad ha ka jingleit ha katei  ka hospital sorkar ban phah peit biang, hynnin ka sngi, ki doktor, ki iathuh ba katei ka test, ka lah ban bakla bad kumta, kim shym la phah shong kyrpang satia ia u ne quarantine bad u iathuh ba naduh hynnin ka sngi, ula iaid la ieng bad ula leit sha ki ophis bapher; hynrei u iathuh ba ula phah leh biang, da kawei pat ka test, ha kaba un sa ioh ia ka jingtip kaba shai hadien lai sngi.
Ha ka por ba iakren bad U Rupang.
com, U Jalal Uddin, u iathuh shuh shuh ba u dang shu wan donkam bad mynta u don ha iing, ha kaba ma u lem bad kiwei pat kiba don ha iing, ki ia koit ia khiah bha.
Shillong:Ka Khasi Student Union  Laban ka la phah da ka jingthoh sha u bah Sanbor Shullai MLA, ban pynpaw ia ka jingpyrshah ia ka jingthmu  ban pynkylla kyrteng ia ka Zig-Zag Road kaba don ha Laban sha ka Ardhendhu Choudhuri Road khlem ka jingai jingbit jong ka dorbar shnong, Kenches Traces Oxford Rilbong.
Na ka liang seng ka pynpaw ia ka jingsngew bynniaw ia kane ka jingpynkylla kyrteng khlem da shah shkor ia ka jingkyrpad jong ka seng.
Ka seng ka la ong ba kam don ei ei pyrshah ia u MLA barim bam kwai ha dwar u Blei, hynrei kim lah ban pdiang ia kane.
La iathuh ba ka dorbar shnong ha ka jingialang kaba la long ha ka 14 tarik u Lber 2019 ka la ai jingmut ba ia kane ka surok dei ban ai ha ka kyrteng jong u Rangbah shnong ba rim u bah Dapstarlin Mawlong (bam kwai ha dwar u Blei)  u ba la ai ka jingshakri 25 snem  kum u rangbah shnong lane ha ka kyrteng jong u bah HS Lyngdoh (bam kwai ha dwar u Blei) u wei na ki nongmih khmat ba rim tam.
Haba ia dei bad kane, ka dorbar shnong bad ka seng ka la kdew ha ka shithi ba ki la ia kren bad u MLA bah Sanbor Shullai bad ha ka jingiakren u la kular ban peit ia kane, hynrei ka kylla long da khongpong pynban, la kdew ka KSU ha ka shithi mynta ka sngi.
Na ka liang ka KSU Laban ka pynpaw ia ka jingpyrshah jur halor kane,  namar  ba ka Dorbar shnong kam shem la ai kano kano ka jingbit.
Dei halor kane ba ka KSU myn hynnin ka sngi, ka la pynlong ia ka jingrah plakard ban pyrshah ia kane ka jingleh jong ka sorkar.
Haba ia dei bad kane, ka KSU ka la phah ruh ia ka shithi ban pynpaw ia ka jingsngew pyrshah jong ka ia u myntri ba dei peit  u bah Comingone Ymbon ha ka 24 tarik u Iaiong 2019 bad ka KSU ka la ioh ruh da ka jingthoh na ka dorbar shnong ha ka 15tarik u Lber ba ka shnong ka khlem ai ia ka NOC ban pynkylla ia ka kyrteng jong ka surok.
Shillong: Hadien ka jing bym ioh khaw reshon, ka shnong Nongbareh rim, kumta ka Khasi Students’ Union Nongbareh Unit kaba hap hapoh ka jingpeit jingkhmih ka KSU War Jaintia Circle, ka la leit ia kynduh ia ka SDO Supply Amlarem.
Katei ka jing ia kynduh, ka long ba katei ka shnog, kam ioh khaw la 5 bnai kata naduh u bnai January haduh u May 2020.
Ha katei ka jingiakynduh bad ka SDO Supply, la sngewthuh ba ka daw jong ka jingbym ioh khaw ration katei ka shnong ka dei namar ka jingbymshimkhia jong ki nongialam shnong ban pynbeit ia ki nongsam ban leit kit khaw rashon na ka bynta ki paidbah nongshong shnong.
Katkum ka jingiathuh jong ka SDO Supply ha ka por ba wan sam khaw ha Nongbareh Rim, ka la ong ba katkum ka rukom ka long ba lada ym don dealer hapoh shnong ban kit ia u khaw ration ia ki paidbah nongshong shnong, ka dei ka kamram jong ka shnong lyngba ka vigilance committee ban kit bad sam ia u khaw ration sha ki paidbah nongshong shnong, hynrei halor kane na ka daw ka jingbym treh jong ka shnong ka la pynlong ia ka office jong ka SDO Supply lyngba u Inspector Supply ban wan sam hi ia utei u khaw ha ka 05.
06.
20 na ka bynta 6 bnai kata naduh u bnai Kyllalyngkot haduh u Jylliew khnang ba ki paidbah kin nym kyrduh khaw khamtam ki kup shiliang sem shiliang, ong ka kyrwoh na u Secretary Unit Samla Subha Lamin.
Shillong:U Deputy Commissioner jong ka West Jaintia Hills District, u la iakynduh ia baroh  kiba pyrshah ban plie ia ka khaii na Tamabil sha Bangladesh kumba la rai da ka sorkar jylla ban sdang noh ia ka jingkhaii bar ri.
U bah Garod LSN Dykes, la iathuh ba u la ioh ia ki jingthoh na kiba bun kiba pynpaw ia ka jingsngew pyrshah jong ki, ia ka rai jong ka sorkar ban sdang noh   ia ka jingkhaii pateng na Tamabil sha Bangladesh.
Namar kiba bun ki la phah da ka jingthoh, kumta u la khot ia ki ba kin ia kynduh ha ka  sngi Nyngkong ban ia kren bad kane ka jingkhot ka long ba un sngewthuh aiu ki don ban ong namar ia ka juh ka phang ba ki pynpaw jingpyrshah.
Na ka liang jong u Deputy Commissioner, u la kren shai, ha kaba ia dei bad kane ka  rai kam  dei ha ka bor jong u ban ong phah  plie ne phah  khang, hynrei  kane ka rai ka dei jong ka sorkar, hynrei namar ba ka hap hapoh ka District jong ka West Jaintia Hills, kumta u la khot ia ki ban ia kren ha ka sngi Nyngkong.
Shillong:Ka dorbar shnong Nongjri, kaba don hapoh jong ka South West Khasi Hills District ka la pyntip paidbah ba kan ym pat shah ia ki briew kiba na bar ban leit khaii ne die jingdie hapoh Iew Nongjri, khlem da ioh jingbit na ka dorbar shnong.
U Bah Mighter N Marwein Rangbah shnong, u la ong ba ka shnong kan ym pat shah ia ki briew na bar ba kin leit khaii ne die jingdie khlem da ioh jingbit na ka dorbar shnong.
U la iathuh ruh ba ka dorbar shnong  ka la khang pyrshah ia ki bar jylla ban wan khaii ne trei hapoh jong ka shnong Nongjri baroh kawei.
Kane ka jing khang ka long namar ba kam pat don ka jingshong  shngain namar kane ka khlam COVID-19.
Na ka liang ka dorbar shnong ka la maham tyngeh ia kino kino kiba wan khaii ne trei khlem jingtip jong ka shnong  tad haduh ba ka sorkar jylla kan pynbna bad ai jingtip da kum wei pat.
Ka petrol bad ka diesel, ki la kiew dor stet shibun ha kine ki 9 sngi ba ladep bad kane ka dei ka jing pynkiewdor, na ka bynta ban pyn iahap, ia ka jingduh nong jong ki kompeni die petrol, diesel, kiba la duh kamai ha ki 82 sngi ba ladep jong ka jingkhang shnong ha kylleng ka India.
Mynta ka petrol, kan shongdor T.
76.
26 shi litar, da ka jingkiew dor kaba 48 pisa bad ka diesel, kan shongdor  74.
62 shi litar, hadien ba la pynkiewdor 59 pisa ha Delhi.
Ha ka sngi U Blei, ka dor jong ka petrol ha Delhi, ka ong T.
75.
78 shi litar, hadien ba la pynkiew 62 naia bad ka diesel, ka long T.
74.
03 shi litar, hadien ba la pynkiew 64 pisa.
Ha ka sngi saitjain ka dor jong ka petrol, ka la nang kiew da 59 naia shi litar bad ka diesel, ka kiew da 58 naia shi litar ha Delhi, hadien ba ka la nang kiew dor ha ki hynniew sngi kynthih.
Ka dor jong ka petrol, mynta kan long T.
83.
17 shi litar bad ka diesel T.
73.
21 shi litar ha  Mumbai.
Ha Chennai, ka petrol kan shongdor T.
79.
96 shi litar, katba ka diesel kan long T.
72.
69  shi litar.
Ha Kolkata, ka petrol kan long T.
78.
10 shi litar bad ka diesel kan long  T.
70.
33 shi litar.
Sa 11,502 ngut ki don kiba ioh pang covid 19 ha India, ha ki 24 kynta ba ladep.
Mynta baroh kiba ioh pang covid 19, ki long  3,32,424 ha ka Ri baroh kawei bad ki don ruh 325 ngut kiba iap ha ki 24 kynta ba ladep bad baroh kiba iap, ki la poi sha ka  9,520.
Kiba dang shah sumar, haduh mynta, ki long  153106, kiba la jem ki long  169797.
Ha Nagaland, ki don sa 9 ngut kiba dang shu ioh pang hynnin ka sngi bad baroh kiba ioh pang, ki long 177ngut ha katei ka Jylla.
Kiba dang shah sumar, ki long 89 ngut bad kiba la jem, ki long 88ngut, ong U  S Pangnyu Phom, myntri ka koit ka khiah ka sorkar Jylla.
Ha China, ka jingpang coronavirus, ka la nang kiew, ha kaba ki don sa 49 ngut kiba dang shu ioh pang thymmai.
Na kitei, la iathuh ba 10 ngut ki dei kiba wan na shabar bad 18 ngut, ki dei ki bym pyni dak lypa satia.
Sa 18 ngut, kiba ioh pang  Covid19 ha Tripura bad katei ka jylla, ka don mynta ia  1,072 ngut ki nongpang Covid.
U Biplab Kumar Deb, myntri rangbah ka Tripura, ha ka tweet jongu, hynnin ka miet, u iathuh ba kitei kiba ioh pang, ki dei kiba na  Sepahijala district bad ki dei ruh, kiba wan jingwan na shabar.
Haduh mynta, ka Tripura, ka don ia 1,072 ngut kiba don jingpang bad 756 ngut kiba dang shah sumar bad 315 ngut kiba la jem, nangta sa uwei uba iap.
Ha Mizoram, ki don sa 5ngut kiba dang shi ioh pang hynnin ka sngi bad baroh kiba ioh pang, ki la poi sha ka 117ngut.
Kiba dang shah sumar, ki don 116 ngut bad kitei ki dei ki bym pyni dak jingpang satia bad ki dei kiba dang shu wan phai na Delhi, ong ka khubor jong ka DIPR jong ka Mizoram.
Kiba pang Covid 19 ha Assam, ki la poi sha ka 4,118 ngut, da ka jingdon jong ki 69 ngut kiba dang shu ioh ia katei ka jingpang, ong ka khubor.
U Himanta Biswa Sarma, myntri ka koit ka khiah ka Assam, u iathuh ba kitei kiba ioh pang, ki dei na ki phra tylli ki District ka Assam bad kitei ki kynthup ia ka Nagaon, kaba don ia 16 ngut, ka Dhubri ia 15 ngut bad ka Kamrup ia 12 ngut.
Sa 10 ngut ki dei na Jorhat bad 6 ngut na Dhemaji District.
4 ngut kiwei pat ki dei na Udalguri, 3 ngut na  Kamrup (R) bad sa 3 ngut na  Barpeta district.
