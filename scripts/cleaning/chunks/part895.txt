Homiwell Lyngdoh.
“Ka Thymmei bad ka Nongtymmen ka Thoh Khasi" bad “Ka Rukom Kren bad ki Jait Ktien", ba la pynmih ha ka Improved Instruction in Khasi, ha ka snem 1976.
“Ha ka Jingïadei bad ki Aiñ jong ka Shongkha Shongman katkum ka Indian Christian Marriage Act bad Indian Divorce Act".
Ha ka jingpule ïa ka Theology, u Rev.
Ïarington Kharkongngor, u la don kti ha kaba kyntiew ïa ka na ka kyrdan B.
Th sha ka kyrdan B.
D.
College.
U long ruh mynta u dkhot jong ka Seminary’s Governing Board.
Ha ka jingïadei bad ki kam ka Balang, une u rangbah, u la ïadon bynta ban kyrshan, kdew lynti, lam lynti bad trei bad met bad mynsiem ha ka jingpynphriang ïa ka khubor ka jingieit jong U Blei.
Une u rangbah u long ruh u dkhot uba shitrhem jong ka Khasi Authors’ Society; ka Khasi Christian Literature Committee bad kiwei kiwei ki seng kiba ïadei bad ka Balang ne bad ka imlang ka sahlang.
Ka jingkhlad noh jong i Rev.
Dr.
Iarington Kharkongngor ha ka 21 tarik u ‘Naitung, 2020, kam dei ka jingduh tang ïa ka ïing ka sem, ki kur ki kha, ka Balang Presbyterian hynrei wat ïa ka jait bynriew hi baroh kawei.
Kum u ‘riewwad jingtip nga dap da ka jingburom ïa ka jingkloi jong i ban batai kumno i la sdang ban thoh ïa ka Dienshonhi bad haduh katno i la trei shitom ban pyndep ïa ka.
Ngi dem bad ngi ai nguh ïa u Blei ba u la pynmih u Khraw Pyrkhat kum i Rev.
Dr.
Iarington Kharkongngor uba la shakri met bad mynsiem ïa la ka ïing, ka Balang bad ka Ri bad ka jait bynriew.
Shillong: Ka Education cell jong ka Khasi Students’ Union lyngba kane ka kyrwoh ka ai khublei bad kitbok ia baroh ki paradoh parasnam Ka Bri u Hynñiewtrep ki ba leh bha bad ioh ban kheit ia u soh uba thiang ka jingtrei shitom ha ki examin bapher bapher, kiba kynthup ia Secondary school leaving certificate (SSLC), higher secondary school leaving certificate (HSSLC) bad kiwei.
Wat la ka jingpass ki khynnah, ha ka exam SSLC, mynta ka kynti ka kham duna, hynrei na ka liang ka seng ka kyntu ia ki paradoh parasnam kiba khlem lah ban poi sha ka thong ha ka kynti kaba mynta ba kin nym duh mynsiem, hynrei ba kin dang iai trei shitom haki snem ban dang wan.
Kum ka seng kaba dawa na ka por sha ka por na ka sorkar ban ithuh bad pynrung ia ka ktien KHASI ha ka khyrnit kaba phra (eight scheduled) jong ka riti synshar ka Ri India, kumta, lyngba kane ka kyrwoh ka sngew ban kyntu ia ki samla pule Khasi ba kin shim khlem pep ia ka sobjek Khasi kum kawei na ki sobjek; ha kane ka kynti,kumjuh ruh ki kmie ki kpa ba kin pynsngewthuh bad batai ia la ki khun ki kti halor ka jingdonkam ban nang ban thoh ban tar bad ban pynneh ia ka ktien Khasi namar “HABA IM KA KTIEN KA JAIDBYNRIEW KA IM".
Khatduh khatwai ka seng ka ai burom kyrpang ia ki samla pule baroh kiba leh bha bad wan shakhmat ha ka sobjek Khasi ha ki eksamin ba dang shu dep ban pynmih ia ka result, ong ka kyrwoh na U bah Shiningstar Kharbihkhiew, Vice Chairman Education Cell, Khasi students’ union (CEC).
Shillong: Mynta ka sngi ha ka jingiakynduh ia u Bah Lakmen Rymbui, MLA ka Amlarem constituency, la iathuh ba ki laingut kiba ioh ia u khniang jingpang COVID-19 ki dei arngut kynthei bad uwei u shynrang bad mynta ki don ha corona care centre ha Jowai.
Ha ka jingkren jong u Bah Lakmen, la iathuh ba ka District Administrator ha ryngkat ki Covid Response Team ki la iaid shakhmat ban leh ia ka contact tracing ban ioh ia ki kyrteng jong ki briew kiba la iakynduh bad kine ki laingut.
Haba kylli ia ka jingwan poi une u khniang jingpang ha kane ka jaka, u Bah Lakmen u la ong ba ia ka daw tynrai, ym pat lah ban tip, hynrei yn sa tip hadien ynda la leh ia ka contact tracing namar ba kine kiba ioh ia une u khniang jingpang kim dei kiba leit shabar,hynrei ki dei tang ki nongtrei ha ha ki jongki kam.
La iathuh shuh shuh ba ka bor District, ka la pynbna ba ia ka Almarem bad ki shong ba marjan jong ka la pynlong kum ka Containment zone haduh ban da pynbna da kawei pat khnang ba ka health department kan leh ia kaba donkam.
Na ka liang jong U Bah Lakmen Rymbui, u la kyrpad ia ki paidbah ba kin sumar hi da lade ialade namar ba ia une u khniang jingpang ym lah ban iohi, ym tip ruh naei u wan bad dei tang ki paidbah hi kiba lah ban pyniap ia une u khniang da kaba ri bad sumar bha ialade.
Nongstoin: U MLA ka Nongstoin Bah Macmillan Byrsat hynnin ka sngi u la phah jingthoh sha u Executive Engineer (EE) jong ka tnad Water Resource halor ka jingshah twa jong ki pynthor kba kiba don hapoh ka shnong Lawrapha, West Khasi Hills ban thaw ki lad ki lynti kumno ban iada na katei ka jingbam jong ka um iaki pyntha kba jong katei ka shnong.
U Sordar jong ka shnong Lawrapha u Bah Dermorstar Lyngdoh Nonglait ha ryngkat ki riew rangbah jong ka shnong ki la wan ban ud hakhmat u MLA ka thain u Bah Macmillan Byrsat ha kaba iadei bad ka jing bam jong ka wah Umnamlang ha kaba kala pynring sdot iaki pyntha kba jong katei ka shnong.
U la ong ruh ba 95% na ki nongshong shnong jong ka Lawrapha bad kiwei kiwei ki shnong kiba rep ba riang hapoh katei ka pyntha ki im naka rep ka riang ha kaba ki ioh ban pynmih ymtangu kba hynrei kiwei kiwei ki jhur ki jhep, hynrei jan man ka por lyiur ki lyngkha jong ki hapoh katei ka shnong ki la shah bamduh haka um bad ym slem lada ym don kano kano ka jingiada ki lah ban duh syndon iaki lyngkha ki risai jongki.
Kumta mar mar u MLA ha ryngkat ki riew rangbah jong ka shnong Lawrapha ki la hiar ban jurip ia katei ka jingshah ktah jong kitei ki lyngkha bad la lap iaki jingshisha.
U Bah Macmillan Byrsat u la lap ruh ba ka daw ka long ba kitei ki pynthor kim don iaki lad jingiada kiba biang ban lait na ka jingtwa bad ka jingshah bam ha katei ka um, kumta haka sngi nyngkong jong ka taiew u MLA ka Nongstoin u la ai jingthoh sha u Executive Engineer (EE) jong ka tnad Water Resource ba un shimkhia ban thaw ki lad ki lynti ban iada ia kitei ki pyntha kba khnang ba kan iarap iaki paitbah nongrep jong katei ka thain.
Ka jing jop ia kane ka khlam Ka don ha phi ha nga hi bad wat sngew sheptieng wat sngew khuslai lymne wat sngew lyngngoh ia kine kiei kiei baroh ki ba la jia ha kane ka pyrthei lada Ka jing ia tylli Ka jong nga jong phi ban bud kat kum Ka kyndon ba la buh Ka sorkar ngin lah ban jop bad ban iada na kane ka khlam bad da ka jing ieid bad ka jing ia sngew lam para briew Kan wan rah ia ka jing jop Ka ba khraw ia ngi baroh lang ki Khun bynriew Ka pyrthei bad Ka jing iada Ka ba khraw tam ia ngi ka long ka jing duwai Ka jong ngi ba u Blei un ioh sngew ia Ka jingud Ka jing kyrpad Ka jong ngi ha man la ki sngi ki por baroh to wat klet ban duwai namar Ka jing duwai Ka long Ka dawai jong Ka jingim ia ngi ki briew baroh da ka bor ka jing ngeit bad Ka jing ia ieid bad ka jing ia tylli lang ia Ka babha ngin jop ia kane ka khlam Coronavirus.
Ka Assam, ka don mynta ha ka kordit kaba jur shi katdei bad katei ka dei na ka daw jong ka khlam covid 19 bad nangta sa na ka jingshlei um, kaba da jur tasam ha une u snem.
Ka elekshon ha Assam, kan long ha u snem u ban wan bad la iathuh ba mynta, ka la sdang paw pyrthei, kawei ka seng sain pyrthei bad kata ka dei ka  Anchalik Gana Morcha bad la iathuh ba katei ka seng sain pyrthei, kan mih madan ha ka elekshon ban sa wan, ha kaba yn ialam ia katei ka seng, da uwei u nongthoh khubor, uba dei ruh u dkhot ka Rajya Sabbha, U  Ajit Kumar Bhuyan bad nangta, u nongialam barim ka BJP, U Prodyut Bora, bad nangta u nongialam ka  Liberal Democratic Party (LDP).
Ka jingmih pyrthei jong katei ka seng, la iathuh ba ka dei na ka bynta ka jingmih jong u paidlang ba bun jong ka Assam, ban iakhun pyrshah ia ka ain Citizenship Amendment Act (CAA), kaba ka sorkar India, ka la rai ban pyntrei kam ha ka Jylla Assam bad sha ki bynta jong ka dong shatei lam mihngi hi baroh kawei.
Shillong: Ka pang khlam coronavirus, ka la nang kiew shuh ha ka Jylla mynta ka sngi.
U Dr A War, Director of Health Services (MI), ha ka jingpyntip, mynta ka sngi, u iathuh ba ki don sa 24 ngut kiba ioh ia katei ka khlam coronavirus bad kitei ki kynthup ia 18 ngut ha East Khasi Hills, 2 ngut ki Air Force, 6 ngut ki BSF, Kiwei pat 10ngut.
Ha East Jaintia Hills, kiba ioh pang ki don sa 2 ngut bad ha West Jaintia Hills, ki don 4ngut.
U Lahkmen Rymbui, Myntri Sorkar uba long ruh u MLA ka thain ula pynbna ba ki don 3 ngut ki briew kiba la test COVID-19 positive hadien ba kila pyndep iaka Random Testing haka sngi Saitjain kaba taiew kaba la dep.
Kiwei ki lad khubor, ki iathuh ba ki don lai ngut kiba ioh ia katei ka pang khlam, kiba na ka thain Amlarem bad  ar ngut na ka shnong Amlarem bad sa pat u dei na Amsarim.
Baroh kiba ioh pang haduh mynta, ki la poi sha ka 433ngut bad kitei ki kynthup ia 366ngut ha East Khasi hills, 42 ngut ha Ribhoi, 5 ngut ha West Jaintia, 3 ngut ha East Jaintia, 12 ngut ha West Garo hills, 1 ha South West Garo Hills, 2 ha South Garo Hills, 1 ha East Garo Hills, 1 ha North Garo Hills.
Baroh kiba la jem, ki long 77ngut bad sa kiba iap, ki long 4ngut.
Hynrei hynnin ka sngi, kane ka heprit ka la phone biang sha ka kmie bad pan map halor kane ka kam ba ka la leh bad pyntip ruh ba ka kwah ban waiphai noh shala iing hynrei ym shym la khang pyrshah ia ka.
Ki bahaiing ki la pyntip noh sha ki Pulit ka East Khasi Hills, bad ki la hiar sha Barpeta bad la shaw noh ia kane ka heprit hynne ka step.
Ki Pulit ki khlem kem satia ia u Saiful da kaba pyntip ba u dang khynnah ha ka rta.
Katkum ka jingiathuh ki Pulit la ong ba kane ka heprit tang marsyn poi ha Barpeta, ka la shah bthah ha ki bahaiing une u shynrang ba kan phong noh da ka sari.
Ki ong dei halor kane ka jingbthah ba kane ka heprit ka la kem tieng bad ka la phone ia ka kmie ban pyntip ba ka kwah ban wan phai noh shala iing.
Halor kane ka jingjia, ka CSWO ka la kyntu ia ki kmie ki kpa kiba don ia ki khun kynthei ba dang khynnah ba kin long kiba peitngor bha ia la ki khun khamtam lei ba kin iaieid samla ne iaid paralok bad ki bar jylla ne ki briew bym ithuh namar ha ka jinglong khynnah, ki lah ban shah pynngop bad duna ha ka bor sngewthuh.
Dawa ka NPP ia ka sorkar Jylla ban peitngor ia ki rukom khot Application lait kam.
Shillong, Naitung 31: Ka National People’s Party (NPP) kawei na ki seng sain pyrthei ka jylla mynta ka sngi ka la kyntu jur ia ka sorkar ba la lam khmat da u Dr Mukul Sangma, ba kan khmih bha bad buh da ki kyndon aiñ kiba pyrkhing halor ka jingkhot application thungkam (Employment Policy), bad dawa ruh kumjuh ba ka dei ban weng noh shisyndon ia katei ka advertisement ba la khot pdiang application lang ia ki briew kiba na bar ri na ka bynta ka kam ha ka jylla Meghalaya.
Shuh shuh na ka liang ki nongialam ka National People’s Party (NPP), ki la pynpaw ka jingkyndit kaba khraw halor katei ka jingkhot application da ka tnad MPSC na ka bynta ki 2 tylli ki post Assistant Conservator of Forests.
Katkum ka advertisement ba la pynmih dang ha kine ki sngi ba la lah, la kdew ba wat ki briew kiba na East Pakistan ba la tip mynta kum ka ri Bangladesh bad kiba don ia ka sertificate nongshong shnong jong ka ri India, ki lah ban apply ia kitei ki post.
“Ngi dawa ia ka sorkar jylla ba kadei ban buh pyrkhing bha ia ki rukom khot application lyngba ka tnad Employment Policy ka jylla Meghalaya bad dawa ruh kumjuh ba ka dei ban weng noh mardor ia katei ka jingkhot application", ong u nongai ktien ka party NPP u James K Sangma mynta ka sngi.
U Sangma u la ong ruh ba kum kine ki jingpynbna ka sorkar jylla ka dei kawei na ki kam buhrieh kiba lah ban ktah hadien habud bad khamtam eh ia ka jylla jong ngi.
Katkum ka jingpyni ka party NPP ka rukom thungkam thungjam ha ka jylla Meghalaya ka long 40% na ka bynta ka rilum Khasi – Jaintia, 40% na ka bynta ki jaitbynriew Garo, 15% na ka bynta kiwei pat ki riewlum bad 5% na ka bynta ki General category.
Katba ha katei ka advertisement ba la pynmih na ka bynta 2 tylli ki post la khot tang na ka bynta kitei ki 5%, ka bym don jingiadei ei ei bad ka employment policy ka jylla Meghalaya.
“Nalor ba kam dei kaba suk ba ki briew na bar ri kin shimti ia kano kano ka kam sorkar kaba la buh khnang na ka bynta ki nongshong shnong ka ri India" ong shuh shuh u Sangma.
-Mawphor August 1, 2013.
Phah shithi ka MPF mynta ka sngi sha u Lamphang ban lum ?a ka Dorbar ba kyrpangHalor ka jingwan tuid ki mynder bad ka suk ka saiñ ha ri lum Garo.
Shillong, Jylliew 22: Ka Kynhun Liang Pyrshah ka Meghalaya People’s Front (MPF) kaba la ithuh da u Lamphang jongka Ïing Dorbar Thawaiñ jongka jylla Meghalaya, ka la ai jingthoh ne shihi mynta ka sngi sha utei u Lamphang u A.
T Mondal na ka bynta ban khot ia ka jingiashong dorbar ba kyrpang (Special Session) jong ki MLA ban iakren halor ki mat kiba donkam bha kiba ktah ia ka jylla mynta.
Kitei ki mat ba donkam bha ki dei halor ka jingthut ka shongsuk shongsaiñ ha ri lum Garo bad kumjuh ruh halor ka jingwan tuid jong ki mynder ri bad ki bar jylla sha kane ka jylla Meghalaya bad da kiei ki lad ki lynti yn pyntreikam ban teh lakam ia kine ki ar tylli ki mat.
Haba iakren bad u Working President ka UDP bad uba dei ruh u nongpathai khubor jongka MPF u bah Paul Lyngdoh, MLA jong ka Shillong West Constituency, u la iathuh.
“Ïa kane ka jingthoh ne shithi la phah sha u Lamphang ka Ïing Dorbar Thawaiñ ka jylla mynta hi ka sngi, da kaba la ai kopi ruh sha u Myntri Rangbah ka jylla u Dr Mukul Sangma".
U la ong " Ka daw ba ka MPF ka shim khia ia kane ka kam bad dawa na u Lamphang ban khot ia ka Dorbar ba kyrpang ka dei halor ka nongrim ba katba nang mih ki sngi ka jinglong ka shongsuk shongsaiñ ha ri lum Garo ka la dang iai ima ima bad kaba lah ban jia ruh ka jingjia ba sngewsih ha kano ma kano ka por.
Nalor kane ka jingwan tuid ki mynder ri bad ki bar jylla sha kane ka jylla Meghalaya ruh ka la nang jur nangjur katba ym pat don ki kyndon aiñ ban teh lakam ia ki".
Kumta halor kane, na ka liang u bah Paul u la pynpaw ba ka MPF ka dawa jur ba ka dei ban don ka dorbar ba kyrpang jong ki MLA ban iakren beit halor kitei ki ar tylli ki mat kiba ktah ia ka jylla, namar lada shah tyllep ha kiwei ki jaidbynriew bad mynder ka jingma ka ap ia ka jylla bad lada ka shongsuk shongsaiñ kam don, ka roi ka par bad ka ioh ka kot ruh kan hiar.
Kumta shwa ba kitei ki jingjia kin jia ha kane ka jylla, donkam ia ki nongmihkhmat paidbah ban iakren bad iamir jingmut ban thaw ki lad ki lynti kumno ban wanrah ia ki aiñ ban teh lakam bad wanrah ruh ia ka shongsuk shongsaiñ ha ka jylla, pynkut u bah Paul.
- Mawphor 23 July, 2013.
Ki don sa  37,724 ngut kiba ioh ia ka pang khlam Covid-19 bad sa  648 ngut kiba iap ha ki 24 kynta ba ladep.
Mynta kiba ioh ia katei ka jingpang, ki la poi sha ka  11,92,915 ngut bad ki don mynta  4,11,133 ngut kiba dang shah sumar.
Kito kiba la jem na ka jingpang, ki long  7,53,050 ngut bad kiba iap, ki long baroh 28,732, ong ka khubor ka tnat ka koit ka khiah ka sorkar India.
Ha United States, ki don sa  68,524 ngut kiba ioh ia ka pang khlam covid 19, ha ki 24 kynta ba ladep, ong ka khubor jong ka  Johns Hopkins University.
Ka jingdon jong kitei kiba pang covid 19, ha katei ka Ri, ka la poi mynta sha ka  3,891,893 ngut.
Ki pulit jong ka Bolivia, ki iathuh hynnin ka sngi, ba ki la ioh ban tam ia 400 tylli ki met iap na ki surok bapher jong katei ka Ri bad nangta na ki iing briew ruh bad 85 percent na kitei, kiba iap, ki dei kiba pang khlam corona virus.
La iathuh ba 191 tylli ki met, ki dei kiba la ioh tam na  Cochabamba, hapdeng ka 15 haduh ka 20tarik Naitung, sa 141 tylli na La Paz, ong U  Coronel Ivan Rojas, uba dei u heh pulit jong katei ka ri.
Ha Santa Cruz, ki pulit, ki la ioh tam ia 68 tylli ki met iap.
Ki bynta jong ka Santa Cruz, ki dei kiba ka jur bha ka jingpang corona, ha kaba la iathuh ba ki don mar shiteng na kiba pang khlam corona ha katei ka Ri ha Bolivia.
Katei ka Ri ka don mynta 60hajar ngut kiba ioh ia ka pang khlam covid 19.
U Andres Flores, director ka Forensic Investigations Institute, u iathuh ba la lap ia 3hajar tylli ki met iap, hapdeng ka 1tarik Iaiong haduh ka 19tarik Naitung bad kitei ki dei kiba don jingpang coronavirus.
Ka Bolivia, haduh mynta ka kam, ba ki don 2,200ngut kiba la thikna, ba ki la iap na ka khlam corona virus, na ka jingdon briew jongki, kaba 11 million ngut.
Shillong:La ioh jingtip na ka Health & Family Welfare Department East Jaintia Hills District, ba la don sa arngut kiba ioh la ka jingpang COvID-19 ha Khliehriat East, Khliehriat West bad kine kiba ioh jingpang la ioh jingtip ruh ba ki la leit sha Deinchynrum, Lad Sutnga, Mookympad, Sookilo bad ki la don ka jingiakynduh bad katto katne ki briew kiba na kitei ki shnong.
Te kumta ka District Administration ka la pynmih ka order bad la pyntip sha baroh ki heh shnong ban pyntip paidbah ba la pynbna containment area ia kitei ki 6(hynriew) tylli ki shnong khnang ba ka Health & Family Welfare Department, ki Magistrate, ki Health Field Workers bad kiwei kiwei de ki nongiarap ki lah ban lum jingtip ia kino kino kiba la ia don ka jingiakynduh ba kitei kiba ioh ia utei u khniang jingpang.
Te kumta la kyrpad la baroh ki nongshong shnong jong kitei ki shnong kiba hap hapoh ka containment area bad kiwei de ki nongshong shnong ba marjan ba kin iatreilang, iw snohktilang ban ai ka jingiarap ia ki contact tracing team ki ban wan sha ki shnong jong ki ban lum jingtip, ban ioh la ki kyrteng jong baroh kito ki briew kiba la ia kynduh bad don jingiadei bad kitei kiba ioh la ka jingpang coVID-19.
Shillong:U Rev Dr Iarington Kharkongngor, u nongthoh ia ka dienshonhi, ula khlad noh hynnin ka sngi.
Ka jingleit on tep ia u, kan long ha ka 23tarik Naitung 2020, ha u lum jingtep, ka Balang Presbyterian ha Nongthymmai, ha ka por 1 baje nohsngi, ong ka khubor.
Shillong: Ha ka jingialang myn hynnin ka sngi hapdeng u M.
S Rao, uba dei u Chief Secretary ryngkat bad ki kynhun shipai kiba don ha kane ka jylla, u M.
S Rao u la kyntu ia ki heh jong ki tnad shipai bapher bapher na kane ka jylla, ba kin buh noh ia la ki jong ki jaka test bad ba kin buh ialade ha ki jaka ba kham long niar na ki paidbah.
Ka jingkyntu jong u Chief Secretary ka jylla ka long ba hadien ba bun ki shipai kiba wanphai shuti ki ioh ia une u khlam COVID-19.
La iohi ruh ba palat 250 ngut tam ki tnad shipai bapher bapher (Armed Forces) ki la ioh ia une u khniang jingpang bad ki don mynta hapdeng ka jingsumar.
Namar ba ka jylla ka la nang sakhi shuh shuh ia ka jingkiew sted kiba ioh ia une u khniang jingpang, U Chief Secretary u la pynpaw ba ‘kane ka jingbuh ia ki testing unit, kan pynlong ia ka sorkar ba kan duna ia ka jingkitkhlieh, bad ruh kan nang pynsuk shuh shuh ha kaban lum ia ki sample ban test bad ha ki case kiba dang kiew katba nang iaid ki sngi.
’Na ka liang ki kynhun shipai, ki la pynthikna ba kin sa iakren ia kane, ynda ki la dep pyntip sha ki bor ba halor jong ki bad ki kyrmen ruh ba kane ka jingbuh ia la ki jong ki testing unit kan urlong bad ba kan long ruh kaba myntoi ia la ki jong ki kynhun shipai jong ki kiba wanphai sha kane ka jylla hadien ka shuti ka jong ki.
Bad la khmih lynti ba ka jingwan biang jong ki shipai sha kane ka jylla kan long hadien ba ladep buh ia ki testing unit ha ki jaka bapher bad ruh ha ki ktem jong ki hi.
Sa 1,680 ngut ki don kiba ioh pang khlam thymmai ha Assam, ha ki 24 kynta ba ladep bad baroh kiba ioh pang, ha katei ka Jylla, ki la poi mynta sha ka  26,772 ngut.
U Himanta Biswa Sarma, myntri ka koit ka khiah ka sorkar Assam, u iathuh ha ka tweet jongu, hynnin ka miet, ba na kitei kiba ioh pang, ki kynthup ia 570 ngut ha Assam, katba ki don 167 ngut ha Jorhat bad nangta 159 ngut ha Cachar District.
Haduh mynta, kiba dang shah sumar ha katei ka Jylla, ki long   8,672 ngut bad kiba iap, ki la poi sha ka 64 ngut, da ka jingiap shuh shuh ki 6ngut hynnin ka sngi hat majai.
Nongpoh: U Bah Sosthenes Sohtun, MLA ka Jirang, u la phah da ka dorkhas sha ka sorkar bad kata ka long ban kyntu ia ka sorkar ba ka dei ban plie noh ia ka OPD hapoh katei ka jaka sumar bad ban buh noh da kiwei pat ki nongtrei thymmai, namar kito ki nong sumar kiba don ha katei ka Hospital, ki dang don hapoh ki Quarantine, kata ka dei hadien ba la don ki nongtrei ha katei ka PHC, kiba la ioh ia ka khlam COVID-19.
Ha ka dorkhas kaba u la phah sha u Myntri Rangbah bad sha u Myntri ka koit ka khiah jong ka sorkar jylla, u MLA ka Jirang, u la kdew ba kaba la pynlong ia u ban kyntu ia ka sorkar ban phah briew thymmai ha katei ka PHC, ka dei namar ba katei ka PHC, ka dei kawei na ki jaka sumar kaba peit kyrpang ia kumba 50 hajar ngut ki paidbah, kiba sah ha ki shnong khappud ka Meghalaya-Assam.
U la kdew ruh, ba kumba ka long mynta, ym don nongtrei shuh hapoh katei ka PHC bad kaba la pynlong ia u ba un kyntu ia ka sorkar ba ka dei ban phah noh mar mar ia ki nongsumar ba thymmai, kaba kynthup naduh ki Doktor, Nos lem bad kiwei.
Nalorkata, lyngba katei ka dorkhas, utei u MLA u la kyntu ruh ia ka sorkar ba ka dei ban shimkhia bha ha kitei ki shnong kiba don ha khappud bad ka Assam, kata ka long ba dei ban bishar bniah ia kiba rung ba mih bad ruh ban wad bniah ia kito ki briew kiba la don ka jingiakynduh bad kito kiba la ioh ia ka khlam COVID-19, kaba long ruh kum shibynta ban iada na ka jingsaphriang ka khlam COVID-19.
Shillong:U MLA ka Mairang uba long ruh u Lamphang ka ïingdor bar thawaiñ ka Jylla, u bah Metbah Lyngdoh mynta ka sngi u la pyntip baka ophis jong u kan sam biang ïa ka khusnam sha ki samla pule kiba na Mairang konstitwensi kiba la pas bha mynta u snem 2020.
Katkum ka jingïathuh jong u MLA ka Mairang u la ong, kine ki khusnam kin long na bynta kito ki samla kiba pas ha ka Secondary School Leaving Certificate (SSLC), Higher Secondary School Leaving Certificate (HSSLC) jong ki board naduh ka MBoSE, CBSE bad ICSE.
Na ka bynta ka HSSLC yn sam sha baroh ki jingpule, ka arts, science bad commerce bad ki ban ioh ïa ka khusnam kin long mar 10 tylli ha ka SSLC bad HSSLC.
U la pyntip ruh ba yn pdiang ïa kiba pas bha naduh ka SSLC bad HSSLC.
Ki kot jingdonkam ki ban pynpoi ki kynthup ïa ki Marksheet, Birth Certificate, Schedule Tribe, EPIC kmie bad kpa, dur ar tylli bad number phone.
Ka tarik ba khatduh ban pynpoi ïa ki kot baroh kan long hapoh ka 31 tarik Naitung da kaba leit buh ha ka ophis u Lamphang ha Khyndailad, Shillong bad ha ka ophis treikam jong u MLA kaba don ha Lumsohkhlur, Mairang.
Namar ka jingdon jong ka khlam pandemic, ki samla pule ki lah ruh ban phah ïa ki kot sha kane ka email id kyrmen.
2009@gmail.
com.
Jowai:Ka kam khaii tuh lane smugling hapdeng ki nongkhaii tuh (smuglers) na India ka jylla Meghalaya bad Assam bad kiba na ka ri Bangladesh ka dang iai bteng wat lada ka jylla, ka ri bad ka pyrthei hi ka don hapdeng ka jinghiran khamtam haba la hiar ka ioh ka kot ha kaba wat ki nongbylla ruh kim ioh bylla shuh.
Balei kine ki nongkhaii be-ain ki ioh lad? Mano ba la ailad ia ki? Hato kine ki nongkhaii tuh ki don jingiadei haduh katno bad ki pulit ka jylla khamtam bad ki shipai iada pud (BSF)?Ka khubor ka ong ba bun ruh ki heh nongialam sengbhalang ki donkti halor kane ka kam.
“Kane ka kam khaii tuh ka jur bha ha ka jylla jong ngi khamtam ha kaba iadei bad ka jingkhaii ia ki masi.
Nalorkata ki don ruh kiba khaii ia ki biri bad wat ia u Kwai ruh na kane ka jylla", la ong u wei na ki rangbah uba sah khappud u bym shym la kwah ban pynpaw kyrteng satia.
“Kum kane ka jingkhaii be-ain na shilliang sha shilliang u Pud ka wanrah ka jingduh kaba khraw ia ka jylla bad ia ka ri, hynrei ka pynriewspah tang ia ki katto katne kiba donkti", la bynrap utei u rangbah.
Ka long kaba shisha ba ka jingkhaii tuh ia ki masi, u Kwai bad Biri nalor kwei kiwei ki mar ka jur bha ha kane ka jylla khamtam haba kane ka jylla ka don jrong da bun kilometer ki bynta khappud bad ka Bangladesh.
Kane ka la paw shynna bad la sakhi ruh lyngba ka jingiohkem ki VDP ka Shnong Muktapur ia 5 ngut ki briew kiba thmu ban shallan tuh ia u Kwai sha Bangladesh bad kurup ruh ia kawei ka kali pick up ML04c5805.
Shuh shuh ka JSU War Jaintia Circle ruh ka la iohkem haduh 5 byrni u Kwai Supari (Kwai tyrkhong) na kawei ka Kali ha Umlakroh kaba hap ha Amlarem sub-Division.
Dang ha kine ki khyndiat sngi, ki pulit ka East Jaintia HIlls ki la ioh ia ka ejahar na ki BSF bad ki la ioh ban bat ia kawei ka trok kaba la phet krat na kyrdop peitngor kaba don ha Sunapur (Lumpyrdi), East Jaintia HIlls.
Hynrei hadien ba la beh thong la lap ba ka kit haduh 20 tylli ki masi kiba la thmu bad khaii tuh sha Bangladesh.
Kum ban pynkynmaw ba ka sorkar Assam hapoh ka jingialam u Sarbananda Sonowal kum u Chief Minister hadien ka jingshah kem u wei napdeng ki Nongthoh Khubor, u la kular ia ka JFA (Journalist Forum of Assam) ban thung ia ka kynhun ka SIT bad tohkit bad ruh ban aiti ia ka kes sha ka tnad CID.
Utei uba la shah kem udei uba la suba donkti ban khaii masi tuh na Assam sha Bangladesh lyngba ki jylla khappud bad ka Bangladesh.
Shillong: U Director ka tnad ka koit ka khiah, u Dr Aman War  myn hynnin ka sngi u la iathuh ba ka jingwad ia ki briew kiba iakynduh ia u briew u ba la test Covid Positive mynta ka sngi, ka la iaid shakhmat hadien ba une u briew u la wan ha ka jylla  naduh ka 26 tarik u Jylliew 2020 bad u la leit ban pyniaid ia ka dukan Safe Shop kylleng kylleng ki thain ka Bhoirymbong.
Haba iakren bad ki lad pathai khubor na ka liang u Dr War u la iathuh ba une u briew  na Bhoirymbong  u dei u ba trei ha kane ka jylla bad u ba sah wai ha Umeit Ribhoi District u la wan phai ha ka jylla ha ka 26 tarik u Jylliew 2020.
La iathuh ruh  ha ka 10 tarik u Naitung 2020, u la leit ban phah sumar ha CHC Bhoirymbong,  hynrei hadien ba ki la lap ba u dei u ba wan phai na Assam ki la phah ban test ia u bad  rah noh ia u sha quarantine center Byrnihat Ribhoi District,hadien ba la test mynta ka sngi la lap ba une u briew u long Covid positive.
Na ka liang U Dr War, u la iathuh ba ka jingwad ia ki briew kiba ia kynduh ia une u briew u ba long Covid positive ha Bhoirymbong ka dang iaid shakhmat namar ba u la iakynduh briew na duh ba u la wan phai sha ka jylla Meghalaya ha ka 26 tarik u Jylliew 2020.
Na ka liang u Symbud Myntri rangbah, u la ong ba la dep ban bthah ia ki bor ba dei khmih ban tohkit bniah halor kane ka phang ban lap ba une u briew u  bud ne em ia ki kyndon ka tnad ka koit ka khiah, bad hadien ka jingtohkit yn sa lah ban pynshai halor kane.
U bah Prestone u la ong ruh ba na ka liang ka sorkar jylla kan shim khia halor une u briew kum ba la shim ia ki briew ki ba la leit ban shim bynta ha ka jingkhawai shongkurim bad lada lap ba u la pynkhein ia ki kyndon ka tnad ka koit ka khia ka ain kan pynshitom ia u.
Shillong:Ka tnat peit bor ding jong ka sorkar Jylla, lyngba ka Public Relations Officer, jong ka MeECL, ka la pynshai myn hynnin ka sngi, halor ka jingkiew ka bor ding elektrik.
Ha katei ka jing pynshai, la ong ba la bun snem mynta ka la don ka jingdkoh ha ka rukom pynkhreh bill na ka bynta ka jingpyndonkam ia ka bor ding.
Kane ka kynthup ia ka jingleit pule ia ki meter da ki Meter Reader bad ka jingpynkhreh ia ki bill da ka ophis jong ka MeECL.
Ka jingduna jong ki Meter Reader ha ki snem ba la leit ka dei kawei na ki daw ba ki paidbah kim ioh ia ki bill man u bnai.
Ki paidbah ha ki thain nongkyndong ki ioh bill tang arsien shisnem bad namar ba ka bill ka kynthup ia ki bun bnai, ka bill ka long kaba heh.
Ka MeECL ka don ia ka jingkitkhlieh ban pynthikna bad pynbha ia ka rukom treikam jong ka, khlem da ktah ia ka hok jong ki paidbah ban ioh ia ka bor ding ia kaba ki lah siew.
“Khnang ban iarap ia ki paidbah ban siew bill man u bnai, ka MeECL ka la buh briew na ka bynta ban pule ia ki meter bad ban buh ryntih ia ki jingkhein jingdiah.
La shem ba bunsien ki Meter Reader kim poi sha iing ki briew ban pule ia ki meter bad la shu ai bill antad.
Ka jingleit jong ki Meter Reader sha ing ki briew mynta, ka ai ia ki jingkhein kiba dei katkum ka jingpyndonkam ia ka bording bad haba nujor ia kine ki jingkhein bad ki jingpule meter ha ki por kiba la leit, la shem ba don bun ka jingiapher hapdeng jong ki" ong ka kyrwoh.
La pynshai paidbah ruh ba ka bill ka lah ban kiew na kane bad na kiwei pat ki daw bad yn dang iai pynbeit ia kane katkum ka jingshem.
Hapdeng kane ka jingpynbeit, lada don ki khep ba ka bill ka kiew, kham bun ban ia ki bill ba ju ioh mynshuwa, ym shym la pynmih ia kano kano ka hukum (Order) ban ot noh ia ka bor ding sha ki longing ki bym lah ban siew ia ki bill.
Haba kane ka ophis ka ioh jingujor ba kiew bill kiba kum kine, ka la phah tohkit mar mar bniah halor kawei-pa-kawei ka bill, ba shah ujor.
Ka MeECL, ka kyrpad ia ki paidbah ba kin sngewbha ban pyntip sha ka ophis jong u Director (Distribution) lada don kano kano ka khep ha kaba la ot noh ia ka jingai bor ding sha ki longing kiba ym pat lah ban siew ia ki bill, khlem da ioh hukum na ka bor pyniaid (Management).
Shuh shuh, ki nongshim bording kin sngewbha ban pyntip sha ki ophis jong ka MePDCL kiba don ha ki thain jong ki, lada don ka jingbym poi jong ki bill sha iing jong ki, ha kino kino ki bnai jong u snem.
Ka jaitbynriew khasi naduh hyndai hynthai kulong kumah ki longshwa man shwa jong ngi ka don ia la ka riti dustur kaba pher na kiwei pat ki jaitbynriew ha ka pyrthei, naduh ka kheiñ kur kheiñ kha ka ai jait ai khong ka sumar iing sumar sem ka rukom ioh pateng pakit ki khun ki kti, ngi don ia ka jingiapher bad kiwei ki jaitbynbriew.
Bad kaba ngi da sngewsarong shisha ka long ba ha ha ka rukom kheiñ kur kheiñ kha ka long ruh kaba ki da kheiñ kyntang bha haduh katta katta bad ki dang pynskhem ia kane ka jutang wat ha khmat u briew U Blei.
U khasi u tip ia ka sang ka ma ka ka peit kha peit man, kumta ki da ia thew ia woh bha ha kane ka kam kyntang ioh ba kumno re kumno ka leit ngat ba dang hap ha ka sang ka ma.
Ym tang katta ka don ruh ia ka riam kaba da i shongkun bha khamtam ha ki kynthei khasi bad kaba da i tap lin shisha da ka akor burom na khlieh ha kjat.
Bad kawei na ki riam ba ki longkmie tymmen khasi jong ngi ki ju sngewtynnad bad u niew burom eh ka long ka Jainkyrshah Shiliang, Ka jainkyrshah shiliang ka dei kawei na ki nongkynti ba ki kmie ki ai sngewbha ia la ki khun kynthei jong ki.
Naduh ba ki sdang ban kynjoh 14 snem rta shaneng ki kmie ki la pynkhreh ia la ki jainkyrshah na ka bynta ki khun kynthei ba kin kup kin phong ha la iing la sem kum ka burom jong ki na khlieh ha kjat.
Ka Jingkordor ka Jainkyrshah: Ka jainkyrshah lada shu peit luk liak kam da i don jingmut jingmyntoi eh haba ia nujor bad kiwei kiwei ki jait jain khamtam leilei ha kane ka juk mynta ba bun ki jait ba bha bad ba remdor.
Namar ka long ka jain kaba tad ka bym da rem dor eh haduh katta katta kaba tang 150 lane palat 250 eh ka dor jong ka bad ka long ruh kaba stang kum snep rynsun bad ka bym don bun jait ki stai (Design) kiba bun ki don ia ka juh ka rong bad ka rukom oh shrong ha ka rukom thain ia ki.
Hynrei watla ka long ka jain kaba tad bym rem dor hynrei ka don pat ia ka dor bah ba khraw bad kaba jylliew haduh katta katta, namar dei ha ka jainkyrshah la pynkup ia ka burom ki kynthei khasi ban lait na ka rain ka rem ha iing ha sem ha lynti syngkien.
Ka jingphong ki kynthei ia ka jainkyrshah ka dei namar ka jingda jong ki ia la ka burom ka akor, bad ha ka por mynshwa wat ki Kmie ki Kpa ki Kñi ki hynmen para ki ju kynhied ki ju mai ia ki pyrsa para kynthei bym pjong jainkyrshah haba don kiba bun ba lang, kane ka rukom dang don ruh wat haduh mynta ki longiing longsem ba dang leh kumne.
Hynrei katba nangiaid ki sngi pat i kumba kane ka jain kyrshah ka sdang ban duh jait pynban da kaba burom khamtam eh ha ki samla kynthei mynta bun kiba ong ngim sngewtynnad, lane ka wit ka jainkyrshah, don ruh kiba ong ba i kop biej ikop nongkyndong bha lada phong jainkyrshah.
Kumta kane ka daw jong ki ka pynlong ba kim tip shuh ban pyndonkam bad niew kamkai noh ia la ka hok longtrai ka long briew man briew bad wat ki longkmie ruh bun kiba la sngewlong standat (Standard) ki klet noh ia kane ka nongkynti ki kmie.
Ym i slem shuh ba ka jain kyrshah kan long tang kum ka jain niad kti ha ka juk mynta.
Bad haba ia dei bad kane ka juk mynta ngam kwah ban kren ne bishar bniah iano iano namar kiba bun ba lang hi ki la sakhi da la ki khmat ia ka riam ka beit ka juk mynta, hooid ym baroh kiba long kumta hynrei don bun pat ki ba la long pyrshah ha ka riti dustur khasi ka rukom riam jong ki.
Kumta sa shisien nga kyntu ba phin pyndonkam biang ia ka jainkyrshah kaba long ka burom ka ijot jong phi ki kynthei khamtam ha iing ha sem haba don ki kur ki jait ki hynmen para ka i jah burom bha lada ki kynthei kim don ia ka jain kyrshah ha la ka met haba don ki hynmen para shynrang.
Wat klet ia la ka burom ka ijot jong phi,Dei kane kein ka ban kdup ban riIa ka longbriew man briew jong ngiU khun u jaitbynriew khasi.
Ieit ia la ka jong burom ia jong kiweiKhublei shibunKumno ki khasi hynrei ki riam ha ka por lehniam lane don ki kam.
Ka Meghalaya Board of School Education (MBOSE), Tura, ka la pynmih ia ka result jong ka Secondary School Leaving Certificate Examination, 2020, hynrei ka dei ka result, kaba pyn kyndit thret ym tang ia ki nong ialeh, hynrei ia ki kmie ki kpa bad wat ki riew paidbah ruh bad ka daw, ka long ba mar shiteng ki don kiba pheil.
Na ka liang jong ka Board bad wat ki nonghikai lane ki nong pyniaid skul, kin stet bha ban sait khuid ialade, da kaba kin ong, ba ka dei ka jingleh sting jong ki khynnah skul hi, hynrei lada jia ba na ka 50hajar ngut, kin don kiba pass tang 25 hajar ngut, kumta katei ka pyni, ba kum ia kitei ki  khynnah skul,  la dei ban bret noh sharud, namar ba ki dei ki bym salia ia la ka kam; hynrei lada pdiang ia kitei ki 25 hajar ba kin ialeh biang la shem snem, kumta ki nong ialeh eksamin, kin lah ban poi lak ngut.
Ngim da tip, ia kiei ki lynnong pule, lane ki syllabus, hynrei halor kane ka jingjia, ka pyni shai ba ka Meghalaya Board of School Education, ka la pheil, ia la ka jong ka kamram jongka bad halor kane, ki skul bad ki nonghikai, ki tip kham bha bad lait nangta, ka don ruh ka jing kitkhlieh,  jong ki bor pyniaid skul bad ki nonghikai bad kata ka long ba ka jing kitkhlieh jongki, ia la ka jong ka kam, ka la hiar jur bad ka result, ka pyni shai kdar ia ka jingshisha.
Ki don tang lai tylli ki District, kiba  leh bha salit salat ha kane ka eksamin  bad kita ki long ka East Jaintia  Hills, kaba ioh 69 percent, ka West Jaintia Hills, kaba ioh hi 69 percent tam, ka East Khasi hills, kaba ioh 69 percent duna; hynrei ki District kiba la pyn lehrain jubor ha kane ka eksamin, ki dei na Garo Hills, ha kaba ka North Garo Hills, ka ioh 35 percent bad ka South West Garo hills, ka ioh 26 percent tam.
Ka MBOSE, ha ki khyndiat snem ba ladep, ka la pyniaid da kawei ka lad  bad kata ka long ba ka jingleh tista ki khynnah ha ki klas jongki, lane kaba ki ong internal eksamin, ba kan iarap haduh 20 marks, ba kin pass; hynrei lada katei ruh kam trei kam bad tang shiphew marks ruh, kim ioh shuh ha ka phainal eksamin jongki, kumta katei ka pyni, ba ka la dei shisha ka jingjia, ka bym lah shuh ban mutdur.
Kam dei hi tang katta, hynrei la iohi ruh ba ka MBOSE, kam ju pynshlur shuh ban bat ia ki khynnah, ha ka eksamin SSLC bad katei ka internal marks ruh, ka don hi ia kajuh ka phang.
Ki bor pyniaid jong ka MBOSE lem bad ka tnat pule puthi, kim dei ban shong jah thait halor kane ka jingjia bad ki dei ban pynshai paidbah, halor ka jinghiar jubor jong ka result bad lada ka dei na ka daw jong ki jingkylli lane ka syllabus, lane ka jing pynkylla kot khah khah, kumta kito kiba don bynta ki dei ban shim ia ka jing kitkhlieh bad lada jia ba ka dei na ka jingset jing kylli kiba eh than, hangta ruh ka Board hi ka dei ban kit khlieh lane ka rukom korek bad khein ia ki marks bad lait nangta, ki nonghikai ruh, ki la dei ban jyrwait shkor ialade, namar  ka jing tasngeng jong ka jabieng jongki, kaba pynlong ba kim lah ban bsa satia ia ka jingtip kaba dei ia ki khun samla.
Kynmaw ba ka result SSLC, kam dei ka kam biria bad lada ki 25 hajar ngut, kin shu kylla riew madan, kumta ka lawei jongki shaei kan leit bad ka MBOSE, kan hap ban shim ia ka jing kitkhlieh lane ban pynlong noh mar mar ia ka eksamin kaba kyrpang, ba kin nym ia milai lang bad kiwei kiba thymmai la shem snem.
Shillong: Ki volunteer jong ka seng nongrep, Hill Farmers Union (HFU) ha kine ki khyndiat sngi ki la phah pynphai noh ia kiba bun  ki briew kiba thmu ban leit die jingdie bad leit thied jhur na ka Iew dielang ha Parking Lot pyrshah Anjalee Cinema Shillong namar ka jinglap ba ki don ka jingshit kaba long palat 37 ha ka jingthew lyngba ka thermal scanner.
Haba iakren bad u bah Commander Shangpliang President jong ka HFU u la iathuh, ba hadien ba ka Deputy Commissioner (DC) jong ka East Khasi Hills District ka la phah khang noh dangshen ia ka Iew die lang namar ka jingbym lah ban pynbiang ia ka jingiajngai uwei ia uwei pat (Social Distancing), ka seng ka la phah ia ki dkhot jong ka seng ba kin long ki volunteer ba kin iarap ban hikai bad bthah ia ki paidbah nongrep, ki nongkhaii bad ki nongthied ba ki dei ban bud ryntieh ia ka social distancing ha katei ka jaka.
U bah Shangpliang u la iathuh ba ka long shisha kaba eh ban pynbiang ia ka social distancing ha iew die lang hynrei wat la katta ruh na ka liang jong ki dkhot ka seng ryngkat ki nongtrei kiba ap parking kali ki la pyrshang katba lah ban bud ryntieh ia kane khnang ba yn lait na ka jingshah khang biang ha ki bor district.
Ha kawei pat ka liang u la iathuh ba na ka liang jong ka seng kum kawei ka lad ban iada na une u khniang jingpang covid 19,  ka HFU ka la phah ruh ban test lyngba ka thermal scanner ia ki briew kiba wan rung ha katei ka iew dielang bad ha kine ki sngi la pynphai biang bad ym shym la shah rung ia kiba bun ki briew namar ka jinglap lyngba ka mashin kaba pyni ba ki don ka jingshit ka bym biang (normal).
U bah Commander Shangpliang u la kyntu ia ki nongrep, nongkhaii bad kumjuh ia ki paidbah kiba wan thied jingthied ba kin sngewbha ban iatreilang bad ka seng bad khamtam bad ka sorkar da kaba bud ryntieh ia ki jingbthah jong ka sorkar khnang ba yn lah ban iada na une u khniang jingpang bad ban lait na ka jingshah khang biang jong kane ka iew dielang kaba dei ka pliang ja jong kiba bun ki nongrep bad ki nongkhaii ruh kumjuh.
Shillong: U Myntri ba dei peit ia ka tnad ka koit ka khia u Bah Alexander L Hek u la iathuh ba haduh mynta ka jylla ka don 416 ngut ki briew, kiba ioh ia kane ka jingpang  Covid-19 bad 70 ngut kiba la koit pura na kane ka jingpang.
Haba iakren bad ki lad pathai khubor, na ka liang u bah Hek, u la iathuh ba mynta ka sngi ki don 21 ngut ki briew ki ba la test Covid Positive, 13 ngut ki dei ha East Khasi Hills District 2 ngut ki  CRPF, 2 ngut ki BSF bad 9 ngut ki riewpaidbah,7 ngut ki dei na Ribhoi District bad uwei na West Jaintia Hills.
Ha East Khasi Hills District, ki don 355 ngut kiba pang covid-19 bad na kine 267 ngut ki dei ki shipai BSF,14 ngut ki dei ki arm forces,bad 74 ngut ki dei ki riew paidbah,ha Ribhoi District 42 ngut, ha West Jaintia Hills uwei,ha East Jaintia Hills iwei ha West Garo Hills 12, ha south west Garo Hills uwei ha South Garo Hills 2 ngut ha East Gaeo Hills uwei bad ha North Garo Hills uwei.
Haba iathuh halor ki CRPF kiba la ioh positive mynta ka sngi; ki dei kiba wan phai na shabar jylla hadien ba ki la kut ka shuti bad kitei ki dei ki 6 ngut kiba wan phai na shabar ka jylla uwei na Bangalore,uwei na Hyderabad,uwei na Assam uwei na Delhi bad uwei dei u high risk contact jong ki briew ba wan iathoh na Bihar.
Ha Ribhoi  District 4 ngut ki dei na Baridua Ribhoi District uwei u dei na Bhoirymbong bad 2 ngut ki dei ki high risk Contact jong ki 2 ngut ki nongtrei ka tnad ka koit ka khiah.
Ka jingjia ba phylla kaba la jia ha kawei ka iing kaba don hapoh ka Dongpdeng ka shnong Umtrew, ka la long kum kawei na ki jingjia kaba kham phylla bad kham niar ba ki briew kin ngeit tang na ka khana na jong kiwei, halor kata ka jingdon ka jinghap ki Maw, ki Piat, ki Phan lem bad kiwei ki tiar hapoh katei ka iing, hynrei tang kito kiba leit sha katei ka jaka kin ngeit bad kin lap shisha ia katei ka jingjia.
Tang kawei kaba kham sngewshngain na katei ka jingjia ba phylla, ka long ba ha katei ka jinghap ki Maw, ki Phan bad Piat, kam pat wanrah ia kano kano ka jingmynsaw ia ki briew kiba don ha katei ka iing, hynrei kaba kham sngewphylla shuh shuh, ka long ba ki la don ki briew kiba la shah kawang Maw bad Phan, hynrei kim pang ne mynsaw ei ei ruh em.
Haba leit sha katei ka jaka, la ioh ban iakren bad shibun ngut ki briew kiba don ha katei, kiba dei ruh ki briew na ka shnong Umtrew, kiba la leit synran ban pynshngain ia katei ka longiing, ha kaba na ka jingiathuh jong ki, ki la ong ba katei ka jingjia, ka dei kaba shisha bad kam dei ka khana thok ne ka khana lamler.
Lyngba katei ka jingjia ha katei ka longiing, ka la wanrah ia ka lyngoh kaba khraw ym tang ia ki briew ha katei ka iing, hynrei ha katei ka shnong hi baroh kawei, namar kat haduh mynta katei ka jingjia kam pat sangeh satia.
Katei ka jingjia, ka la sdang naduh ha ka miet Thohdieng ha ka por 9 baje ei mynmiet, ha kaba nyngkong kitei ki trai iing, ki la iohsngew ia ka jinghap maw ha tnum iing bad ki jaid tiar bapher bapher hapoh katei ka iing, hynrei haba kitei ki trai iing ki la pyrshang ban wad ioh don kiba lehkai ne kiba leh shitia, hynrei ym shem la lapdien naei naei ruh bad kaba la pynsah umdum ia katei ka iing bad ka shnong hi baroh kawei, namar kitei ki Maw, ki Phan ki Piat lem bad kiwei ki tiar, ki la shu poi ha katei ka iing, ha kaba kitei ki tiar ki la poi sha katei ka iing khlem da pei ki tin jong katei ka iing.
Shillong: Hynnin ka sngi, ka jinghap slap ha Sohra, ka long 390.
0mm bad katei ka dei kaba thew naduh hynnin ka por 8.
30 mynstep haduh 8.
30 mynta ka step.
Ha katei kajuh ka por, ka jinghap slap ha Shillong, ka long 142.
9mm, katba ha Umiam, ka long 94.
8mm.
Mynta ka sngi, ka jinghap slap ha Shillong, naduh ka por 8.
30 mynstep haduh 4.
30 nohsngi, ka long 31.
3mm, katba ha Sohra, ka long 42.
1 bad ha Umiam, ka long 16.
8mm.
Ka tnat peit mariang jong ka sorkar India, ka iathuh ba lashai ka sngi, kan don ka jingmeh ding leilieh bad ka jingtied pyrthat lem bad ka jinghap slap, kaba jur bha ha ki bynta jong ka Jylla.
Shillong: U Symbud myntri rangbah ka jylla u bah Prestone Tynsong, mynta ka sngi u la iathuh ba hadien ka jingtohkit bniah na ki briew kiba la leit ban shim bynta ha ka jingkhawai shong kurim ka ba la long ha Green wood Resort,Assam la lap ba ki don haduh 47 ngut ki ba la leit ban shim bynta ha jingkhawai shongkurim na kine 39 ngut East khasi Hills District bad 8 ngut ki dei na Ribhoi District.
Ha ba iakren bad ki lad pathai khubor, na ka liang u bah Prestone u la iathuh ba ia ki 47 ngut ki briew kiba la lap ba ki leit ban shim bynta kha ka jingkhawai shongkurim, ka long hadien ba la ioh ia ka jingtohkit na ki ar ngut ki Deputy Commissioner jong ka East Khasi Hills District bad ka Ribhoi District.
U la iathuh ruh ba na ka liang ka sorkar jylla, ka la bthah ia ki Deputy Commissioner jong ka East Khasi Hills District bad jong ka Ribhoi District ba kin ujor ia ka Ejahar ia kine ki briew kaba kynthup ia ki 4 ngut na East Khasi Hills District bad 8 ngut  na Ribhoi District, katba ia ki 35 ngut ki briew ki ba dei na East khasi Hills District ka Deputy Commissioner ka la dep ban ujor ia ka ejahar ha ka 13 tarik u Naitung 2020.
U Bah Prestone u la ong ruh ba ka jingwad ia ki briew kiba la leit ban shim bynta ha ka jingkhawai  shong kurim ka ba la long ha Greenwood Resort ka jingtohkit kan dang iaid shakhmat, namar ba nalor ki 47 ngut ka jingtohkit kan dang iaid namar ba ka lah ban dang bun kiba la leit sha ka jingkhawai shong kurim bad na ka liang  ka Sorkar Jylla, lada ka lap ba kin dang don ki ba leit ia ki ruh baroh kan ujor da ka ejahar.
Lah da ki phew phew snem, ka Jaitbynriew jong ngi ka shu bud matlah bad ngeit beit ïa kaei kaei kaba u nongwei u kren ne buh dak.
Kane ka jingngeit lamwir da shisha ka la ïoh ban long doh long snam bad rung shaduh ki khlieñ shyieng jong ka longrynïeng ki khun ka Ri naduh kato ka por ba ka umsaw pynum mynsiem ka ïoh ban sar phar ha ka Ri jong ngi.
Katei ka umsaw pynum mynsiem ka khlaiñ bor haduh katta katta haduh ba ka la lah ban rong bad ban kit noh soit ïa ka bor pyrkhat ba laitluid jong ki khun ka Ri Hynñiewtrep jong ngi bad ka pynneh pynsah ha ka kamra jong ka bor pyrtkhat tang da kaei kaei kaba ka umsaw kala wanrah bad wan kit bad ka klet ka baluiñ noh ïa ki jingshisha.
Hooid, bun ki jingthoh shaphang u Tirot Sing ki long kiba shisha.
Hynrei don pat ki jingthoh kiba shu thok na ka daw ba u nongthoh u khwan ranab shalade bad ban pynkiew burom ïalade.
Bad dei na kane ka daw la shu thaw pynwandur bha (modify) noh kumwei.
Kumta ki don ki khana shaphang u tei u Riew Khraw jong ngi kila shu thok shu shukor kumne:Para Ri baieid, kynmaw ba kham bunsien ïa ka jingïathuh khana (history) jong ki jingjia ha ki bynta ba pher ba pher jong ka pyrthei la thoh da ki briew kiba jop thma, ym da ki briew kiba rem.
Kumta kiba jop ki lah ban thoh katba mon, ki lah ban pynkylla hangne hangtai katba ki sngew bit bad horkit hordang kim juh thoh ïa kaei kaei ka bym ïahap ne kaba ktah ïa kita ki nongthoh.
Namar kata, ka tei ka jingong ba ka kmie jong u Tirot Sing ka shet kylla ïa u ka dei ka khana thok kaba ym lah ban pdiang.
Ka dei ruh ka buit ban kren arsap bad kren poh ïa u Tirot Sing da kaba thmu ba ki khun ki hajar jong ka Hima bad ruh jong ki Hima ba pher ba pher kin thrai riewkai ïa u Tirot Sing bad ba kin ym burom shuh ïa u da kaba bsuh ka khana kum ka rai shi met bad da kaba bshuh da ka kyrteng jong ka kmie jong u kum ka nongpynlait im ïa u David Scott khnang ban sngew myllung ïa u David Scott bad ban ïalam bakla ïa kiwei.
Ka dei ruh ka buit ban bsuh da ka jing ïa tharai sniew para Khasi ban ong ba uta u shet kylla ne kata ka shet kylla da kaba ki biej pisa noh ne da kumne kumtai khnang ba kan duh noh ka jingïa shaniah iwei ïa iwei.
Bad da kaba bshuh ruh ba dei u Syiem Sohra uba pynrieh da kaba tap da u thlong ka dei ka buit ban pynïashrut para Syiem Khasi bad dei lyngba jong kane ka buit kaba la pynlong ïa ka jingthmu jong ki kaba paw pyrthei kum ka kam “Phiah bad Synshar" ne ka ‘Divide and Rule Policy’.
Kato ka buit poh jong ki ka lah ban wanrah ïa ka jingïapher jingmut bad haba ki ïapher jingmut ka wanrah ka jingïaleh para Khasi bad hangta haba ki ïaleh u sa ïoh ban jop thma da kaba suk.
Kumta dei da kane ka buit kiba bun ki hap ban pyndem lin.
Kumta keiñ para Ri, ngi dei ban pynshongdor bha bin pa bin namar ba ka jingïathuh khana shaphang jong u Tirot Sing ka ïa tyngkhuh kawei ka bynta bad kawei pat.
Bad dei halor kane ka paw shai ba ki don ki bynta shaphang ka jingjia jong u Tirot Sing la pynjah noh bad la thoh bakla da kumwei.
Kynmaw ba u Tirot Sing um long kum kine ki katto katne ngut ki syiem ba mynta kiba rai marwei ne tang da ki kato katne ngut.
Hynrei ka Dorbar ha ki por jong u Tirot Sing ka dei ka Dorbar Blei kaba hap ban da ïaid bad rai da ka tip briew tip Blei bad ka jingïa tai bin pa bin bad ïa mynjur lang.
kumta, kum ka Jaitbynriew, ïa kum ki tei ki khana thok kiba nga la kdew bad kiwei kiwei ki khana thok ki bym la kdew dei ban kyntait noh.
Kum ka Jaitbynriew, nalor ka nam ba la pynkup ïa u Tirot Sing kum u nongïaleh laitluid na kti jong u nongshun, ngi la dei ruh ban pynkup nam pynkup burom ïa u kum u Syiem ba nyngkong eh ha ka Ri Hynñiewtrep uba wanrah ïa ka jingïatylli hapdeng ki para Syiem Khasi namar u dei uba nyngkong uba la paw ha ka khana pateng uba la lum la lang ïa ki Syiem Khasi na ka bynta ka jing ïa tylli.
ImaKa kot au kata nga kwah ban tip sa ai lem ta ka jngthoh ba phi ioh mo ba ngin tip bd  pynshai lang I wei ia I wei bad Mano u ta ba thoh?.
U Kanye West, ula thoh ka ka twitter jongu, hynnin ka miet, ha kaba u iathuh ba ka tnga ba u ieid thep mynsiem, ka Kim Kardashian West, ka  don jingthmu ban set slung noh ia u ha ryngkat bad u doktor, hadien ba u leit kren paidbah ha  Charleston, South Carolina, kaba dei ka jing pynkhreh jongu, na bynta ka elekshon President ha America.
La iathuh, ba ka Kardashian, ka la rai ban ia pyllait tnga noh bad U West, lada um sangeh na kane ka jing iakhun elekshon President bad U West, lah ban pynkynmaw, ba ula iathuh paidbah, ia kaei kaba ka tnga jongu, ka la thmu ban pynhap nh ia ka khun kynthei ba nyngkong jongki, ka North.
Hynnin ka miet Lah Sngi U Blei, U West (43), u la ong “Ka Kim ka don jingthmu ban wan rah ia u doktor bad ban set slung" bad u ong shuh shuh “Nga kwah ia ka Kriss (ka kiaw kurim jongu) bad ka Kim, ba kin phone ianga mynta mynta".
Ki nong kyrshan jong U West, ki sngew artatien shibun, hadien katei ka jing sei madan jongu, ia ka jing ia kam shi tnga jongu, hynrei U Elon Musk, uba dei u paralok ba iajan bad U West, uba dei u heh spah ka US, ula thoh ha ka tweet jongu “Ngi dang shu dep iakren, dang shi kynta mynshwa bad u bit u biang".
Hynnin hi ka miet, U West, u iathuh ba ha ka sngi thohdieng, un pynmih ia ka thup jingrwai jongu, kaba kyrteng Donda bad ba u kwah ban pynleit jingmut noh ialade ha ka tem ka put bad kaba mut, ba un lah ban weng noh na ka jing iakhun ia ka elekshon President.
Kham hadien, ula pynbud biang sa ka tweet ia ka Kris Kardashian “Phi la kloi ban iakren bad nga, balei ba phim shim ia ka phone jongnga".
Kine ki dei ki tweet, kiba u thoh hynnin ka miet bad kiba ula weng noh pat kham hadien.
Ki briew jong ngi te, paidbah hi kiba don ka sap biria, ka sap iapur khana-parom, don ruh kiba nang ban jer ban sin, ha ki rukom bapher-bapher bad don pat kiba nang tang ban kynroi, wad daw ban bein bad ban dait lymwir ruh.
Ia ka kynhun khana biria to ka biang, ka kynhun nang jer-nang sin ruh dang shi rukom, hynrei ka kynhun wad daw bad ban shu sher shu bein, shu dait lymwir kat ia uba lap-ba shem te, ka pynhiar ia ka burom-ijot jong baroh, khamtam eh ialade.
Nga dang shu iohi ha kawei ka kot khubor, kaba shu kynthoh shaphang kita ki ‘lei 5 snem, ba kdew da kita ki kontraktor na thain West.
Haba ha kylleng ka pyrthei ki don kita ki nongsynshar, ki nongmihkhmat kiba jied da ki paidbah, da ki kynhun ne da ki rukom jied bapher-bapher, kiba la pynkup da ki bor ain ban pyniaid ia ka synshar-khadar da ka sorkar, khnang ba ka kan don ka jingryntih ha ki kam ki jam, ha ka shong ka sah, ban ym don ka jingleh bein leh donbor da ki briew kiba donbor, khnang ba ki barit-baria, baduk-bashitom kin don la ka hok ban shong ban sah bad kum kine ki rukom synshar-khadar jong ka juk shemphang ha kylleng ka pyrthei, balei pat ba dang bun ki jingeh?  Ia ki nongsynshar ha shi tyllup, ki ju khot da ki Political Masters ne Leaders ne ki Statesmen, ha India da ki Neta, kaba mut kumjuh bad sha ngi pat da ki Nongialam ne ki Nongsynshar Paidbah, kaba mut hi kumjuh.
To ngin ia peit khyndiat ia ka jingtbit biria ki briew jong ngi-  Kat ia u Mahatma Gandhi, uba burom da ka pyrthei baroh kawei, shane pat ki dang lap ksai ban peit ia kiwei ki bynta jong u, ym mut ba kim burom ia ka sap-rngai (vision) jong u, ia ki jingaiti sohsat jong u, hynrei don kiba ju kdew pynban ia ki ‘ksah Gandhi,’ haba nujor bad kiba raikhoh, u bapli uba sah tang da ka shyieng ka snep ha ki jingialeh na ka bynta ka thong.
Ym dei tang ia u Gandhi, wat ia u kpa ka thoh kot-thoh sla lajong ruh, u Soso Tham, don kiba biria pynban kumne-Baroh u briew bastadMano ba lah ban lenLymda u ioh shi klat- (La khlem da plie ka lad)-katkum ka Poetry,U Dieng BilatKumno un lait ban krenTo ynnai iawad-iatih, namar kam bha ban iakren kai kum ia kine kiei-kiei hynrei tang ban shu pynshisha, ba ki don kiba kum kine, kiba nang ban biria pynwandur, kat haduh ba ia ki nongialam lajong ruh, la jer la sher da kita ki ‘lei 5 snem.
Ka ktien sin ‘lei 5 snem, ka don ka jingmut kaba pynhiar dor ia ki nongialam; ka dei ka jingniew bein ia ki nongsynshar ba jied hi da ki paidbah, khamtam da ki ‘Suid Sah Snem, kiba dei ki nongbam tyngka bad ki nongbei tyngka-thong tyngka ha ki por ilekshon ban pynjop ia ki lajong, khnang ba kin myntoi pat ialade, kam pher la kita kiba ki pynieng ki dei kiba bit ne kibym ler ei-ei ne, kiba la ih ne kiba dang shu khie kum ki siej lung ne, kiba kren bu-bu-be-be kum ki bula klong ha ki jingialang Dorbar, ne kum ki nongialam banang-batip, kiba don shisha ka rynnieng, ka sap-ka phong, ban ialam sha ka thong, ne kiba kumno?    Dei namar ba la bun eh ki bula klong imat, ki ‘Suid sah snem ki pynlymwir pyrthei ba kim ioh kumba ki khmih lynti.
Nalor ba ki jied hi ia kita ki ‘lei 5 snem.
Ki ‘suid sah snem lei, ki sah kham slem ban ia ki ‘lei 5 snem, kiba tang shi kynti-ar kynti.
Ka jot ka pra ka kham dei ka pop kine.
Yn kynnoh iano haba kumta? Ban iatih ia kane ka long ka bashitom.
Phai noh sha ka Lynnong Bathymmai  Ka jingim, ki lad ki lynti bakham bha kin wan phai, sa tang lada ki paidbah bashemphang, kynthup lang khamtam ia ki ‘Suid-sah-snem, ba kin pynthymmai noh ia ka lynti iaid jong ki.
Lada ka jaitbynriew ka la lah ban sei ha ki por ba dang sahdien, ia ki khlur bad ki Soh-Pyni, kum ki jong i Rev.
J.
J.
M.
Nichols Roy, Hoover Hynniewta, B.
B.
Lyngdoh, G.
G.
Swell, Maham Singh, H.
S.
Lyngdoh, P.
R.
Kyndiah, R.
S.
Lyngdoh, B.
Pakem bad bun kiwei ruh ki kynrem ki lyndan, kynthup ruh ia ki longkmie, kum i Kong Mevis Dunn, Bonily Khongmen, Rose B.
Kharbuli bad kiwei, balei ym lah ban sei mynta, khamtam haba la nang bun ki riew shemphang kiba don ki tyrpeng rangbah?Sha thain Garo, ki la sei kum ia u Capt.
W.
A.
Sangma, P.
A.
Sangma bad bun kiwei, ia kiba ki paidbah ki thung syiem ia ki.
Ma ngi, ngi shu kynmaw tympang ia kitei ki rangbah kiba iohi jngai bad kiba la trei shitom ban wanrah ia ka District Council, ia ka jylla lajong, ha kaba ngi shong ngi sah mynta ha ka burom bad ka jingshgain ba la lait shah teh mraw.
Lymda dei na kitei ki ‘lei 5 snem, tip katta shano ngi la poi?Nangta ia ki mat bakongsan jong u pud u sam, ka ktien ban iohrung noh sha ka Bynrap Phra (8th Schedule) bad bun bah ki kam pynroi, kin sa shu tyllun tang ha ki jingiakren da ki phew snem lynter, lada kumne shi kumne.
Ka por ban iapyrkhat sani bha hapdeng ki riew paidbah bad riew shemphang ka la dier, khnang ban poi sha ka thong ba angnud la slem bad ban pynkut noh artad ia ki jingiadait iashrut pynhiar dor, na ka bynta ka step bathymmai kaba ia kwah lang.
Ka jing ia pher jong Ka jing ithuh bad ka jing sngewthuh Ka long haba ngi buh ia kata ka mynsiem ban donkam shwa ia Ka jing ithuh ia kiwei Ka long ba ngim don ia kata ka jing sngew lem para Briew namar lada ngi lap ngi Shem ne ngi ia kynduh ia kino kino ki ba Shem jing eh jing jynjar ngim lah ban iarap ia ki namar ngim ithuh ithaw ia ki.
Hynrei lada ngi don ia kata ka jing sngewthuh ngi lah ban iarap iano iano ruh kiba Shem jing eh jing jynjar lada ngi lap ngi Shem ne ia kynduh ia ki ha ka jing kordiet Ka jong ki kumta ngi ban buh nyngkong eh ha poh ka dohnud bad ka mynsiem jong ngi ia kata ka jing sngewthuh ym ia kata Ka jing ithuh shwa iano iano ruh namar Ka jing donkam shwa ban ithuh ia kiwei sa iarap Kam dei Ka hukum Ka jong u Blei hynrei lada ngi don shwa ia Ka jing sngewthuh kata ka long ka hukum Ka jong u Blei bad Ka jing Kyrkhu ia ngi baroh bad to long phi ki ba sngewthuh ia kiei kiei baroh ki ba shisha kumta ngin lah ban wan rah ia ka jing kylla ha ka im lang Ka sah lang ha Ka jingim Briew baroh.
Shillong: Mynta ka sngi, ki don 21 ngut kiba ioh pang Coronavirus ha ka Jylla.
Kitei ki kynthup ia 13 ngut ha East Khasi Hills, 7 ngut ha Ribhoi bad uwei ha West Jaintia Hills.
Ha East Khasi Hills, ki kynthup ia uwei u shipai Air Force, 2 ki pulit CRP, uwei u BSF bad 9ngut kiwei pat.
Baroh kiba ioh pang, ki la poi mynta sha ka 416 ngut bad ha East Khasi Hills, ki don baroh 355 ngut bad kitei ki long 266ngut ki BSF, 74 ngut kiwei pat, 15 ngut ki shipai.
Ha Ri Bhoi ki don baroh 42 ngut, West Jaintia Hills 1, East Jaintia Hills 1, West Garo Hills12, South West Garo Hills 1, East Garo Hills 1, North Garo Hills 1.
Baroh kiba la jem na ka jingpang, ki long 70ngut bad kiba iap, ki long 4 ngut.
kiba dang shu jem na ka jingpang mynta ka sngi, ki long 18ngut.
Satang katno eh ngin dang lah ban kiar bad dang lah ban lait na ka Corona, ka daw ka long ba la jyllei palat ka khaii tuh khaii black da ki briew jongngi hi ba khaii black sha Bangla naduh ki masi, ki muid, biri, sikret, dawai bunjaid etc, ki khar Bangla da ki kynhun kynhun ki wan shaduh poh India ban wan shaw mar, dei ha kine ki por ba lockdown bajur eh ka jingkhaii tuh.
Ngi ia pyrkhing ia quarantine ia ki paidbah ba wan na sha sor/bar shnong, ngi ia pyrshah bad khang ia ka trade Export ha Dawki LCS ba tieng ioh ki iaioh corona virus ki driver ba wan Na Bangladesh wat hapdeng ka jingpynbiang iaki protocols, hynrei iakine ki ba khaii smugglers ki ba ia kynduh markhmat bad ia khublei kti bad u kharbangla bad wan rungbiang shapoh shnong pohthaw bad ia khlehmilai bad baroh ki paidbah ka shnong ym don ba shimkhia.
Imat ka jingtieng corona jongngi ka long arsap mo? Dang ha kine ki por ba lah dep da ki phewngut la iohkem ba ki smuggling biri ha Muktapur, iohkem ia kiba khaii muid ha khar Lemin, LadDarrang,bad ha u pud ka raid mukertilla bad shibun hi ki por la shu iohi tang ia ki kali truck, mini truck, bolero ba kit mar full load bad hiar mynmiet mynmiet sha kine ki thain war baieid jongngi.
Ka jingkylli ba nga kwah ban kylli hangne kumno kine ki kali kit mar black ki lait haba ki pulit ki night duty ha Amlarem nad ha pynursla ki don? Nga kyrpad ruh ia ka synjuk ki ryngbah shnong ban shimkhia bha iakane ka kam khaii namar ka jingma bakhraw ka ap iangi.
Nga kyntu ruh ia ki Sengbhalang ka riwar baroh ban khangnoh ia kane ka khaii smuggling kaba la sdangjur biang hakine ki por Corona kaba lah ban long ka jingtim iangi baroh, lym kumta sngewbha ban ailad ban plie ia ka khaii Export.
Ka sorkar India, ka la thoh sha baroh ki jylla, ha kaba la maham ia ka jing pyndonkam ia ki mask, kiba la tip kum ki  N-95, kiba don bad ki   valved respirator lane ki thliew kiba ring bad pynhiar mynsiem bad la ong ba kine kim iada satia na ka khlam coronavirus bad ki long pynban ruh ki jingdeng kiba ailad bha ba kan rung katei ka jingpang ha ka met jong u briew.
U Director General of Health Services, ha ka tnat ka koit ka khiah, ula thoh shithi sha ki Jylla, ha kaba ula kynthoh halor ka jing pyndonkam ia ki N 95 mask, khamtam kito kiba don bad ki thliew kiba ring bad pynhiar mynsiem.
Ka tnat ka koit ka khiah ka sorkar India, ka la pynmih ia ka jingbthah ha u bnai Iaiong, ha kaba la ai jingmut ban pyndonkam, da ki jingdeng kiba shna hi, ban tap ia ka shyntur bad ka khmut.
La bthah ruh ba  lada dei ha kajuh ka iing ruh, dei ban pyndonkam, la ki jong ki jingtap shyntur bad ym dei ban pyndonkam lang da kajuh ka jingtap shyntur.
Ka por slap ka wanrah shibun ki jingkyrkhu iangi hynrei ha kajuh kapor ka wanrah ruh shibun ki khniang jingpang bad ki jingpang ba har rukom.
Ki jingpang kum ki jingpang shitmet, baiong khlieh, jyrhoh ki jur bha ha kine ki por, hynrei ka jingpang prie pynhiar kadei kaba kynrei tam haka por slap.
Kane ka jingpang ka neh la kumno kumno 2-4 sngi hynrei wat la ka neh tang katto katne sngi, ka met jongphi pat ka tyrkhong bha bad tlot namar ka jingmih ki um ba don haka met lyngba ka jingleit painkhana khah khah.
Kane ka wanrah iaka jingbymsngew tynnad haka met bad kalah ruh ban wanrah jingma kaba khraw lada ym sumar ha kapor kaba biang.
Kadei ka jait jingpang kaba phi kwah eh ban lait noh kloi kloi naki katba lah haba ia nujor bad kiwei pat ki jait jingpang.
– Baroh ngi tip ba ka por lyiur kadei ka por ba ki jingbam ki sniew kloi naka daw ka jingshit ka suinbneng bad ka jingkharoi ki khniang jingpang bad ka um ka jaboh naka jingwan tuid ki umslap.
Namar kata ka jingpang prie pynhiar ka ju jia bha haka por lyiur naka daw ka jingbam iaki bam ba lah sma bad sniew noh bad dih iaka um jakhlia ne khlem da shet lypa ban dih bad ka nang pynsniew shuh shuh lada ktah ne shet iaki jingbam daka kti ba jakhlia khlem da sait bha.
Katto katne ki khniang jingpang kiba pyndap lyer iaka kpoh, kynroi prie (gastro-enteritis) bad pynhiar kpoh khah khah kilong:– Ki don shibun ki jingai jingmut ban iada na kine ki jait jingpang kiba phi lah ban bud ryntih ban ioh iaka met kaba koit ba khiah.
Shitom palt Ng kwh jngshaiPynhiar prie tang bam lah mihAi jngmut lem.
Ki don sa 1,093 ngut kiba ioh pang covid 19 ha Assam, hynnin ka sngi bad baroh kiba ioh pang, ki la poi sha ka  25,092.
U Himanta Biswa Sarma, myntri ka koit ka khiah, u iathuh ba na kitei kiba ioh pang, ki don 448 ngut kiba ioh pang tang ha ka sor bah Guwahati.
Haduh mynta, ki don  7,936 ngut kiba dang shah sumar, na katei ka jingpang ha Assam, katba ki don  17,095 ngut kiba la mih, na ki jaka sumar bapher bad hynnin ka sngi, ki don  1072 ngut kiba la mih na ki hospital bapher.
Katei ka jingpang, ka la pyniap ia 58 ngut ki briew ha Assam.
U Biplab Deb, myntri rangbah ka Tripura, ula pynmih ia ka jing kynthoh pyrshah jait bynriew, ha kaba ula kynthoh bad ki Punjabi bad ki Jats, ki dei ki briew kiba khlain, tangba kiba khlem jabieng, katba ki Bengali, ki dei kiba proh jabieng shi katdei.
Kawei pa kawei ka jaitbynriew ha India, ka don la ka jong ka jinglong bapher, ong U Deb, haba kren ha ka jingialang ha Agartala Press Club, ha ka Sngi U Blei.
Na bynta ki Bengali, la ju ong ba ym lah ban ialeh pyrshah ia ki, ha ka jingstad bad ka jingproh jabieng bad la ju tip, ba ki dei ki khraw bad ka dei ka jinglong jingman tynrai jongki, ong U Deb.
Katba u ong shuh shuh, ki Punjabi bad ki Jats, ki dei kiba khlain bor bha bad u ong ba ia kitei ki jait briew, ym lah ban ialeh pyrshah da ka bor, hynrei ka donkam da ka jingieid bad u ong ruh ba ki Jats, ki dei kiba kham duna ka jingstad, hynrei ki dei kiba koit ba khiah bad lada don kiba ia pyni bor, un sei syndon da ka suloi.
U Randeep Surjewala, u nongkren ka seng Congress, u kynnoh ba U Deb, ula  kren niewbein ia ki jaitbynriew Sikh bad ki Jat ka Haryana.
Kham mynshwa U Deb, ula pynmih ia ka jing iakren kaba la jur bha, haba u ong ha u snem 2018, ba ka  internet bad ki satellite television, ki la don ha ka por jong ka  Mahabharata.
Nongpoh:Namar ka jing sniew kloi ka surok na Patharkhmah sha Warmawsaw, ka RBYF, Ri Bhoi Sepngi, ka la maham jur ia ki kali heh kiba ju leit ban kit Shyiap na ka Wah Khri ba kim dei ban pyndon kam ia katei ka surok, namar ka jingiaid kitei ki kali heh, ka la pynjot pynpra ia katei ka surok kaba la pyndonkam da kiba bun ki paidbah na ki shnong bapher bapher kiba don ha katei ka thain.
U Samla R.
Nongtri, Publicity ka RBYF, Ri Bhoi Sepngi, u la ong katei ka jingkhang ka RBYF ban iaid kitei ki kali heh khamtam ia ki trok 16 bad 12 shaka ban iaid na katei ka surok, ka dei hadien ba ka seng ka la lap ba ka jingiaid kitei ki trok kit Shyiap, ka la pynjot pynpra ia katei ka surok na Patharkhmah sha Warmawsaw bad kaba la wanrah jingeh ia ki paidbah kiba sah ha katei ka thain bad kiba pyndonkam ia katei ka surok.
Shuh shuh u Samla R.
Nongtri u la iathuh, ba ki don bun ki trok kit Shyiap kiba pyndonkam ia katei ka surok, ha kaba ka jingiaid jong kitei ki trok Kit Shyiap, ka la wanrah ia ka jingjulor kaba jur ia katei ka surok, namar kitei ki trok ki dei ki trok heh kiba kit Shyiap, ka la pynjot hi thiaw ia katei ka surok.
Kumta haba iadei bad katei ka jingiaid ki kali kit Shyiap na katei ka surok, na ka liang ka RBYF, ka la maham pyrshah ba baroh ki kali khamtam ia ki 16 bad 12 shaka ba kim dei ban iaid lyngba katei ka surok, hynrei na ka liang ka seng kan shah ba kin iaid tang ia ki trok 6 shaka bad laba ki lap ba ki kali 12 bad 16 shaka kin iaid lyngba katei ka surok, na ka liang ka seng ban bat beit ia ki bad kan ym ailad da leilei ruh em.
Ki don sa 37,148 ngut kiba ioh pang coronavirus ha ki 24 kynta ba ladep bad kiba iap, ki long 587 ngut.
Kiba ioh pang myna, ki la poi sha ka 11.
55lak ngut bad kiba iap, ki long  28,084 ngut.
Ha  United States, ki don sa  61,761 ngut kiba ioh pang coronavirus, ha ka shisngi bad mynta kiba ioh pang khlam covid ha katei ka Ri, ki la poi sha ka  3.
85 million ngut.
Hato Lada nga thoh hakane iakaei Banga Shem lane ban ai jingmut iaka sorkar lane kyrpad ka long beain neemm hakaba iadei bad kane ka khlam lane iakino kino kiba nga kwah ban pynpaw lyngba ki khubor.
Shillong:U Pastor Kyrsoi bor Pyrtuh, ula thoh sha U Deputy Commissioner, North Garo Hills District, ban pynsngew halor ka jing donkam ban pynsangeh shwa ia ka jing shon Aadhar ha katei ka District.
Ha ka dorkhas, la pyni ba ka don ka dur, kaba pyni, ia ka jing pynrung kyrteng aadhar bad kaba ki la don bun kiba ieng lain bad kiba pynkhein ia ki kyndon jong ka tnat ka koit ka khiah.
La ong shuh shuh ba ha shwa ban pyntrei kam ia ka ain Aadhar, ki paidbah jong ka Jylla, ki la pynpaw pyrshah jur ia u aadhar, lyngba ka seng, kaba kyrteng Meghalaya Peoples Committee on Aadhaar (MPCA), ha kaba ki la leit sha ka kashari ba ha khlieh duh jong ka Ri, ha kaba ka la dep mynjur ba kito ki bym pat kwah ban pyntrei kam ia u aadhar, kam donkam satia ban pynbor ia ki.
La ong shuh shuh ba ki paidbah ka Meghalaya, ki sngew pyrshah ba u aadhar, un lap ia ka jinglong jigim shimet jongki bad ba yn lah ban pyndonkam ha ki rukom barieh bad nangta la ong shuh shuh ba ki paidbah ka Meghalaya, ki don ka jingsngew niam jongki bad kumta ki sngew pyrshah ban niew number ia ki nongshong shnong.
La ong shuh shuh ba kiba bun ki nongshong shnong, kim pat don aadhar satia bad kumta, ka long pyrshah ia ka hok jongki, ban khanglad ia ki skhim sorkar jong ka sorkar Jylla ne ka sorkar India.
Lyngba katei ka shithi, U Pastor Pyrtuh, u dawa namarkata, ba dei ban sangeh noh ia katei ka jing pynrung kyrteng aadhar, hynrei dei ban ailad lyngba ki dulir kiba la don lypa, lada dei ka EPIC, ki Ration Card lane kiwei pat ki kot jing pynshisha.
Shillong: Na ka jingjur jong u slap ha kine ki sngi ka la don ka jingktah ka bajur ha baroh kawei ka jylla bad ka Rilum Garo, ka dei ka jaka, kaba la shah ktah bha na ka jingjur u slap ka ba la wan rah ia ka jingshlei um hapoh ka Wah Brahmaputra bad ka um ka la kynjat sha ki bynta ba long madan jong ka West Garo Hills bad South West garo Hills ha ka ba bun bah ki shnong ki la ngam shapoh ka um.
Na ka liang u Zenith M Sangma, haba iakren bad ki lad pathai khubor, u iathuh  ba palat shilak ngut ki briew ki ba la shah ktah na kane ka jingkynjat ka um na ka wah Brahmaputra sha Garo Hills,hynrei ka ba sngewsih ka long ba ka sorkar jylla haduh myn hynnin ka sngi kam pat ai kano kano ka jing bthah ban iarap ia ki ba la shah ktah ha kane ka jingshlei um.
U la iathuh ruh ba na ka liang u nongialam ka liang pyrshah u Dr Mukul Sangma, u la leit ban jurip ha kine ki jaka ki ba shah ktah ha kane ka jingshlei um bad u la bthah ruh ia ki bor jong ki District Adminstrtion ban iarap ia kine ki briew kiba la shah ktah ha kane ka jingshlei um katkum ka bor kaba ki don.
U la ong ruh ba ha ka jingshisha haba ka don kano kano ka jingshah pynjulor ha ka bor jong ka mariang ka sorkar ka dei ban ai ka jingiarap mardor ia kiba la shah ktah khamtam eh ba kin ioh ia ka umbam um dih ka ba khuid ba kin lait na ki jingpang.
U la iathuh ruh ba haduh mynta  ka sngi bun na ki surok bad ki jingkieng ki la shah rong ha ka umsaw kum ha ki shnong ha Trikikilla, Selsella bad ka don ka jingkieng ha wah Ganol ka la shah rong ha ka umsaw.
U la buh ia ka jingdawa ba na ka sorkar jylla ka dei ban phah ia ki jingiarap mardor sha ki lanot  kiba la shah ktah ha kane ka jingshlei um.
Shillong:  U Secretary jong ka All India Congress Committee (AICCC), u Zenith Sangma, myn hynnin ka sngi u la dawa na ka sorkar jylla, ba ka dei ban pyntip ia ka kyrteng jong kito kiba shah ktah ha ka jingpang Covid-19, khnang ba kan long kum kawei ka lad ban khun pyrshah ia kane ka jing pang.
Haba ia kren bad ki lad pathai khubor myn hynnin ka sngi ha Congress Bhavan Shillong, u Zenith Sangma u la ong ba kum ka party Congress ka don ka jingsngew khia bad ka jingbym sngew hun ha ka ba ia dei bad ka jingleh jong ka sorkar jylla ban iakhun pyrshah ia ka khlam Covid-19 ha ka jylla.
U la kynnoh ruh ba ka sorkar kam shym la shim khia ia kane naduh ka ba sdang bad kane ka paw shai ha kaba ka sorkar ka la shu leh tang ia ka Thermal Screening ia kiba wan phai bad phah noh ia ki sha iing bad hadien kata ki sa leh ia ka RT-PCR test bad kane ka jingtest tang da ki thermal Screening ka don ka jingtieng ba kan sa pynsaphriang ia kane ka jingpang sha ki paidbah.
U la ong ruh ba ka jingshah jong ka sorkar ia ki katto katne ki briew ban leit khawai iathoh shabar ka jylla ruh ka long ka ba ym lah ban pdiang,bad na ka liang ka seng Congress ka dawa ba ka sorkar ka dei ban pyntip ia ki kyrteng jong ki to ki briew ki ba shah kthah ha ka khlam Covid –19 khnang ban lah ban iada na ka jingsaphriang une u khniang jingpang sha ki nongshong shnongka ne ka jylla.
U la ong ruh ba kane ka jingialeh pyrshah ia kane ka khlam kam dei tang bad ka sorkar marwei,hynrei ka dei ka jingia treilang da baroh, hynrei lada ym tip kumno yn iada namar ba ym tip ia ki briew ki ba shah ktah ha kane ka jingpang.
Na ka liang u Secretary jong ka AICC, u la ai nuksa ia  kaba la jia ha South West Garo Hills District,ha ka ba u briew u ba don ia kane ka jingpang u dei na Salmapara,ka sorkar ka la test ia u bad phah sha iing bad ha dien ba la ioh ia ka reslut la shem ba u long positive, “Hato kane kan ym don kata ka jingiabit sha ki paidbah ia kaba u Myntri Rangbah ka jylla bad u Symbud Myntri Rangbah ka jylla ki dang len"u la ong.
Halor ka jingbthah jong ka sorkar ban phah ia ki briew ba ki hap ban deng ia ki mask ha ki jaka paidbah,u la ong ba  bun na ki briew ki bym deng ia ka mask,bad  ka sorkar ka dei ban pynshitom ia ki bad ka dei ban shim ia ki lad ki lynti kaba kham tyngeh ruh hap ban leh namar ba haduh mynta ym pat don dawai.
Ki nongialam ka seng Congress kiba la ia don lang ha kane ka por ki long u Bah James Lyngdoh Working President ka MPCC, u Bah George B Lyngdoh, bah Kimfa Marbaniang bad u bah Mohendro Rapsang baroh ki MLA.
Ka khlam corona virus, kam shym la sympat tang ia uba ioh pang khlam corona, hynrei katba nang iaid ki sngi, la iohi, ba kiba shah sympat jur, ki dei pynban, kito kiba lah ban sumar bha ialade, ban lait na katei ka jingpang khlam.
Uba ioh pang, u ioh shibun ka jing iarap, ka jing ai mynsiem bad ka jingiaroh, ha kaba baroh ki ia thab kti haba ia kynduh ia uba pang corona bad ki ai, ka bam ka dih ka biang ia uba pang bad imat ia kiba ha iing ha sem jongu ruh; hynrei kiba khlain, ki la nang shah khyrwait bad kata ka long ba ki hap thied bam ha ka dor, kaba rem, ki hap leit jingleit ha ka dor kaba rem, ki hap ban siew khajna kaba la nang rem bad nang kiew stet shajrong bad ka sorkar ka pynnoh synei, tang u khaw; katba, ka dohkha, ka doh masi, ki jhur ki nang kynting ka dor man ka sngi.
Kam dei tang kumta, ki bor pyniaid skul, kim sngap satia ia ka sorkar bad ki dawa ia la ka jong ka bai skul bad katei ka dei ka jing shisha, namar ba ki hap siew bai iing, bai light, bai nonghikai  bad sa kiba bun kiwei ki jingdawa.
Hynrei kam dei tang katta, ki trai iing ha kine ki sngi, ki beh ia ki nongshong wai, la kumba beh ksew bad kim shah ba kin rung ha ki iing shong jongki, kiba ki la dep siew bai wai iing bad kam dei tang katta, ki don don bah, ki nongshong wai, kiba la leit phai sha la ki shnong bad ki iing ki shu khang tala, hynrei ka bai wai iing ki hap ban siew thik thik bad katei ka dei ka jingjia ha ka kyrteng ka khlam corona.
Na ka liang ka sorkar jylla, ha ki khyndiat taiew ba ladep, ka la pynsngew sha ki trai iing, ba kin ia map bai wai iing, hynrei katei kam rung satia ha thliew shkor jong ki trai iing bad katei ka buh jingeh shibun ia ki nong kyndong, ia ki khynnah skul, kiba shah nion ia ka bai wai iing iing bad ka rukom siew bai wai, ha kum kine ki khep.
Ngim tip, haba ka sorkar, ka kren kumto, la ka dei tang ka jing kyrpad ne ka sngew donbor ia ki trai iing; hynrei haba ka lah kren, ka dei ban peit, ba ki trai iing, kin sngap ne kin ioh sngew bad lada jia ba kim sngap, ka lah ban pynbud, da ki ain jongka, lyngba ki bor shnong, lyngba ka jing ai bor ding lane lyngba ka jing ai um sha kiba kum kitei ki iing; hynrei lada ha kum kane ka saw ka sian, ka don ka jingnion bein ia ki nong shongwai, kumta ka dei ka jing thombor kaba la palat liam shisha.
Ka dei bah rupang wat ai li ngi ruh ngi shah dawa bai soul khun ha ba tang ban bam ruh ym lah pyndap the ngin leg kumno?.
Nongpoh: Ka la don ka jingjia kaba phylla ha kawei ka longiing hapoh ka Shnong Umtrew ha Ri Bhoi District bad katei ka jingjia ha katei ka longiing ka la wanrah ia ka umdum hapoh katei ka shnong hi baroh kawei.
Katei ka jingjia ka la jia ha ka iing jong ka Kong Loncy Jyrwa, kaba dei ka nongsahwai ha kateii ka iing ha Umtrew, kaba u trai uba dei na Shillong, hynrei ka jingjia kaba phylla ha katei ka iing ka long ba katei iing ka la shah kawang da ki Maw, ki Phan, ki Piat lem bad kiwei hapoh katei ka iing.
La ioh jingtip ba katei ka jingjia hapoh ka iing, ka la jia naduh ka sngi Thohdieng ba la dep ha kaba la don ka jingkawang maw ha ka tnum iing bad ki jaid tiar bapher bapher hapoh katei ka iing, hynrei haba kitei ki trai iing ki la pyrshang ban wad ioh don kiba lehkai ne kiba leh shitia, hynrei ym shem la lapdien naei naei ruh bad kaba la pynsah umdum ia katei ka iing bad ka shnong hi baroh kawei, namar kitei ki Maw, ki Phan ki Piat lem bad kiwei ki tiar, ki la shu poi ha katei ka iing, ha kaba kitei ki tiar ki la poi sha katei ka iing khlem da pei ki tin jong katei ka iing.
La ioh jingtip ruh ba ha katei ka longiing, ki don haduh 14 ngut kiba sah lang ha katei ka iing ba kynthup naduh ka kmie, ki kynum, ki pyrsa bad ki khun, ba mynta mynta kim shem la sah shuh ha katei ka iing bad ki la kynriah noh shawei, namar ki tieng bad smiej na katei ka jingjia kaba phylla.
Jowai: Mynta ka step synnia, ki dkhot ka VDP ka Tuber Kmai Shnong, ki la ioh bat ia ki lai tylli ki kali kiba kynthup ia ki ar tylli ki Tata Sumo bad kawei ka Maruti Car kiba donkti ban lute bad tuh umphniang na kawei ka Petrol Pump kaba don ha Tuber Khmai Shnong.
U tyllong khubor na ka shnong ka la iathuh ba ia kitei ki kali la ioh bat ha ka por 2 baje step synnia hadien ba la pynlong ia ka jingap-miet hadien ba la ioh ki jingujor ba ki don ka kynhun kiba donkti ban tuh bad ban lute ha ki bynta jong u surok bah NH-06.
Ki briew kiba donkti ha katei ka jinglute la phet da ka maruti car sha liang ka wah Myntang shaduh palat Laskein da kaba ia beh thong da ki Pulit na Ladrymbai bad ki VDP la ioh bat ia katei ka kali ba la hap sha poh nala.
Katei ka Maruti 800 ka don ia u No, Ml10-7887 katba kawei ka Tata Sumo kaba la shu ieh ha Petrol Pump ka don ar tylli ki Nombor – ML04-7949 uba dei u Nombor ba shisha katba ML04A-6874 pat uba dei u Nombor Thok, katba kawei pat ka Tata Sumo ym shym la ioh bat satia namar ba ka la ioh phet.
Wat lada ym shym la lah ban iohkem ia kiba donkti, hynrei na ka liang ka bor shnong ka la maham jur ba kan nym ailad satia ia kum kine ki jaitbriew kiba wan tuh ban lute na poh u pud u sam ka shnong bad ban rat dyngkhong ia kane ka bor shnong kan ai ka jingiatreilang kaba pura bad ki bor pulit.
Ka bor Shnong ka la kynnoh ruh ba kine ki kynhun Kang ki la donkti ruh ban lute ia kawei ka trok kaba pomshor (lait lyer ka shaka) bad kaba la pynieng harud surok bah.
Lah ban pynkynmaw ruh bda dangshet uwei u driver trok u la ujor sha ki pulit ka East Jaintia ba u la shah lute ha k briew kiba wan da ka Maruti Car bad ki la rah bor ia ka trok jong u sha jan ka shnong Iongkaluh bad ki la lute ia u T.
15000 tyngka.
Shillong: U Director ka tnad ka koit ka khiah, u Dr Aman War u la iathuh ba mynta ka sngi 19 ngut ki ba la test Covid Positive na kine 16 ngut ki dei ha East Khasi Hills District,13 ngut ki dei ki shipai BSF,3 ngut ki dei ki riew paidbah bad 2 ngut ki dei na West Garo Hills District, uwei na South West Garo Hills District.
Haba iakren bad ki lad pathai khubor na ka liang u Dr War u la iathuh ba 13 ngut ki BSF ki ba la test Covid Positive ki dei na ka ktem shipai ha Umpling bad Mawpat, katba ki 3 ngut ki riew paidbah ha East khasi Hills District,uwei u dei ba wan na Khanapara, 2 ngut ki dei ki  High Risk Contact jong ki briew ba long positive,uwei u dei u High Risk Contact jong u wei na ARC bad u wei dei u High risk Contact jong ki briew ba wan khawai iathoh na Bihar.
Ki briew ki ba don ia ka jingpang Covid-19 ha East Khasi Hills District ki don 356, ki shipai BSF ki don 278  ki Arm Forces ki don 14 ngut bad ki riew paidbah ki don 64 ngut,ha Ribhoi District ki don 36 ngut, ha East Jaintia ki don 2 ngut ha North Garo Hills uwei ha South Garohill 2 ngut, ha West Garo Hills 13 ngut ha South West Garo Hills uwei.
Ki sample ki ba la dep phah ban test ki long 28,455 ki ba long negative ki long 27,466 ki result ki ba dang ap ki long 520 ki briew ki ba la ioh jingkoit ba pura ki long 52 ngut bad kiba la khlad na kane ka jingpang Covid-19 ki long 4 ngut.
Jowai: Ki pulit ka West Jaintia Hills District Pulit kiba don ha Raliang Police Outpost, ki la ioh ban kem ia ki saw ngut ki briew bad kawei ka kali kaba kit ia shibun bah ki tiar pynbthei.
Kane ka jingiohkem ka la jia mynta ka sngi hadien ba ki pulit katei ka Outpost ki la pynlong ia ka jingkhynra kali.
Na katei ka kali la ioh ban kurup haduh 4500 tylli ki bakor (Dynamite Sticks), 4000 tylli ki Tikli (Detonators), 4 dram ka umphniang diesel kiba la kit be-ain khlem kino kino ki kot ki sla kiba biang.
Kitei ki briew ki lah ban dei kiba pyntrei dewiong sha ki thain Umrangso ka Jylla Assam.
Haba iakren bad u SP ka West Jaintia Hills, u Bikram Marak u la ong ba ka jingtohkit ka dangiaid shakhmat um pat lah satia ban ai ia ka kyrteng jong kitei ki saw ngut kiba la shah kem.
Hynrei u la iathuh ba la ujor mukotduma ia ki hapoh ki kyndon jong ka Explosive Act bad ka iing bishar ruh ka la ai bor ia ki pulit ban tohkit ia ki haduh saw sngi kynthih.
Shillong: Hynnin ka sngi, ka jur bha ka jinghap slap ha Sohra, ha kaba ka poi sha ka 326.
5mm, ha ka jingkhein jong ka tnat peit mariang, kaba sdang naduh ka por 8.
30 mynstep, haduh ka por 8.
30 mynta ka step.
Ha katei kajuh ka por, ka jinghap slap ha Shillong, ka long 58.
0mm, katba ha Umiam, ka long 46.
0mm.
Mynta ka sngi, ka jinghap slap ha Sohra, naduh ka por 8.
30 mynstep, haduh ka por 4.
30 janmiet, ka long 147.
8mm, katba ha Shillong, ka long 35.
2mm bad ha Umiam, ka long 30.
6mm.
Ka tnat peit mariang, ka maham, ba lashai ka sngi, kan dei ka sngi, kaba jur slap bha ha ki bynta jong ka Jylla.
Hadien ba ki nongshong shnong, ki la ujor sha ki Nongialam Shnong Umkiang, halor ka jingjot ne ka jingpei um slap ka Umkiang PHC.
Mar mar ki nongialam Shnong Umkiang, ki la leit jurip ha ka 20tarik Naitung 2020, ha kaba la lap ba ka don shisha ka jingbym biang kane ka PHC ha kaba ka jaka sah ki nongpang ka pei umslap bad ka pynlong ia ki nongpang khamtam ki nongkha khun ban ia kynduh jingeh bad kaba sngewthamula ka long wat ka jaka bashong ki Doctor ka pei um slap.
Ka PHC Umkiang, ka dei kawei na ki PHC ba bun ki nongkha khun hapoh ka thain Narpuh, naduh Hingaria Huroi shaduh Ratacherra.
Te halor kane ka jingbym moramot ka Sorkar lyngba ka Health Department ka Dorbar Shnong Umkiang, ka pynpaw ia ka jingsngewdiaw bad ka la kyrpad ia ka Sorkar ka dei bad maramot kloi kloi ia katei ka PHC khnang ba kan long ka jingmyntoi ia ki nongshong Shnong Umkiang bad ban lait na ka jingjhieh slap, ong ka kyrwoh na U bah Lasting Pala, Waheh Shnong bad U Ma Nicholas Lyngdoh, Secretary, ka Shnong Umkiang.
Shillong: Ka kynhun jong ki phra tylli ki Sengbhalang kiba kynthup ia ka All Jaintia Hills Social Welfare Organization (AJHSWO), Jaintia Contractor & Supplier Association (JCSA), Jaintia National People Organization (JNPO), All Hynniewtrep People United Front (AHPUF), All Meghalaya People Organization (AMPO), Niaw Wasa Youth Federation (NWYF), Society forEnvironment Protection and Sustainable Development (SEPSD), bad ka Fight Against Corruption Team (FACT).
Myn ha ka 16tarik Naitung, 2020 ki la leit ban ai ia ka dorkhas ha u Bah Prestone Tynsong u myntri ka tnad PWD(Road) jong ka sorkar jylla ban pynsngew halor ka jingbym sngew iahap ban pynkynriah ia ka ophis treikam ka PWD(R) Jowai North Division sha ka shnong Shangpung WestJaintia Hills.
Ha ka kyrwoh na ki 8 seng la ong ba katei ka jingthmu jong ngi ban pynsangeh ia ka jingpynkynriah ia ka tei ka ophis, kam don kano kano ka jingmut ban iashrut ne ban ia pyni bor hynrei  ha kano kano ka nongrim ba kim sngewiahap ban pynkynriah ia kano kano ka ophis kaba don ha kaDistrict Head Quarter sha ki jaka kiba jngai da ki phew kilometer, namar kumba ngi la tip ba katei ka ophis ka la ai ia ka jingshakri ia u paidbah ka Rilum Jaintia naduh ba la ioh iaka District ba pura bad ym ju don kano kano ka jingujor ba katei ka ophis ka don jingdkoh, ha ki jingtrei kam jongka bad kumba shu pynkynmaw ba la don ka jingong ba ka tei ka Division ka ai jingshakri tang iaki shnong kiba hap hapoh ka Laskein C&RD Block, ka long kaba bakla namar ki tip shai ba dang bun ki shnong kiba hap hapoh ka Thadlaskein C&RD Block ruh, kiba hap hapoh ka jingpeit katei kaDivision baroh ar kine ki C & RD Block kiba kynthup ia ka Laskein C & RD Block bad ka Thadlaskein C & RD Block ki hap ha ka juh ka District Head Quarter.
Halor kitei ki nongrim ki phra Seng ki dawa jur na ka sorkar jylla ba kam dei ban pynkynriah ia katei ka Division bad dei ban thaw shisyndon da ka division kaba thymmai, ha ka  shnong Shangpung, namar ka la don lypa ia ka Sub-Division Office la slem bad la ong ruh ba lada ka sorkar ka thrang ia ka roi ka par ym dei ban shu leh politics hakano kano ka kam, hynrei dei ban leh da kaba u paidbah, u ioh jingmyntoi khnang ba ym don ka jingleh shiliang ha kano kano ka bynta bad ym dei ban pynhun tang iaki briew ne ki Minister ka sorkar tang naka bynta ka jingmyntoi san snem.
Shillong: Ki khynnah pule kiba ap ia ka resol matric mynta u snem ki la ioh ia ka resol jong ki hynne mynstep hadien ba ka MBOSE ka la pyllait paidbah ia ki resol ha kaba iadei bad ka eksamin jong ki.
Ki la don haduh 50081 ngut kiba iakhun ia kane ka eksam, hynrei tang 25195 ki la passed.
Haba khein kyllum lang, tang 50.
31 % kiba passed na ka 100% ha ka jylla Meghalaya.
Haba phai sha ki khynnah pule kiba ialeh ia kane ka eksam, ia ka kyrdan kaba nyngkong la ioh da ka Chetna Bose na Sherwood School, Tura da kaba ioh 94.
66% ha ki sobjek English, Hindi, Mathematics, Science& Technology, Social Science bad ka Health and Physical Education.
Ia ka kyrdan ba ar la ioh da u Sainava Modak na St Thomas School, Rynjah da kaba ioh 94.
16% ha ki sobjek English, Additional English, Mathematic, Science & Technology bad ka Health And Physical Education.
Ia ka kyrdan kaba lai la ioh da ka Ainamdaphisha R.
Byrsat na Little Flower School, Malki da kaba ioh 93.
50% ha ki sobjek English, Khasi(IL), Mathematics, Science & Technology, Social Science bad Health and Physical Education.
Hadien ba ladep pynbna ia ka resol, na ka liang u Rupang.
com, u la ioh ban iakynduh ia u Sainava Modak bad ia ka Ainamdaphisha ban ioh iakren bad ki.
Haba pynpaw ia ka resol jong ki, ka Ainadaphisha ka la pynpaw ia ka jingkmen hadien ba ka la poi ha ka kyrdan kaba lai.
Ka la pynpaw ba ka da sngewnguh eh ia ka Headmistress jong ka skul Little Flower School ka Sr.
Maria Ali, ki nonghikai jong bad ia baroh kiba ju iarap ia I ha ki por ba ladep.
Haba kylli ia ka thong ba ka don, ka Ainamdaphisha ka iathuh ba ‘ka thong jong ka, ka long ba in bteng shuh shuh ia ka jingpule jong ka ha Army Public School bad ka buh ruh ia ka thong ban pule ha ka medical college ha kylleng ka Ri.
Ka la pynpaw ruh ba ‘bun ki briew kim tip ba ha Little Flower School ki bun ki nonghikai kiba tbit, kiba iatreilang bad ki khynnah bad ka eh ban iohi kumne ha kiwei pat ki skul’.
U kpa jong ka, Ainam u la pynpaw ba ki la da khmih lynti ia kane ka jingjop jong ka khun jong ki hadien ba ki la iohi shisha ia ka jingtreishitom jongka bad ba ka la minot thop ha ka jingpule.
Ka headmistress jong ka skul Little Flower School, ka la pynpaw ia ka jingkmen hadien ba iwei na ki khynnah jong kane ka skul ka la ioh ia ka kyrdan ba lai bad kadei ruh ka sien banyngkong ba yn don kiba ioh ha ka Top10 na kane ka skul.
Ka la iathuh “Yym shym la poi pyrkhat ba I Ainam in ioh ia ka kyrdan kaba lai, wat hapdeng ki jingeh jingshitom kum ha kane ka por ba mynta’.
Ka Sr Maria Ali, ka la ong ba ‘ym shym da khmih lynti ba ki skul kiba ym kham ju paw, pynban mynta sngi ki la wanrah ia ka resol kaba bha, namar ka dang pyrkhat ba ki skul kiba don hapdeng sor kin ioh kham bun ki khynnah ha ka Top10.
’Haba ioh iakren pat bad u Sainava Modal na ka skul St Thomas School, u la pynpaw ia ka jingkmen hadien ba u la ioh ia ka kyrdan kaba ar watla um shym la poi pyrkhat ba un poi haduh kane ka kyrdan.
U la pynpaw ruh ba watla u kpa jong u uba dei u shipai um shym don shane,pynban ka khlem pynduh jingkyrmen ia u haba ka kmie jong u ka don lang bad u ha kane ka eksamin.
Haba kylli ia kaei ka thong ba u don mynta, u Sainava u la pynpaw ba u la pyrkhat ban leit da ka Science bad ban ioh lad ban leit shabar ka Ri (abroad) ban pynkhreh ialade kum u nongniah liengsuiñ(commercial pilot).
La iathuh ruh ba u sngewsih ba bun ki paralok jong u ki khlem lah ban passed ha kane ka eksam,bad u la ai mynsiem ia ki ba kim dei ban jem daw ha kum kane ka por,hynrei ba kin ean shakhmat bad ban iskhun biang sa shisien khlem da peitpoh ia kaba ladep.
Haba iakren pat bad ka Principal jong ka St Thomas, ka Mrs.
B.
Palit, ka la iathuh ba na kane ka skul ki don 44 ngut kiba iakhun ia ka eksam, hynrei tang 37 ngut kiba la passed.
Ka la iathuh ba kane kam dei ka sien nyngkong ba ka skul kan leh bha ha ka eksamin SSLC namar ha u snem 2003 iwei iba pule ha kane ka skul I la ioh ia ka kyrdan kaba nyngkong ha ka MBOSE bad mynta la ioh sa uwei uba la wanrah ia ka nam ka burom iaka skul.
Kumjuh ruh ka la pynpaw ba ku don haduh 7 ngut ki khynnah pule kibs la ioh distinction ha ki sobjrk bapher bapher.
Haba kylli la ka skul ka dang ailad ne em sa shisien ia kiba pheil, ka Mrs.
B.
Palit I la ong ba ‘ Ka skul jong I kam ju pynduh lad ia la ki jong ki khynnah ban iakhun ha ki eksam, lada ki leh bha ne khlem leh bha, ka skul, ka ailad beit ba kin iakhun la ka long ha kano kano ka bynta khlem da peitpoh iano iano ruh, hynrei sniewbok ba mynta ka kynti ki don kiba pheil, bad ka kloi ban pdiang biang ia ki lada ki dang kwah ban bteng ia ka jingpule jong ki ha ka class 10.
Ban lait naka jingshah Hack nyngkong eh, phi dei ban don ka jingkit khlieh dalade ialade ban long phikir ban nym pyndonkam bakla iaka social media, namar lada phim nang ban pyndonkam, ka buh iaphi ha ka jingma.
Kaba ar, wat nym accept friends request kulmar ne chating kulmar ha facebook lada phim ithuh namar lyngba ka jingiajuh iajan jongphi ban ia chating bad ki fb users kiba phim ithuh bad lada jia phi kynduh daki users kiba don jingmut sniew kin sa pynngop iaphi hakaba ka bor pyrkhat jongphi phim lah ban teh lakam iaphi.
Kaba lai, ialeh ban kiar naki message kiba phi ioh na Whatsapp kiba lah bam ialam bakla iaphi namar katkum ba long mynta ki sngi, ngi shem shibun jait, ki jait message kiba ngi shait ioh na Whatsapp naka por sha ka por namar kita ki message kiba wan poi lyngba ki link, ki lah ban tuh iaka bor pyrkhat jongngi dakaba kum leit click hakita ki link.
Kaba saw, ialeh ruh ban kiar ban nym click iaki email kiba phi dang artatien ne ki fraud email, kiba wan poi hapoh ka email jongphi bad kiar ruh naki message kiba wan poi ha u mobile number jongphi kiba shait poi man ka por dakaba thong iaphi balada phi pyndap iaka ka form kaba ki phah lyngba ka link phin ioh pisa bad ioh laptop bad kumta ter ter.
Kaba san, wat nym install kulmar iaki app ne apk haka mobile phone jongphi.
Ha shwa ban install ia kino kino ki apps bad apk phi dei ban pule bniah shwa iaki privacy jongki bad hadien ba phi la pule bniah lada phi shem ba ki long secure phi lah ban install bad lada phi shem ba kim long secure ne phi dang artarien wat nym install.
Kaba hynriew, wat ju pynmlien ialade ban wad iakino kino ki website ki bym long official ne secure hapoh google.
Pynmlien ialade ban pan jingiarap naki riew shemphang haka liang ka kor internet khnang ban lait naki jingma.
Kaba hynniew, ialeh ban kiar nakino kino ki kynja notifications lane ki advertisements khamtam hapoh facebook bad Whatsapp kiba offers iaphi shibun jait ki jait tiar haka dor kaba tad shibun bad kin pynthame ruh iaka bor pyrkhat jongphi daka kin thong iaphi ba phin ioh free laptop, topup ne mobile recharge.
Ka point kaba khatduh, lada don mano mano ba pan ia u number atm jongphi wat ju ai kulmar.
Kumjuh ruh lada jia ba phi kum pynhap ne pynjah iaka atm jongphi, phi lah ban phone customer care lane phi lah ruh ban leit mih mardor shaka tnad bank jongphi ban phah block iakato ka atm kaba phi kum pynhap ne pynjah namar lada phim leh kumta, kan buh jingma iaphi naba lada jia ba ioh daki briew ba sniew iakato ka atm jongphi, tang na u to u number atm u ba don khathynriew digit bad na u number cvv u ba don tang lai digit kin lah ban tuh iaka pisa kaba don haka Account Bank jongphi.
Lada phi lah ban bud tang na kine ki jingai jingmut jongnga iaphi nga nud ban ong 90% phin lait naka jingshah hack Account ne shah Hack Internet Banking.
Da ka jingjyllei palad Ki briew ba wan kai bad ba wan khwai ha Mawphanlur wat la ka dorbar shnong ka la pynmih khubor ha ka 17tarik Jylliew 2020 ba ym pat shah ia kiba wan kai ha kane ka shnong Mawphanlur, pynban katba dangmih ki sngi dang bun dang bun ba wan kai ha kine ki sngi.
Ka dorbar shnong Mawphanlur la lum dorbar kyrieh ha ka 16tarik Naitungy 2020 , ban pynbna biang ba ym pat shah ia mynta, tad haduh ba la long jai jai ka pyrthei ngin sa pynbna da kumwei pat.
U Sordar Shnong Nikloson Jana, u la maham ruh kito ba ieng kali ha rud surok jong u pud u sam Mawphanlur Bret plastic bilor etc.
Ka surok ka long u budlum ka ioh ka kot, ka koit ka khiah, bad kumta ter ter, ka surok na Nongkhynroit shaduh Nongpathaw (Sohiong Constituency) kaba pyniasoh shaduh sor Shillong lyngba ka shnong Mawlai umthlong ka long kaba sniew haduh katta katta kaba la buh jingeh bha ia ki nongshnongshnong ka thain kiba la bynniaw iaka jinglong jingman ka surok kaba ki ong ym lah shan ki kali namar ki briew ka thain ki im da ka rep ka riang, u jingthung uba ki rep bad pynim iaka ing ka sem jong ki dei u SYING bad kiwei de ki mar rep, ki ba pynpaw ba ki nongmihkhmat kim iohi iaka jinglong jingman kane ka surok, ki shu ap khmih lynti ba u local MLA uba long ruh u MYNTRI SORKAR un shimkhia ban maramot iakane ka surok, kane ka thain ka don ruh ia ka spah mariang (TOURISM) kaba don kyrhai ki Viewpoint lada shimkhia u Nongmihkhmat ryngkat ki bor sorkar.
Ka surok na Nongpathaw sha Shillong lyngba ka Shnong Mawlai umthlong (Lummawnei) la maitphang da u MLA barim ka Sohiong Bah HDR Lyngdoh bad (L)Bah FS Cajee Ex MLA Mawlai.
BAKLA.
I ba ioh top dei i Larisa na St.
Francis.
Shillong: Ki don sa 16 ngut kiba ioh ia ka pang khlam corona virus mynta ka sngi bad kitei ki kynthup ia 13ngut ki shipai BSF bad 3ngut kiwei pat bad kitei ki dei baroh na East Khasi Hills.
Mynta ki don baroh 410 ngut kiba ioh ia katei ka jingpang bad ha East Khasi Hills, ki don 356 ngut.
Na kitei ki kynthup ia 278 ngut ki BSF, 64 ngut ki riew paidbah, 14 ngut ki shipai.
Nangta ha Ribhoi 36 ngut, ha East Jaintia Hills 2 ngut, ha West Garo Hills 11 ngut, ha South West Garo Hills 1, South Garo Hills 2, ha East Garo Hills 1, ha North Garo Hills 1.
Kiba la jem na katei ka jingpang, ki long 52 ngut bad kiba iap, ki long 4 ngut.
P.
B.
S“Phin ong tang shaei mynta haba la ha sor ne ha nongkyndong ruh lah long kumjuh hi mar ia bat ‘Smart phones’" ong ka khun ka Santa.
“Haba la iabeh lut baroh baroh te.
Teng-teng ka paw ruh kum ka jingtynneng jubor khamtam ha ki khynnah samla lud.
Imat, lada ym don mobai lah sngew kumba duna kaei re kaei ha ka jingim briew mynta" ong ka kong Rep.
“Ka dei ka dei kaba phi ong.
Nangta la mih sa ki kyntien thymmai kiba ngim ju kynmaw ban iohsngew mynshuwa.
Kum sharjar, Iutub, top up, internet, network, miskol, misiej, whatapps, facebook, on data, off data bad kiwei kiwei kiba ju iohsngew bha ia kito kiba bat ‘smart phones’" ong ka khun ka Santa.
“Phi ba lah stad te phi da nang ban jer kyrteng kumta" iaroh ka kong Rep.
“Baroh ngi lah ia myllen ban ia ong kumta.
Da kylla Khasi pat ka eh namat ba la shu ong paidbah kumta bad teng teng ruh lah iohsngew kum ka ktien Khasi" bynrap biang ka khun ka Santa.
“Shuh ngan leit noh phi lah sngew klai kata ka ia shongkai" ong ka kong Rep bad ka da ieng noh syndon ban leit.
“Shong shwa seh-ei khlem don khun rit ruh" ong ka Santa.
“Em phi lah biang sa ia shongkai pat ha kano kano ka por" ong ka Rep.
“To to sa ai khublei ha iing ho" ong ka Santa.
“To, nga lah leit ho" ong ka kong Rep bad ka hiar ia ki mawkyndon ka iing ar-mala.
“Bye-bye" ong ka kong Rep ynda lah mih na phalor ka phyllaw iing.
“Bye" ong sa ka khun ka Santa.
“Tang lah poi shongkai ma phi te kmie ha iing i kong Santa jlang jlang beit ka jingslem" ong u menkpa.
“Ma ngi kynthei te kpa, imat lah jan baroh hi ngi long kumta" pynphai ktien ka menkmie bad ka rkhie.
“Ka daw dei beit hi ba ki iakren bniah bad iatai bin-pa-bin.
Em, ki kham nang hi phi ki kynthei" ban ktien biang u menkpa.
“To shim beit hi ba ki kynthei, ki long kumta.
Ki rangbah pat ki kham tip bniah ia kiei kiei na ki kynthei pat" ong biang ka menkmie ha ka sur kaba jem.
“Kata ruh ka dei" mynjur u menkpa bad ka rkhie.
Ka por ka la dap 10 baje mynmiet.
Ki la dei ka por bamja.
Hadien ba la dep bamja, ki la ia bam sa u kwai u tympew kumba ju dei ka rukom Khasi naduh mynkulong kumah.
Hadien kumta shikynta tam ki sa ia bam sa u soh kaba ju leh da ki briew kiba bit ba biang bad ba la leh shai.
Ka kmie ka Ban ka iathuh khana ba ka kong Santa ka kylli la ka Ban ka la jan iathoh ne em.
“Dei ba ka sngew paralok kein" ong u kpa.
“Hooid, nga sngewthuh" ong ka menkmie.
“Ki da kren shongshit ba lada iathoh ka Thei kin wan shad" ong biang ka kmie bad ka rkhie.
“Ha ….
ha ….
ha" rkhie ka Banrilang.
“Ka por kan sa poi" ong biang ka Ban.
Nongpoh: Hadien ba ki la ioh ia shibun ki jingujor na ki paidbah kiba sah ha ki shnong bapher bapher ka thain Nong rim Jirang, hynnin ka sngi Saitjain, ki nong ialam ka HYC, Ri Bhoi Sepngi, kaba la ialam da u Bah Alfred Lyngdoh, General Secretary ka HYC, Ri Bhoi Sepngi, ha ryngkat bad ki dkhot ka seng, ki la leit ban khangdam ia kawei ka surok kaba la pyniasoh sha ka shnong Jareibasai lem bad kiwei pat ki shnong kiba don ha katei ka thain, kaba dei ruh kawei na ki thain khappud bad kaba dang hap hapoh ka Jirang C&RD Block.
Haba iadei bad katei ka jingleit khangdam, u Bah Alfred Lyngdoh, u la ong ba ka seng nalor ka jingujor na ki riew paidbah ka thain, hynrei ki la lap ruh ia ka jingshisha lyngba ka jingiathuh na ki nongialam shnong, halor ka jingdon ki briew kiba la shimkabu ban pyndonkam ia katei ka surok ban leh ia ki kam khaii pateng hapdeng ki briew na Meghalaya bad Assam.
U la ong ruh ba ka seng hadien ka jingiaphylliew jingmut bad ki nongialam shnong jong katei ka thain, ki la shim ia ka rai ba kin khangdam noh ia katei ka surok, hadien ba ki la lap ba ki nongkhaii ki la pyndonkam ia katei ka surok ha katei ka shnong, kata da kaba ia bujli ia ki mar ki mata ha kawei ka khyrdop kaba la khangdam da u Syiem ka Hima Jirang.
U la ong ruh, ba ha seng ka la ioh jingtip ba ki don ki nongkhaii na Meghalaya bad Assam, ki la iai bteng ia ki kam khaii kaba kynthup naduh ki kam shalan ia ki dieng ki siej, ki Masi, ki jhur ki jhep lem bad kiwei, da kaba pynkhien ruh ia ki jingbthah na ki bor sorkar bad bor shnong.
Namarkata, ka seng hadien katei ka jingleit buh khyrdop ha katei ka jaka, ka la buh ruh ia ka jingmaham kaba jur ia ki briew kiba sah ha katei ka thain, ba kim dei ban dang bteng ia kitei ki kam khaii bad ki briew na Assam, namar lada ki dang bteng kan wanrah jingma ia ki paidbah kiba sah ha katei ka thain, khamtam eh ba ka Assam ka la dei kawei na ki jylla kaba la kiew stet bha halor ka jingdon jong kiba ioh ia ka khlam COVID-19, u la bynrap.
Shillong: Ka JSU war Jaintia circle, hynnin ka sngi, ka la ioh bat ia ki mar ba shalan tuh na Bangladesh bad ba la thmu ban pynrung sha ki jaka iew ha India.
Ka seng ha ka jingialam u President u Eddy Kery Pohtam bad u Dewan Bareh ka la lap ia ki 50byrni ki supari harud wah Lakroh hajan ka shnong Lakroh kaba don hajan ka Shnong Muktapur.
Kumta ka seng ka lah buh da ka jingujor FIR sha ka thanat jong ka Muktapur police outpost ha kajuh ka sngi bad ruh ki bor pulit ki la kurup noh mar mar ia kine.
Ka seng ka la pynpaw ka jingpyrshah jur ia ka jingkhaii beain ha ka khappud India Bangladesh khamtam ha ki ne ki por ba don ka jingpang COVID-19.
Ka seng ka la ban jur ba kane ka jingkhaii ka dang iaid bha shaid shi shaid bad ka pynpaw ba ka dang don kata ka jingiakynduh hapdeng ki nongkhaii beain ba na India bad Bangladesh.
Ka pynyi ruh ba kine ki nongkahii ba kim khein snep ia ka jingud bad jingpyrshah ki nongshong shnong ka thain Ri War Jaintia kiba dang pyrshah jur ia kane ka jingiakhaii bad ruh ka buh ka jingma ia u paidbah na kane ka jingpang.
Ka seng ka lah pynpaw ruh ba kan nym myntoi ia ngi ban ialeh bad kane ka khlam da ki lad bapher bapher kum ki lockdown, lane da kaba khang ia ka export import lyngba ka Land Custom ha Tamabil khlem da lah ban tehlakam ia kane ka khaii beain ryngkat ka jingpyrkhing kaba jur ha ki thain khappud.
Ka seng ka kyrpad jur ba na ka liang ki BSF, ki Pulit bad ki bor shnong ban pahara jur.
Ka seng ka ban jur ruh ba ka jingiakhaii beain kan ym long kaba suk lada khlain ka jingpyrkhing jur da ki Pulit bad ki shnong ha ki lad lad bad lynti bapher bapher naduh na ki khappud, ka lynti naduh na Muktapur ne Dawki bad kiwei kiwei shaduh sha Amlarem, Jowai lane Shillong lane ha kino kino ki jaka ba don ki bor pulit.
Kumta ka seng ka la pynrem jur ia kane ka jingleh ki nongkhaii beain ki bym khein snep ia ka iap ka im ka jaitbynriew ha kum kane ka por.
Khliehriat: U Deputy Commissioner ka East Jaintia Hills District u la pynbna shuti ha ka 24 tarik une u bnai na ka daw ka lehniam Behdeinkhlam ha baroh kawei ka District.
Baroh ki ophis sorkar jylla, ka iing bishar (Judicial Court bad ki skul kin khang lut ha katei ka sngi.
Hynnin ka sngi, U Kanye West, ula iam pait dohnud dohnam, ha ka jing kanbas na bynta ka elekshon President bad ha katei ka jing kanbas paidbah, u iathuh ba ka tnga jongu, ka  Kim Kardashian, ka kwah ban pynhap khun, ha ka por ba ka dang armet nyngkong na U West, hynrei ula ong ba kam long kaba bha ban pynhap khun.
U West, ula kren ia kitei ki kyntien ha ka jingialang paidbah, kaba ula pynlong ha South Carolina, hynnin ka sngi.
Ha ka jingkren jongu, ula ong “Ngam salia satia, lada nga jop ne rem".
“Ki don ki briew, kiba shong khlem iing ha syndah jong ka  Gucci store.
Nga sngew synei ia kiba kum kine bad nga don ha ka kamram ban shakri ia U Blei".
Nangta, ula ong ba u kwah ban iakynduh ia U  George Soros, ban iakren halor ka kam iarap ban thaw ia ki iing shong briew bad kumjuh ia U  Mark Zuckerberg, ban pynbiang ia ki internet sha Africa.
U West, uba dei u nongrwap rap, uba 43 snem ka rta, ula pynlong ia katei ka jingialang ha  Exquis Event Center ha North Charleston, ha kaba la khot tang ia kito kiba la jied kyrpang, ha kaba ia ka jingialang la pyniaid da ka kynhun, kaba ai kyrteng Politico.
U Kanye West, u iathuh ba ha ka por ba ka tnga jongu, ka  Kim Kardashian, ka dang ar met, na ka bynta ka khun nyngkong jongki, ka North, ha u snem 2013 bad ha katei ka por, ka Kanye, ka la phone bad ka iathuh ba ka la armet bad ka da iam artad.
“Ha katei ka por, nga don ha Paris bad nga dang trei kam ha ka laptop jongnga.
Ka screen jong ka laptop, ka kylla black and white" bad ha katei ka por, ka wan ka ktien na U Blei, kaba ong “Lada me pdiang ia ka  mon jongnga, ngan pdiang ruh ia ka mon jongme ( ‘My screen went black and white,’ he said.
‘And God said, if you f* with yours".
Mar kumta, ula phone ia ka Kim Kardarshian, ka samla jongu bad u ong “Ngi dei ban don ia ine i khun bad kumta, ka la kha ia ka North sha ka pyrthei" bad u ong shuh “Ka la bat ia u kuli pynhap khun ha ka kti jongnga" bad u ong biang “Nga la mut ban pyniap ia ka khun kynthei jongnga".
Hadien kata, u iathuh shaphang ka jingim jongu ruh bad u ong “Ka dei ka kmie jongnga, kaba la pynim ia nga.
U Kpa jongnga, u kwah ban pynhap noh ia nga.
La dei ban nym don Kanye West, namar ba u kpa jongnga, u bunkam palat".
U West, nangta u ong shuh shuh ba u kwah ba ka sorkar kan bei pisa ia ki kynthei, ba kin ioh khun, ba kim dei shuh ban pynhap khun bad ka kmie, kaba ioh khun, kan ioh shi million dollar antad, ula ong.
Ki don sa 40,425 ngut kiba ioh ia ka pang khlam coronavirus ha India, ha ki 24 kynta ba ladep.
Mynta kiba ioh ia katei ka jingpang, ki la poi sha ka  11,18,043 ngut.
Kiba iap ha ki 24 kynta ba ladep, ki la poi sha ka 681 ngut.
Nangta kiba la jem na ka jingpang, ki la poi sha ka 7lak ngut bad mynta kiba dang shah sumar, ki long  3,90,459 ngut  bad nangta sa  27,497 ngut kiba la iap.
U nongialam jong ka seng Congress, uba dei ruh u myntri jong ka sorkar Maharashtra, U  Aslam Shaikh, u pynbna ha ka twitter ba ula ioh ia ka jingpang khlam covid 19.
“Nga pyntip, ba nga la ioh ia ka pang khlam covid 19.
Mynta kam shym paw dak eiei satia ka jingpang bad nga dang shong kyrpang ialade.
Nga kyrpad ia kito kiba la ia kynduh bad nga, ba kin leit test ialade.
Ngan dang iai bteng ban trei ia ka kam na iing" ong U Shaikh.
Ha United States, ki don sa 63,872 ngut kiba ioh pang khlam coronavirus bad mynta katei ka ri, ka dei kaba bun tam kiba ioh ia katei ka jingpang, ha kaba ka la kot sha ka 3,762,081.
Kiba bun ki jylla jong ka America, kynthup ia ka  Florida, kiba mad ia ka jingkiew kaba jur bha ha ka khlam coronavirus bad la iathuh ba ha ka Sngi U Blei, ki don 12,000 ngut kiba ioh pang thymmai.
Katei ka dei ka sngi kaba san, ba ka jingpang ka nang kynting stet shajrong bad ba ki don palat ia ka shiphew hajar ngut kiba ioh pang ha ka shisngi shisngi.
Kiba iap mynta, ki la poi sha ka 1.
4 lak ha katei ka Ri bad ka  Florida, California bad kiwei ki jylla, kiba don shathie bad sha sepngi, ki nang kiew stet bha ha katei ka jingpang.
Kiba la ioh ia katei ka jingpang, ki la poi baroh sha ka 37lak ngut bad ka jingdon kiba pang, ka tam, wat haba iakhein lang ia baroh kiba don ha  Brazil, India bad Russia.
Nongpoh: Ki ar-tylli ki Dorbar shnong ha Ri Bhoi kiba kynthup ia ka shnong Mawlein bad Umiam, ha ryngkat ka Balang Presbyterian Nongsder-Damsite, ki la iatreilang bad pdiang sngewbha wat hapdeng ka jingsngewsih, na ka bynta ban tep don burom ia ka metiap u Bah Banteilang Rap thap Syngai, uba la khlad noh hynnin ka miet hapoh ka jaka sumar NEIGHRIMS, kata hadien ba ki bor Sorkar ki la pynbna ba u la ioh ia ka Khlam COVID-19.
Na ka jingtip kaba la iohlum da u nong thohkhubor, la ong ba u Bah Banteilang Rapthap Syngai, u dei u nongshong shnong ka Mawlein, hynrei u dei pat uba don hapoh ka kynhun Balang Presbyterian Nongsder Damsite, kaba don hapoh ka shnong Umiam, Ri Bhoi.
Haba iadei bad katei ka jingjia ba sngewsih ia utei u rangbah, ki nongialam shnong ka Mawlein bad ka shnong Umiam, ha ryngkat ka Balang Presbyterian Nongsder Damsite, ki la iasngewthuh jingmut bad ban pdiang sngewbha ia utei u rangbah ban tep hapoh utei u Lum Jingtep ka Balang Presbyterian bad kiba la pyndep ruh ia ka lehniam leh rukom katkum ki kyndon ba la bthah da ka sorkar, hynrei ia ka kam ban leitbuh ia katei ka metiap sha u Lum Jingtep la shimti da ki briew kiba la phah da ka sorkar.
Ki nongialam shnong jong kitei ki ar-shnong, kiba kynthup ia u Bah Twinkle Buhphang, Rangbah shnong ka Umiam bad u Bah PL Kurbah, rangbah shnong ka Mawlein, ki la ai ka khublei ia ki Volunteer ka COVID-19 Management Committee jong kitei ki ar-shnong bad ruh ia ki bor Distrik ka Ri Bhoi, kaba la lamkhmat da u Bah Raja Brahma, BDO ka Umsning C&RD Block, kiba la trei shitom bad shimkhia ha ka ban pyndep khadduh ia ka metiap jong u Bah Banteilang Rapthap Syngai.
Ha kane ka khlam corona ka sorkar India, ka pynshlur ia ki nongdie madan, ia ki nongdie dukan rit, ki nongdie dukan khutia, ba kin leit sha Bank, ba kin leit shim ia ki kam ki shah jongki, ba kin ia sdang biang ia ki kam ki duk jongki, namar ba la duh ha kine ki saw, san bnai ba ladep, na ka daw jong ka khlam corona virus.
Haba iadei bad kane ka mat, ngim tip ia kaei ka jingmut, kaba don ha ka sorkar India, hynrei ngi tip shai ba kitei ki nongdie madan, lane ki nongdie dukan khutia, kim iapher eiei na ki nongbylla job card, ki nong bylla sngi; namar ba haba ki la shu bam bad shah set kut ha iing, la saw saw bnai, kumta ka bai  kheng jongki, ka la lut plain bad mynta ki pla jongki, ki la thylli lut bad kawei ka mat, kaba kitei ki mahajon rit, ki hap leh, ka long ba kin hap ban leit siew shwa ia ki ram ki shah jongki, kiba rim, ha shwa ba kin shim ia kiwei pat ki mar.
Ha kane ka kynti, ka sorkar India, ka la iaid lait ia ki tnat sorkar bapher, kum ia ka Industries Department, kaba tip bad kaba lum ba lang ia ki jingkhein jong ki nong trei kam lajong, nangta ka iaid lait ia ki bor Municipal, kiba tip ia ki nongdie madan bad ki nongdie khutia kiba don ha u pud u sam jongka, hynrei, ka la shu jied ia ki kyrteng, lyngba ka jing mynjur bad ka jing ai jingmut jong ki Bank bad kumta katei ka pynshai ba ka jing iarap ia kitei ki mahajon rit, ka dei ia kito kiba ki Bank ki shaniah lane kiba ju iadei kam man ka por.
Ka jingmut jong ka sorkar India, ban pynshlur ki duk ki raitoi, ban leit shim ram na ki Bank, ka dei kaba la ju leh hi man ka por, ha kaba kito kiba kwah ram, ki ju leit hi ban shim ram bad kane ka jing tyrwa ha kane ka kynti ruh, kam iapher eiei, na kiwei pat ki snem lane ba kan don ka jing pyrkhat kyrpang ia ka khlam covid, hynrei ngi dei ban sngewthuh, ba ka ram, kan dei ka ram bad ki nongshim, kin hap siew thikna ia ka sut bad mynta, ka lah ban duna, hynrei phim tip lypa ia kaei ka ban jia ha ki snem ki ban wan.
Na kaei kaba paw, ha ka Jylla Meghalaya, ki don mynta tang 7,900 ngut ki nongleit pan ram na ki bank bad katei ka jingkhein hi, ka dei ban long ka jingleh rain kaba khraw ia ka sorkar Jylla lane ia ka sorkar India, namar ba katei ka pyni, ba katei ka ram, kam khring jingmut eiei satia ia kito kiba la im kordit ha kine ki bun bnai ba ladep, na ka jing ia kynduh ba sniewbok ia kane ka khlam Corona.
Ka Federation of Khasi Jaintia and Garo people Thadlaskein circle, myn hynnin ka sngii 18 tarik Naitung 2020, ka la pyn thymmai iaki nongkit kam jong ka ba pynlong ha Rilang memorial school Ummulong bad ha kane ka sngi u Ma Loo Challam u rangbah ba la 65 snem ka rta u la rung sha poh ka seng ha ka ban iatrei lang naka bynta ka bha ka miat jong kane ka thain bad bri u hynniew trep hi baroh ka wei.
Bad la thung ia u ba un long u Chief Adviser jong ka FKJGPThadlaskein Circle.
Ha kane ka sngi ba pynskhem iaki nong kit kam ba tymmai jong ka seng iaka meeting la pyn iaid da u General Secretary ka FkJGP, Jaintia Hills ma Riky Shylla.
Bad la ioh iaka jing kren na u D.
S.
War Chief organising secretary FkJGP Jaintia hills bad u ba long ruh u president ba nyngkong jong kane ka Circle naduh u snem 2011 ka por ba pynkha ia ka FKJGP Thadlaskein Circle.
Bad ha kane ka sngi la ia don lang ruh da ki heh nong kitkam jong FKJGP Central body kynthup ia u Bah Barister Mawthoh Agriculture secretary central body, Bah kitboklang nongphlang Chief organising secretary Central body, Bah poul ophis secretary Central body Bad la ioh ruh iaka jing kren na kine ki nong kitkam Rangbah jong ka seng kmie na shillong ha ka ki ai ka jing sneng jing kraw ka kyrkhu kyrdoh ka kitbok kit rwiang ia ki nong kit kam jong ka FKJGP Thadlaskein Circle bad la pynskhem ia ki nong kitkam ba thymmai jong kane circle da I Bah dondy cliff khongsit General Secretary Central body.
Ki nong kit kam ba thymmai jong FKJGP Thadlaskeiñ circle, ki long president- Restom Rymbai, Vice president- Kamni Shylla, General Secretary- Embhahlang Sariang, Asst Secretary- Heipormi Suting, Organizing secretary – Phrangki Kyndait, Asst Organising- Arwotki Myria, Agriculture secretary -Medri Mynsong, Asst agriculture sect- Linus Mukhim, Sport secretary- Nidalam Rymbai, Asst sport secretary- Pham Pakma, Information secretary- Eddie son Pariat, Education Secretary – Shawit Sariang, Chief Advicer- Ma Loo Challam.
Ki don  1,018 ngut kiba ioh pang khlam COVID19 ha Assam bad baroh kiba ioh ia katei ka jingpang ha katei ka Jylla, ki la poi sha ka  23,999 ngut.
U Himanta Biswa Sarma, myntri ka koit ka khiah ka Assam, u iathuh hynnin ka miet, ba ki don 577ngut kiba ioh pang tang na ka sor bah Guwahati.
Kiba dang shah sumar, haduh mynta, ki don 7,916 ngut bad ki don sa   16,023 ngut kiba la mih na ki jaka sumar bapher.
Tang hynnin ka sngi, ki don 858 ngut kiba la mih na ki hospital bapher.
Hynnin ka sngi, ki don saw ngut kiba iap hynnin ka sngi bad baroh kiba iap ha katei ka Jylla, ki la poi sha ka 57 ngut.
Kiwei ki lad khubor, ki iathuh ba kiba ioh pang corona virus ha Raj Bhavan jong ka Assam, mynta ki la poi sha ka 70ngut bad katei ka dei hadien, ba la lap sa 24 ngut kiba ioh ia katei ka jingpang hynnin ka sngi.
Ka jingsdang jong katei ka khlam ha Raj Bhavan, ka dei lyngba ki arngut ki pulit pahara bad hadien kata, ki don sa arngut kiwei pat kiba ioh pang bad kitei ki long u nongshna generator bad u nongtrei computer ha katei ka ophis.
Hadien kata, ki poi sha ka 12 ngut kiba ioh pang covid 19 ba kynthup ia ka Commissioner and Secretary jong U Lat, bad la lap shuh shuh ba ki don sa 45 ngut kiwei pat kiba dang shu ioh ia katei ka jingpang.
Ha Manipur, ki don sa 20 ngut kiba ioh pang  COVID19 bad baroh kiba ioh pang, ki la poi sha ka  1911 ngut haduh hynnin ka sngi, ong ka khubor.
Kito kiba dang shah sumar, ki long 676 bad kiba la jem ki long 1,235 ngut.
Ha Tripura, ki don sa 223 ngut kiba ioh pang khlam covid 19 bad baroh kiba ioh pang, ki la poi mynta sha ka 2,892 ngut.
Ha ka sngi saitjain, kiba ioh pang, ki long 171 ngut.
Na kitei ki 223 ngut kiba ioh pang ha ka Sngi U Blei, ki kynthup ia 101 ngut ki shipai BSF.
Jowai: Ka Seng Congress ka la pyniar ia ka tnad treikam jong ka ha ka thain Sanshnong kiba kynthup ia ka Lumshyrmit, Chamcham, Mutong, Mukhaialong bad Pynthor-sale ia kaba la tip ruh kum ka San shnong Congress Circle Committee.
Ia ki nongialam bad ki dkhot jong katei ka Circle la pynskhem ha kane ka sngi Saitjain ha ka jingialang kaba la long ha Khliehriat West Community Hall ha kaba ia ka jingialang la pyniaid da u ma Deibormi Syad uba dei u President ka Khliehriat Block Congress Committee bad la ioh ruh ka jingkren na u Working President u ma Piwel Shylla.
La jied President ia u Ma Pdok Tariang, Vice President, u Ma Pynshaw Dkhar, General Secretary, u Ma Shemphang Dkhar, Social Media Co-ordinator, u Ma Pynshai Sana, Adviser, u ma Thynda Sana.
La jied ruh 25 ngut ki dkhot ka Executive Committee.
Ha kane ka jingialang, la donlang ruh u President ka East Jaintia Hills District Congress Committee bad uba long ruh u MLA jong ka 5-Sutnga-Saipung Constituency U Ma Shitlang Pale.
Shillong: Ka NPYF Amlarem Block hapoh ka jingialam jong u Jinesh Lamin President bad Wanribhaki Tariang Genl.
Secretary ha ka jingdon ryngkat u State Secretary Bah Lasting Lamin,ha ka 17tarik Naitung 2020, kaba dei ka sngi lyngkhuh sngi iap jong u Pa iem Tirot Singh Syiem kaba  185 snem ki la hiar sha Dawki PHC ban pynlong ia ka Prokram sam jingbam sha ki nongpang kum u soh Apple, ka kait Horlicks bad ban sam Mask, sanitizers sha ki nongwan shim dawai kiba wan ha kane ka sngi kaba long kum shibynta ban iarap bad ban iada ia ka jingsaphriang u jingpang Covid 19.
Ha kane ka sngi la ioh ia ka jingkren lyngkot na u Dr.
S.
Khonglah bad u Jinesh Lamin President NPYF.
Kumjuh ka NPYF Amlarem Block lyngba ki nongialam jong ka ki la leit sam ia kine ki juh ki jait jingbam ha Pdengshakap PHC hapoh ka jingialam U Relaxation Mukhim kum u Vice President,  u Ailad Surong Secretary I/c War East Constituency bad u Civilson Nyalang kum u Secretary I/c War Central bad kiwei kiwei ki para member, kumjuh ruh la ioh ia ka jingkren na i Dr.
H.
Synmon I/c Pdengshakap PHC iba la kyntu kynpham ia ki nongpang ban long kiba shlur ban wan sha ki Hospital ban Checkup ia ki jingpang jong ki da kaba u kular ban iatreilang ryngkat ryngkat ba ki nongkit kam jong ka NPYF Amlarem Block.
Ka NPYF halor ka jingeh bad jingduna ba bun jong kine ki ar tylli ki PHCs kan pyrshang ban pynsngew sha ki bor ba halor kumno ban pynbiang ia ki jingdonkam kyrkieh jong kine ki PHCs, na ka bynta ka bit ka biang jong ki nongpang kiba don hapoh kane ka thain, pynkut kyrwoh na u Genl.
Secretary Wanribhaki Tariang.
63 ngut ki pulit CRP, ki la ioh ia ka pang khlam Covid 19 bad sa 3 ngut ki shipai ruh ki ioh ia katei ka jingpang ha Manipur, ong ka khubor.
Kitei ki CRP, ki ioh ia katei ka jingpang ha ka ktem jongki, ha Kangpokpi district, katba kitei ki shipai ki dei ha  Leimakhong Garrison, ong U Dr Khoirom Sasheekumar Mangang, additional director, ka health department jong ka sorkar Manipur.
La iathuh ba kitei ki dei ki shipai, kiba dang shu wan shimti shen ia la ka kam, hadien ba ki la shim shuti.
Mynta ka sngi, ki don 91 ngu baroh kiba ioh ia katei ka jingpang ha Manipur bad kitei ki kynthup ia 82 ngut ki shynrang bad 9 ngut ki kynthei.
Shillong: Ki arngut kiba iap na ka pang khlam corona virus, ki long U Bah Banteilang R Syngngai (40), uba na Lalsharai bad nangta sa U Nandeshwar Deury (48).
Kitei baroh arngut, ki dei kiba shah sumar ha NEIGHRIMS, Shillong.
U bah Banteilang, u dei u ophisar jong ka Geological Survey of India (GSI), bad u dei uba wan phai na Kolkata bad u leit shah sumar ha katei ka hospital, ha ka 5tarik mynta u bnai, nanar ba u don ka jingpang jong ka kpoh.
La iathuh ba ha ka 16 bad 17tarik ki doktor, ki dang test ia u, hynrei, um shym don satia ia ka jingpang coronavirus, hynrei ha ka 18tarik, ula nang shitom ban ring bad pynhiar mynsiem bad katei ka la pynlong ba un khlad noh, hynnin ka miet.
U Nandeshwar, u dei uba don jingpang ha ka jaka sah jong ki BSF bad ula leit sah shwa ha Civil hospital, ha ka 12tarik mynta u bnai, hynrei, la kynriah noh sha NEIGHRIMS, ha ka 13tarik mynta u bnai bad la test ia u, ha ka 4tarik Naitung, ha kaba la pyn thikna, ba u don ia ka khlam covid 19.
Utei u shipai, ula khlad mynta dang step phyrngab.
Ia U bah Banteilang, yn tep don burom mynta ka sngi, ha ka shnong jongu ha Lalsharai; katba ia U Nandeshwar, yn thang mynta ka sngi ha Jhalupara, ong U DHS, Dr.
A War, haba iakren bad ki kotkhubor mynta ka nohsngi.
Wat duwai slem, ka ktien u Blei (Bible) ka hikai ban ym duwai slem ne jlan.
Balei? To ngin ia peit – U Jisu u ong: Haba phi duwai, wat bunktien biej kum ki Jentil: naba ki mut ba yn sngew iaki (ba ki briew kin sngew ia ki) namar kaba bunktien jong ki.
Wat long kum kita: Naba u kpa (Blei) jong phi u tip ia kaei kaei ruh ba phidonkam, shwa ba phin pan (duwai) na u.
Mathaios 6:7.
Hangne ngi iohi ba u Blei u kwah ia u wei pa u wei u briew ne ka briew ban duwai da ka jingngeit wat la ka long tang shikyntien ar kyntien da kaba phai daka dohnud baroh sha u ha jingduwai.
U dakaid halor Diengphna u duwai tang khyndiat naduh ka mynsiem, u ong – “Ko Jisu to kynmaw ia nga ynda me poi haka Hima jong me".
U Jisu u jubab, – “Ha kane ka sngi men long lem bad nga ha paradise".
Loukas 23:42.
U Jisu u pynrem ia ki Nongthoh bad ki Pharisi, u ong – “kordit ia phi ki Nongthoh bad ki Pharisi (scribe and Pharisees hypocrites) kiba arsap! … phi duwai jlan khnang ban tyllep (tyllep pop).
Mathaios 23:13.
Don kiba duwai    baroh shimiet, hynrei u Blei u sngap jar  um juh jubab, u Blei um pdiang ia kane ka rukom jingduwai, namar u la ong wat duwai jlan ne slem.
Halor u Lum karmel (Carmel) la don u Elijah bad ki nong mane blei Baal, ki nongmane blei Baal ki duwai – “Ah Baal to sngew ia ngi, hynrei uta blei Baal um shymdon ktien eiei lymne um jubab, ki ia rynsied sawdong ka duwan kaba la thaw khnang, ka jingduwai ka la long jin naduh mynstep (morning) haduh shiteng sngi (noon).
Hamar kaba shiteng sngi u Elijah u ka kren mynthi (danda) ia ki u ong – “Da pyrta jam seh, naba u long u blei, lehse u dang pyrkhat, lane u dang mih shabar (latrine) lane u dang leit jingleit lane u dang thiah kai, dei ban kyrsiew ia u.
La palat shiteng sngi ruh ki la ia pyrta haduh  ka por ainguh ia ka jingknia lajan miet, hynrei ym shymdon jubab eiei, na kata ka jingduwai jongki.
1 ki syiem 18:26-27.
Hadien kane, u la wan u Elijah Nongiathuhlypa u la duwai u ong – “Ah Trai u Blei jong u Abraham jong u Isaak abd jong u Jakob (Israel), sngew ia nga ah trai u Blei ba me la pynphai ia ka dohnud jongki.
Mar kumta ka Ding na u Trai kala hap na bneng bad kala bamduh ia kata ka jingai nguh thang bad ia ki dieng ki maw iaka dpei ka la kjit ruh bad ia ka um na kata ka kharai.
1 ki syiem 18:36-38.
Hangne ngi iohi ia ka jingduwai uba ngeit ha u Blei, bad ha u blei thaw (Baal) kadon ka jingiapher.
Kiba duwai ha u bleithaw la duwai haduh shiteng sngi ruh ym trei kam eiei, namar u long u blei u ba iap.
Bad kila duwai kum ha kita ki blei ma ki ruh ki long kiba iap.
Hynrei shi kyntien da ka jingduwai da ka jingngeit, u Blei uba im te u jubab.
“ka jingkyrpad minot uba hok ka lah shibun.
Jakob 5:16.
Ymlah ban len pat ba u Jisu hi u duwai baroh shimiet hynrei u khlem bunktien (many words) hynrei u duwai jur ha u Blei u kpa (much praying).
Loukas 6:12.
Namar kata ka jingduwai ka shong eh ha ka jingiadei u briew bad u Blei.
“Ai ba ki ktien jong me kin long kiba khyndiat.
Elesiastis 5:2.
Ka donkam ia u briew ban duwai da ka dohnud baroh.
U syiem Hesekaiah u la duwai jur (much praying) ha ka por ba u thiah pang.
U Blei u la jubab ia ka jingduwai jong u.
U Blei u ong – “Nga la ioh sngew ia ka jingduwai jongme, Nga la iohi ia ki ummat jong me.
Ha khmih ngan pynkha (Pynjrong) ia ki sngi ki snem jong me sa 15 snem.
Isaiah 38: 1-5.
Na kata ka daw ymdonkam ba u Briew un duwai bunktien (many words) hynrei tang khyndiat da ka jingngeit u Blei un sngew ha ba duwai da ka dohnud baroh – u Blei un jubab, Amen.
Halor ka jingkhlad U Bah Banteilang bad U Nandeshwar, ki doktor, ki la pynmih ia ka kaiphod, kaba dei halor ka jingkhlad jong kitei ki arngut, kiba shah sumar ha NEIGHRIMS, Hospital.
Kine ki jingthoh harum, ki long kaba la pyrshang ban pyn kylla Khasi –Ia u Banteilang R Syngai, la sumar ha NEIGRIHMS Hospital naduh ka 5 tarik u Naitung 2020 hadien ba u la ud shitom ha ka bynta jong ka kpoh.
U dang shu wanphai na Kolkata ha kata hi ka sngi bad la buh ia u ha ka Quarantine Centre shwa ban ialam ia u sha NEIGRIHMS.
Ha ka por ka jingsumar ia u, la shem ba u don ia u maw ha ka bynta jong u ksang.
La pynlong ruh ia ka test lyngba ka RT-PCR ha kaba la shem ba u don ia u khniang jingpang coonavirus.
La buh ia u Banteilang ha COVID Isolation Ward, bad la sumar bha ia u.
La test biang ia u ha ka 16 bad 17 tarik u Naitung 2020, ha kaba ka resol ka paw ba um don shuh ia u khniang jingpang coronavirus.
La buh ia u ha ka kamra kaba kyrpang hynrei um shym la tipbriew shuh bad la buh ia u ha ka kor ventiltor.
Ha ka 18 tarik um shym la lah ring mynsiem shuh bad u la klongsnam u la sdang sangeh treikam.
Ki doctor ki la leh ruh da ka Cardiopulmonary Resuscitation(CPR) ban pyntreikam biang ia u klongsnam hynrei ym shym la lah shuh ban dang ai mynsiem ia u bad ki doctor ki la pynbna ba u la khlad noh ha ka 18 tarik Naitung 2020 ha ka por 23:56 da miet.
U Nandeshwar u dei u shipai BSF uba la don ka case ba u la iabit bad kiwei pat ki COVID-19 suspect.
La test ia u ha ka 4 tarik Naitung 2020 bad la lap ba u la ioh ia une u khniang jingpang COVID-19.
La shem ruh ba u don ka jingshitom Type II diabetes kaba pyniap ia ki dkhot met.
La sumar ia u ha BSF Composite Hospital, Umpling, hynrei la kit noh ia u sha Civil Hospital hadien ba la lap ba u shem jingeh ha ka ban ring mynsiem bad ba u jur ka jingjyrhoh.
Hadien la rah noh ia u sha NEIGRIHMS Hospital ha ka 13 tarik u Naitung 2020 haba ka jingshitom ka la ban eh ia u.
Haba u la poi ha NEIGRIHMS la rah mar mar ia u sha COVID-ICU.
U ioh sa ia ka jingshitom ba um lah ring mynsiem shuh haba ka met jong u ka la sdang ban tyrkhong bad ki dkhot met kim shym lah shuh ban treikam.
Ka jingsumar kam shym la lah ban iarap ia u.
U la shitom ban ring mynsiem bha bad u klongsnam u la sdang ban sangeh wat hapdeng ka jingsumar kaba paka.
U la khlad noh ha ka 19 tarik Naitung 2020 ha ka por 02:00 mynstep.
Shillong: Ka Sohra, ka mad hynnin ka sngi, ia ka jinghap slap kaba jur bha bad ha ka jingkhein jong ka tnat peit mariang, ka iathuh ba ka jinghap slap, naduh ka por 8.
30 mynstep haduh ka por 8.
30 hynnin ka miet, ka long 288.
0mm.
Hynnin ka sngi, ka jinghap slap ha Shillong, ha kajuh ka por, ka long 18.
2mm bad ha Umiam, ka long 4.
3mm.
Mynta ka sngi, ka jinghap slap ha Sohra, ka long 172.
8mm, haba khein naduh ka por 8.
30 mynstep haduh ka por 4.
30 janmiet, katba ha kajuh ka por, ka jinghap slap ha Shillong, ka long 39.
3mm bad ha Umiam, ka long 9.
8mm.
Lashai ka sngi, kan don ka jingtied pyrthat bad ka jingmeh leilieh bad ka jinghap slap kaba jur bha ha ki bynt jong ka Jylla, ong shuh ka kyrwoh khubor.
Shillong: Mynta ka sngi, kiba ioh pang covid 19, ki don baroh 32 ngut bad na kitei ki kynthup ia 31 ngut na East Khasi Hills bad kitei ki long 29 ngut ki shipai BSF bad nangta sa 2 ngut kiwei pat.
Sa uwei u dei uba na Khanapara na Ri Bhoi District.
Haba khein lang baroh, kumta kiba ioh pang covid ha ka Jylla, ki long 397 ngut.
Ha East Khasi Hills, ki don baroh 343 ngut bad ki shipai BSF, ki don 268 ngut, kiwei pat 61 ngut, ki shipai 14 ngut.
Ha Ribhoi ki don 36 ngut baroh, ha East Jaintia Hills 2 ngut, ha West Garo Hills 11 ngut, ha South West Garo Hills 1, ha South Garo hills 2, ha East Garo Hills 1, ha North Garo Hills 1.
Na ka liang jong kito ki 32 ngut kiba ioh pang thymmai mynta ka sngi, ki kynthup ia 29 ngut ki BSF, uwei uba thiah pang ha NEIGHRIMS, uwei uba wan phai na shabar Jylla bad nangta sa uwei uba ha Khanapara, Ribhoi District.
Shillong: Ka KSU Mawlai Circle mynta ka sngi ka 19tarik Naitung 2020 ka la ioh jingtip ba ki don ki nong bylla bar jylla hangthie ha ISBT Mawiongrim, na ka liang ka Jylli mardor ka la bthah ia ka tnat treikam kaba don ha ka thie ka shnong ba kin leit khynra mardor, khamtam ha kum kane ka por ba kum ka Jylla ka dang don hapdeng ka jing iakhun kaba jur pyrshah ia ka khlam kaba wan lyngba u khñiang jingpang Coronavirus (COVID 19).
Ha katei ka jingleit khynra, la lap ba don 3ngut ki nong bylla bar jylla kiba trei tah tiles hangthie, kumta na ka liang katei ka tnat tnat treikam kaba don hangthie ka la pynher krad mardor ia kitei ki nongbylla ryngkat ka jing maham ba tyngeh bym dei ban iohi shuh ia kiba kin dang wan bylla hangthie.
Lyngba kane ka kyrwoh kaba shai ka KSU Mawlai, Circle ka maham ia baroh kito ki Contractor kiba don jingtrei hapoh u pud u sam jong ka Shnong Mawlai ba kim dei ban wanrah ia ki nong bylla bar jylla, ha ki jingtrei jong ki khnang ba kan ym buh jingma ha kaba iadei bad ka koit ka khiah bad khamtam ban ai bylla shwa ia ki para doh para snam kiba bun ki hap shu shong ïing na ka jing bym pat long shngaiñ bha haka leit ka wan na ka daw ka jingkiew haka jingdon jong ki nongioh ia katei ka jing pang kaba shyrkhei ha kine ki sngi.
Ha kajuh ka por na ka liang ka Jylli ka don ban ai mynsiem ia baroh u paid jong ka Bri U Hynñiewtrep ba kin tieng ym syier ne ban sngap than ia ki khubor ki bym shisha shaphang kane ka jingpang, hynrei ki dei ban long shlur bad long kiba phikir ha ka ban iakhun pyrshah bad ba iada ialade na ka jingbit jong une u khñiang jingpang da kaba kin bud ryntih ia ki jingbthah bad jing pynbna ka Sorkar lyngba ka Tnat kaba peit ia ka koit ka khiah,kata ba kin ym klet ha ka ban deng ia ka jingkah shyntur bad khmut (Mask) ban ym ia ieng kynhun palat bad ban kham ieng jngai iwei na iwei pat (Social Distancing) bad ban ialeh ban sait khuid bun bunsien ia ki kti (Hand Sanitizer) bad khatduh ban ym mih than na la ïing lymda dei ki kam kiba donkam than ban mih khamtam ha kum kane ka por bad ki sngi kiba ngi sakhi iaka jingkiew sted palat kane ka jingpang hapoh une bnai, kumta ka la dei ka por ia ngi ki nongshong shnong ba kam long shuh ban kheiñ sting ha kaba iadei bad kane ka khlam hynrei ba shimet shimet ngin hap shim iaka jingkitkhlieh kumno ba ngin iakhun pyrshah bad ban pynkut noh iaka jingpur jong katei ka jingpang na kane ka Ri baieid jong ngi bad ba ngin lah ban iaid ban ieng bad ban trei ban ktah kumba ju long haki sngi kiba la leit noh.
Shillong: Ki don haduh mynta 3 ngut, ki nongtrei jong ka tnat ka koit ka khiah, kiba ioh pang khlam covid 19 bad kitei ki dei kiba ap ha ka khyrdop, kaba don ha Byrnihat, Ribhoi District.
Nangta sa 3 ngut na kiba ha iing jong kitei ki ioh hi ia katei ka jingpang bad kumta baroh ki long 6 ngut, ong U Dr A War, DHS, Meghalaya, Shillong.
Ha NEIGHRIMS, ka don tang kawei ka nongtrei kaba ioh pang khlam covid 19, ong U Dr War.
Ki nongpang, kiba don mynta ha Civil Hospital, ki long 19 ngut bad kiba don ha NEIGHRIMS, ki long 13 ngut.
Nga poi kynmaw khliak ïa kine ki kyntien jong u Myrsiang haka jingiathuh khana shaphang u Sing bad u Myrsiang ïa kaba la thoh ha ka kot Ki Phawer U Aesop.
Ha kato ka khana la ong ba u Sing namar ba u kwah bam suk kumta u la pynbna ba u pang bad la jan ïap khnang ban wan peit ki khun ki raïot ban wan kitbok la u nongsynshar.
Hynrei kat kiba wanpeit kim ju leit phai shuh.
Kumta ynda la wan jngoh u Myrsiang bad u la kylli ïa u Sing tang na shabar ka krem, te u Sing u la ong “Balei me kylli tang nabar haba baroh baroh ki ïa rung shapoh".
Te u Myrsiang ula Jubab “Hooid Syiem kadei kata, hynrei nga u ba rit bor te nga tieng, namarba nga ïohi tang ka dien rung suda katba ka dien mih pat te ymdon".
Kine ki kyntien jong u Myrsiang kiba u la pynphai nia ïa u Sing ki pynkynmaw ïa nga bad ka pyllong ïa nga ruh ban pynwandur ïa kine ki kyntien jong u Myrsiang bad kane ka jingwan hiar wanhap u Mynder mynta shapoh ka Jylla jong ngi.
Hooid lada sngap ïa ka khana ka lah ban long da kumwei pat ka jingmut lane kam ïahap sbak ruh bad kane ka jingthoh ka jong nga, hynrei nga shim hangne thik tang ïa kitei ki kyntien jong u Myrsiang bad ngan pynwandur ïa ki bad kane ka jingwantuid ba shyrkhei ki Bar Jylla shapoh ka jylla jong ngi khamtam hapoh ka Bri U Hynniewtrep.
Kumta da kaba shim ïa kitei ki kyntien jong u Myrsiang, la pyllong ïa nga ban thoh eiei shaphang kane ka bynta ne ka phang da kaba pyrkhat ba ïoh lehse kan long ka jingpynkyrsiew thiah iaki paradoh parasnam jong ngi bad khamtam ba kin long kiba husiar bha naka bynta ban nymshah tyllep ha u Mynder shi sngi.
Haba nga thoh shaphang kane ka bynta, ne shaphang ka jingma kaba ap naka jingwan tuid u Mynder u lyngkieñ shapoh ka Jylla jong ngi, don lehse kiba mut ianga kum uta u nong pynïashrut ne pynïapher jaitbynriew.
Hynrei kam long kumta, kane ka jingthoh jong nga ka long tang ban ïa pyni pynkdew ne ïa sneng ïa kraw ïa la ki doh ki snam jong ngi ba kin long kita kiba tip ban sumar ne husiar na kiwei pat ki jaitbynriew kiba ngi ïohi ba katba nangmih ki sngi ki nang jyllei nang jyllei hapoh kane ka Ri baieid jong ngi.
Ka long kumba u kpa u maham iaki khun ban buh bha ne sumar bha iaka doh ban buh haka jingbuh kaba lait naka jingshah bam haka miaw ne ki ksew.
Lada ngim sumar ne buh bha ïa ka doh, khlempep u ksew ne ka miaw kin wan ban bamsuk ïa ka bad don ruh ki khep kaba ngi la buh bha ngi kum klet ban khang ka duli hangta u ksew ne ka miaw kin ïoh ban tuh.
Kane ka jingthoh jong nga ruh ka long thik tang ban kyntu ïa la ki paradoh parasnam ban sumar ne husiar bha ïa la ka Ri bad ka Jaitbynriew khnang ba u nongwei u nonghap un nym ïoh rah ne bamduh ïa ka.
Hooid, baroh shi katto ngi la ïohi ïa ka jingïakhih ki Sengbhalang ka Bri U Hynniewtrep halor ka jingïohlad jong ki Bar Jylla ban wanrung shapoh ka Ri Khasi jong ngi.
Hooid ngi lah ïohi shisha ïa ka jingwan buhai shnong ki bar jylla na kylleng ka Ri India shapoh kane ka Ri Khasi jong ngi.
Ymtang napoh ka Ri India , hynrei ngi sakhi ba wat nabar ka Ri India ruh ki ïa wantuid bha shapoh kane ka Jylla jong ngi.
Ngi la ïohi ba ki don da ki hajar hajar ngut ki Khar Nepali ba dei na Ri Nepal kiba wan buhai shnong ha Jylla jong ngi, nangta ki Khar Bangladesh bad wat ki Jaitbynriew Negro ki la sdang jylla bha hapoh sor Shillong.
Kumba la ïohi dang hakine ki khyndiat bnai ba la dep ba ki pulit ka East Jaintia ki la ïohkem da ki phew ngut ki Dohïong kiba mut ban wan buhai shnong shapoh ka Jylla jong ngi.
Wat ki para Riewlum ruh kum ki Mizo, Naga, Manipuri bad kiwei kiwei pat, la iohi ba ki la ïa sdang jyllei hapoh ka Jylla jong ngi da kaba shimkabu ïa ka jingwan wad jingstad bad ha lyndet pat ban ïoh sengkam sengjam bad ban ïoh knieh ïa ka pliang ja u Khasi jong ngi.
Ki jaitbynriew Nepali lei lyngba ka ain Indo-Nepal Treaty 1950 ki la shim kabu shaba palat da kaba ki la wantuid wan hap da ki hajar hajar ngut bad la ïohi ruh ba ki la kylla trai shnong syndon ha kino kino ki jaka kaba ki shong.
Mynta lah ban ïohi ïa ki ha kylleng ki jaka ba bri u Hynniewtrep kum sha Langpih , Ri Bhoi , Shillong, bad sha ki Thain dewïong kiba don ha Jaintia Hills.
Ki Jaidbynriew Nepali ki la don kiba nud ban shimkur ne ai jait Khasi bad ki nud wat ban thaw kur thymmai ruh khlem ka jingkheiñ Kur na ka kpoh ba la mih.
Nangta la ïohi ruh ba ka JHADC ha u snem 2014 lyngba ka shithi dated:Jowai, 30th May, 2014, No: JHADC/POL/9/2014 ka la hap ban pynmih ïa ka hukum ban phah weng ia ka jingkam Waheh Shnong u wei u Khar Nepali hakawei ka jaka kaba tip kum ka Umthe, Elaka Sutnga uba la kam Waheh Shnong jubor ïa lade.
Ka jingjur ka jingwan buhai shnong ki mynder shapoh ka Jylla jong ngi ka dei namarba ha la Jylla jong ngi ki suk bha ban sengkam sengjam khamtam haka kam khaïi ka pateng, nangta ka jingbymdon ki kynhun pyntriem kum sha Manipur bad Nagaland, bad ka jingbymdon ki aiñ kiba khlaiñ ki ban tehlakam ïa ka jingïoh wan rung suk ki bar Jylla shapoh ka Jylla jong ngi kum ka Inner Line Permit bad shibun kiwei pat ki ain ki ba lah ban pynwit pynthud bad long ki jyrwit jyrwat ïa ki bar jylla kiba thmu ban wan buhai shnong shapoh ka Jylla jong ngi.
Da ki Million ki phetwir rephuji thma hadien ka jinglaitluid ka India (1947) ne kito kiba phet na ka daw ka thma 1972 jong ka East Pakistan (ne Bangladesh ba mynta) ki la rung suk da ka jingkyrkhu na Delhi bad ryngkat ka jingïakut ba kin mih noh hadien ka thma.
Hynrei pleng, tang ka RUNG ym ka MIH.
Ki Bar Jylla Ki Ba La Rung Shane Kim Ia Mih Shuh Ba La skhem U Khiewja (dukan retail naduh Khanapara, Shillong, Lad Rymbai, Industry baheh, ter ter)Ha kane ka Jingkhang dam ne Lockdown ba ladep ngi la ïohi ba ki Trai Jylla jong ngi kiba sah shabar ka Jylla ki la ïa khohreh ban wanphai sha la ka Jylla la jong.
La jan man ka sngi ha ki kotkhubor ngi la ïohi ba ki Samla pule bad ki ba trei kiba dei ki doh ki snam jong ngi kiba don shabar ki ïa wan shapoh ka Jylla lajong naka jaka pule ne jaka trei kaba ki don shabar ka Jylla.
Hynrei kaba sngewphylla ka long ba ym pat ïohi pat ïa ka jingleit phai ki Bar jylla kiba sah haka Jylla jong ngi watla ka jingkhangdam ka la don la palat 3 bnai eiei ruh.
Wat kito kiba dang shu wanphai ha kane ka Lockdown na shabar ka Jylla ruh ngi ïohi ba ki don bun ki Ki Bar Jylla suda tangba imat kila sah la shong shapoh ka Jylla jong ngi.
Man ka sngi nga khmih lynti ba yn mih ka Khubor ha ki Kotkhubor ka ban ong ba don da ki katta katta ngut kiba sahkut haka Jylla jong ngi ha kane ka Lockdown ba ki ïa leitphai sha la ka jong ka Jylla, hynrei phewse ymdon tang kawei ruh, lait tang katto katne ngut ki khynnah pule ka thain shatei lam mihngi hi kiba leitphai.
Wat hapdeng ka Lockdown ruh ngi dang ïohi ba ka don ka jingpyrshang rung jong ki bar Jylla shapoh ka Jylla jong ngi kumba ngi lah ïohi dang shen ha Umsawkhwan Ri Bhoi District, ha kaba don haduh 5 ngut ki Khar Bihari kiba na ka Jylla Bihar kiba wan kyndit shapoh katei ka Shnong haka 20 Jymmang 2020.
Nangta la ïohi ruh ba ha Nongbah Jowai, kawei na ki dong jong katei ka Nongbah ka la ïohbat ïa uwei u bar jylla uba wan sha katei ka dong wat hapdeng ka Lockdown ruh.
Nangta shuh shuh ngi la ïohi ba bun kiwei kiwei ki shnong hapoh ka Jylla ki la ïohbat ïa ki bar jylla kiba wan ïaid kulmar shapoh ki shnong ki thaw khlem da tip ki wan leh aiu bad trei aiu shane.
Halor kane ka jingwantuid palat ki Nongwei shapoh ka Jylla bad kylla trai shnong syndon ruh haki shnong ki thaw kiba don hapoh ka Jylla jong ngi, U Nongthoh u la pynwandur ïa kane ka jinglong jingman bad kito ki kyntien kren jong u Myrsiang kiba u ong “Satang Ki Dien Rung Suda , Katba ymdon Dien mih pat".
Ngi long tang ki Langbrot lada pyrkhat ha kane ka liang ym kum u SING basian hapoh Krem ba ïoh bam suk.
Kyrmen ka Jaidbynriew kan Kyndit bad Ïeng (AWAKE & ARISE)Kyrpang ïa phi ki nongpule ïa kane ka jingthoh kaba lyngkot jong nga, nga kyrpad ïa phi ban nymthew ïa ki jingduna jong nga bad nga kloi ban nguhlet katba shong ka nia hynrei nga da ngeit skhem ba phin pdiang ïa kaei ba nga pashat sha phi lyngba kane jingthoh jong nga bad kyrmen ba kan long kum ka jingpynkyrsiew thiah ïa ngi ki para Khasi khnang ba ka Jaitbynriew jong ngi kan neh kan sah shirta junom.
Khublei Shibun.
Shillong: Ar ngut ki nongpang khlam Covid  19, ki la iap  bad la iathuh ba uwei u dei u shipai BSF, uba iap hynnin ka miet, nangta sa uwei pat, u dei u riew paidbah uba la khlad mynta ka step; bad kitei ki la iap ha hospital NEIHGRIMS, Shillong.
Lyngba ka jingiap jong kitei ki arngut, kumta baroh kiba iap mynta, ki la poi sha ka 4ngut na ka jingpang khlam covid 19 ha ka Jylla.
Ka khubor sorkar, kaba dang shu pynmih mynta shiphang, ka pyn thikna halor ka jingkhlad jong ki arngut ki briew, kiba ioh pang khlam covid 19 ha NEIGHRIMS.
Ym shym la batai thikna pat ia kitei kiba iap.
Uwei u stad uba tip ban iakren bad ki mynsiem jong ki nongiap, lane kaba ki ong  paranormal expert, U  Steve Huff, u kam ba ula ioh ban iakren bad ka mynsiem jong U  Sushant Singh Rajput bad ia katei u iakren, katba kum ka jing kyrpad jong kito kiba ieid ia utei u aktor.
U Steve, ula pynmih ruh ia ka video, halor ka jingkren jongu bad U Sushant.
U  Steve Huff, ula pynmih ia katei ka video, la lai sngi mynshwa, ha kaba ula ai kyrteng, Huff Paranormal.
Ha katei ka video, la iohi ba U Huff, u iakren bad ka mynsiem jong U Sushant lane kaba ki ong  spirit box bad ha katei ka jingiakren, U  Huff, u u kylli ia ka mynsiem, U  Sushant Singh Rajput bad u ong “Phi don ha ka jingshai", ha kaba U Sushant, ula jubab “Ong Steve, nga don ha ka jingshai" bad hangta, U Steve, ula ong biang   “Phi don ha ka jingshai, nga iohi hynnin ka miet" bad ka mynsiem U Sushant, ka ong “Hoid, nga don ha ka jingshai".
U Huff, ula kylli biang “Phi kynmaw ba kumno phi iap?" bad U Sushant, ula jubab “Kin sa shimti ki doktor ia katei ka kam".
U Huff, u iathuh ba ula don ha katei ka kam, la shiphew snem kynthih bad u ong ruh ba kito kiba kwah ban phah ia ki jingkren jongki sha U Sushant, ki lah ban leh kumta.
Katei ka jingiakren jong ka mynsiem bad U Huff, ka don ia ka bynta kaba ar, tangba tang ki dkhot jong katei ka channel, ki lah ban peit, la iathuh shuh shuh.
Ki nongpule baieid jong U Rupang.
com, ki dei ki riew shemphang suda.
Ki don ki biria biria, ki kyntieh wohnia wohdaw, kiba siat ngang ngang,halor ki khubor bapher, kiba ngi pynmih.
Ki sangah kamon ka diang, ia ki heh sorkar, ia ki seng sain pyrthei, ki sengbhalang bad kat kiba paw ha ki jingthoh jong U Rupang.
com.
Mangi lei ngi shah sangah man ka sngi, hynrei ngi sngewieid bad ngi da niewkor shibun ia ki jingthoh jongphi.
Don tyngkhat ba ngi sngew kumba la shah dung, kumba dung u nampliang, hynrei kitei ki long ki jinghikai ia ngi, ba ngin lah ban ai ki khubor, kiba pynhun jrut ia phi ki nongpule.
Ka ju long ka rukom, ba ki jing shah wohnia, ki dei ki jinghikai, ba ngin nang kham pynbha ia ka jingtrei jongngi.
Kumta sngewbha iai bteng, ban pule ban like bad ban share ia U Rupang.
com, ka news portal ba ieid eh jongphi.
Khublei,Khublei shibun ïa phi ruh u nong pynmih khubor, hoid wat la ki don kum kita ki kyntien wohnia wohdong hynrei wat ym sngew ei ei ïa kita baroh ïaid beit shaphrang, nga ai ïaka jing kyrshan ba pura ïaphi.
Nga sngew tynnad bha ban pule khubor na u rupang namar phi upload beit manla ka minit, bad u suk bha ruh ban pule.
Khublei shibun.
Khublei shibun ïa phi ruh u nong pynmih khubor, hoid wat la ki don kum kita ki kyntien wohnia wohdong hynrei wat ym sngew ei ei ïa kita baroh ïaid beit shaphrang, nga ai ïaka jing kyrshan ba pura ïaphi.
Nga sngew tynnad bha ban pule khubor na u rupang namar phi upload beit manla ka minit, bad ka suk bha ruh ban pule.
Khublei shibun.
?Nga da kyrkhu shisha iaphi U Rupang ban nang kiew shaphrang ha ki kam shakri jaitbynriew jong phi,,,, kat nang mih ki sngi nang kham bha ki kam jong phi,,,.
Ka khlam  coronavirus, ka la pyniap ia  600,000 lak ngut ki briew ha satlak pyrthei bad kiba iap baroh ki long  600,523, katba kiba ioh ia katei ka jingpang, ki long  14,233,355.
Kiba iap tang ha ki ri Europe, ki long baroh  205,065 ngut.
Ka thain Latin America, ka la shah ktah jur ha ka khlam coronavirus, ha kaba ki don  160,726 ngut kiba la iap.
Ka United States, ka dei ka Ri, kaba ki don bun tam kiba iap, ha kaba baroh ki la poi sha ka  140,103, nangta ka bud sa ka  Brazil (78,772), Britain (45,273), Mexico (38,888) bad ka Italy (35,042).
Ka jingbun kiba iap, na ka khlam  COVID-19, ka kiew stet bha ha kine ki ar bnai ba ladep bad ki don sa shi lak ngut kiba iap, ha ki lai taiew ba ladep, kaba sdang naduh ka 28tarik Jylliew 2020.
Ha India, ka jingpang khlam covid 19, ka iai bteng ban kiew stet bad hynnin ka sngi, kiba ioh pang, ki don  38,902 ngut bad kiba iap, ki long  543 ngut.
Baroh kiba ioh ia katei ka khlam covid 19, haduh mynta ki long 10,77,618  bad kiba dang shah sumar, ki long  3,73,379 bad sa  6,77,423 ki dei kiba la jem na ka jingpang bad sa  26,816 ngut kiba iap.
Ha Brazil, ki don 912 ngut kiba iap hynnin ka sngi bad baroh kiba iap ha katei ka Ri, ki la poi sha ka  78,772.
Nangta ki don sa  28,532ngut kiba dang shu ioh pang ha ktei ka Ri, ha kaba baroh kiba ioh pang, ki la poi sha ka  2.
07 million ngut.
Shillong: Ki pulit jong ka Pynursla Police Station hynnin ka sngi ki la kem noh ia u Kmensing Khongjee,Rangbah Shnong jong ka shnong Rimai katba u dang khaiï tuh ia ki biri kiba shongdor kumba 1 lak tyngka sha Bangladesh.
La iathuh ba ia une u Rangbah Shnong la ioh ban bat da ki nongshong shnong jong ka shnong Nongtyngur ha ka por ba u dang thmu ban shalan tuh ia kine ki biri sha Bangladesh ha kaba ia kine ki biri la ioh kurup la song bha ha ar tylli ki byrni.
U Superintendent of Police jong ka East Khasi Hills, u Bah Sylvester Nongtnger u la iathuh ba la pynngat ia une u Rangbah Shnong ha ka kyndon jing ka aiñ ha Pynursla Police Station bad ia kine ki biri ba la ioh ban kurup la aiti noh sha ka tnad Custom ban leh ia kaba donkam.
Nongpoh: Haba shimkhia ban tehlakam halor ka jingsaphriang ka khlam COVID-19, u Bah Sosthenes Sohtun, MLA ka Jirang, u la pynlut por haduh 1 taiew lynter ban leit synreit um dawai pyniap khniang, ha kito ki shnong kiba la shah ktah jur ha ka khlam COVID-19.
Ha kine ki 1 taiew kynthih, utei u MLA ka Jirang, u la leit ban synreit um dawai sha kiba bun tylli ki thain, kata naduh sha PHC ha Patharkhmah, sha Byrnihat PHC, nangta pat ha kiwei pat ki shnong ka thain khappud ka Meghalaya-Assam, kiba kynthup ia ka 13mer, Mawsmai, Baridua, Khanapara, ka thain Killing, thain Umtyrnga, ka thain Nongkylla Khasi bad ruh ia ka Screening Centre kaba don ha 13mer Byrnihat bad kiba lah ruh ban ong ba ki dei ruh ki shnong kiba la shah pynhap kum ka Containment Zone Area.
Halor katei ka jingleit synreit um dawai, u Bah Sosthenes Sohtun, u la ong ba ka nongrim hi kaba la pynlong ia u kum u MLA bad u MDC ban shimkhia ha kaba leit ban synreit um dawai ha kitei ki shnong bad thain, ka long ban khanglad ia ka jingpur sted ka khlam COVID-19, namar kumba ka long mynta ha Ri Bhoi hi, ki shnong kiba la shah ktah eh ki dei hapoh katei ka Konstitwensi.
Shuh shuh, u Bah Sosthenes Sohtun, u la ong ba kum u nongmihkhmat, u sngewthuh eh ia ka jingeh bad ka jingtieng kaba la kynduh da ki paidbah kiba sah ha kitei ki shnong, kiba don ha khappud ka Meghalaya-Assam, namar kitei ki shnong kiba don ha khappud ki dei ruh ki shnong kiba la shah ktah eh na ka jingsaphriang ka khlam COVID-19 bad dei namarkata ka daw kaba pynlong ia ki ba kim banse ban mih shakhmat ban leit synreit um dawai sha kitei ki jaka.
Utei u MLA ka Jirang, u la kyntu ruh ia ki paidbah ba kim dei ban tieng ne khih khohreh halor ka jingdon jong kitei kiba ioh ia ka khlam COVID-19 ha kitei ki shnong, hynrei na ka liang utei u MLA u la kyntu ia ki ba ki dei ban bud beit ia ki kyndon kaba la bthah da ka tnaat ka koit ka khiah jong ka sorkar jylla.
Na ka liang utei u MLA ka Jirang, u ai ka jingkhublei kaba kyrpang ia ka sorkar, ia ki nongtrei ka koit ka khiah, ki ophisar sorkar na ki tnad treikam bapher bapher bad kynthup ruh naduh ki Dorbar Shnong, ki nongialam shnong, ki paidbah nongshong shnong lem bad kiwei, namar na ka liang utei u MLA u sngew ba tang ka jingialang kaba lah ban wanrah ia ka jingjop pyrshah ia kane ka khlam COVID-19, u la bynrap.
U met bneng lane u  asteroid, un wan tur biang ha syndah jong ka pyrthei, ha ka 24tarik Naitung 2020.
Ka National Aeronautics and Space Administration (NASA), ka iathuh ba utei u met bneng, uba ka jingheh jongu, kan long kumba 1.
5 bynta na ka jingleh jong ka  London Eye, un wan tur sha ka pyrthei, ha ka 24tarik mynta u bnai.
Utei u met bneng, u don ka jingheh, kaba  0.
034 astronomical units (AU) lane 5,086,327 kilometre jong ka pyrthei bad utei un her ha ka jingstet kaba  48,000 kilometre ha ka shi kynta.
Ka kotkhubor Mirror, ka iathuh ba ki stad peit met bneng jong ka America, ki kam ba utei u dei u met bneng, uba pynjulor shibun bad la tip ia u da ka kyrteng   2020ND bad u dei uba jrong 170m.
Guwahati: Hynnin ka sngi, ki don  1,117ngut kiba ioh pang khlam COVID19, ha Assam bad mynta kiba ioh pang baroh, ki la poi sha ka  22,981 ngut.
U Himanta Biswa Sarma, myntri ka koit ka khiah ka Assam, u iathuh ba ha Guwahati, ki don 515 ngut kiba ioh pang hynnin ka sngi.
La iathuh ba ki 15,165 ngut kiba la jem ha ka jingshah sumar, na katei ka jingpang khlam ba shyrkhei shibun.
Tang hynnin ka sngi, ki don 1,060 ngut kiba la mih na ki jaka sumar bapher bad kiba dang shah sumar, ki long mynta 7,760 ngut bad kiba iap, ki la poi mynta sha ka 53 ngut, da ka jingdon jong ki arngut kiba iap ha ka Sngi saitjain.
Ka Tripura, ka mad hynnin ka sngi, ia ka jingpang khlam kaba jur bha, ha kaba ki don 171 ngut kiba ioh ia katei ka khlam Covid 19 bad mynta kiba don ia katei ka jingpang, ki la poi baroh sha ka  2,669 ngut.
Na kitei ki 171 ngut, ki don 146 ngut ki shipai BSF, ong ka khubor.
Nongpoh: Ki saw tylli ki thain ha Ri Bhoi bad kiba la shah ktah kham jur haba iadei bad ka jingsaphriang ka Khlam COVID-19, ki la shah pynngat ha ka Containment Zone, kitei ki shnong bad thain kiba la shah pynngat ha ka Containment Zone, ki kynthup ia ka 13Mer Tamulikuchi, Byrnihat, Baridua bad ka thain Khanapara.
Ka jingpynjari Containment Zone ia kitei ki thain, ka District Magistrate ka Ri Bhoi, ka la pyntip ba katei kan sdang naduh ka 19 tarik bad kan kut haduh ka 26 tarik u Naitung, ha kaba halor kitei ki shnong la khang pyrshang ia ka rung ka mih kaba pathar da ki briew ki bym pat ithuh da ka sorkar, ia kaba la shah tang ia kito kiba leit pynpoi ia ki tiar ki tar kiba donkam bad kiba la ioh jingbit na ka sorkar.
La ong ba ka nongrim kaba la pynlong ia kitei ki thain ba kin shah pyngat ha ka Containment Zone, ka dei hadien ba la lap ba ha kitei ki thain, ka la don ka jingpur stet jong ka khlam COVID-19, namarkata ban tehlakam ia katei ka jingpur stet ka khlam COVID-19, ka District Magistarte ka Ri Bhoi, ka la pynhap ia kitei ki thain ha ka Containment Zone bad ha kitei ki thain, ki briew ba kyrpang na ka Heath & Family Welfare Department, ki dang iai pynlong ia ka Trace Contact bad ruh ka jingleit rung na kawei sha kawei pat ka iing.
Namarkata, la maham pyrshah ba kino kino kiba pynkhein ia ka Containment Order, kin sha shah pyngat ha ki kyndon ain katkum ka Section 51(b) jong ka Disaster Management Act, 2005, kynthup ruh katkum ka Section 188 IPC.
Lada  ka sorkar lane ka  kano kano ka shnongKa lah ban teh lakam naduh ba sdang hi kan ym wan jia kumne namar  ka jing pur stet une u khñiang kadei hi na ka jing  ai  jingbit pathar  (car pass) ban iaid  naphang  ia ki kali  ka jingpyllait  kyluid noh ia ka  jingpakhang shnong   (lockdown)  te namar kata la kyrpad ia ka sorkar ba kan ai shwa da ka pakhang hakito ki jaka ba lah bun ki nongpang khlam  bad  hakito  ki shnong  pat ki ba don tang  ar lane lai ngut kiba bit khñiang ba kin sngewbha ban pyntip ia ki jaka lane ki shnong.
Khnang  ba  mangi ki paidbah ngin pyrkhat arsien shwa ban rung hakato kajaka kumjuh ruh  la kyrpad ki Rangbah shnong ba  kin don ka jingkit khlieh iala ka shnong kathaw   namar kiba bun hi ka dong ki shnong   ki laitlan bha  ka leit ka  wan kibriew kiba  rung  bamih   ymdon jingtip  te lada ha kane ka rukom  te  ka shem  jingeh ba ngin lait namar lada ngi sumar ialade  ruh haba dang  laitlan sa ka dong ka shnong te ym pat sngian ei2 KHUBLEI SHIBUN.
Ki ju ong ba shisien ba la khlei ki ktien ba kren ne thoh, lah sah junom; hynrei teng teng imat kam long kumta.
