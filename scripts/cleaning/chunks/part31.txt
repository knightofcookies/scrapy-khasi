Ula banjur iaki nonghikai ban long ki nonghikai kiba treishitom bad ban pynthymmai iaka rukom sam jingnang jingstad sha ki khynnah katkum ka jingdawa ka por.
Kiwei kiwei kiba kren ki kynthup ia u MLA ka Khliehriat ma Kyrmen Shylla, ma Shitlang Pale, u Bah R Rapthap bad u Dr.
Phervision Nongtdu ula iathuh iaka jingiaidlynti ka College naduh bala seng iaka 1992.
264 ngut ki briew kiba iabit thymmai iaka jingpang khlam COVID-19, 4 ngut ki briew kila khlad bad da kane ka jingiap kala kynjoh sha 1315 haka jylla haka sngi Balang.
Kine kiba la khlad 4 ngut ki dei na East Khasi Hills District: 2 bad mar iwei na Ri Bhoi bad West Khasi Hills.
Kat kum ka jingpyntip ka Tnad ka Koit ka Khiah, 264 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 2263 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 5, EJH: 6, EKH: 156, RBD: 25, SWKH: 5, WGH: 9, WJH: 8 bad WKH: 50.
Ki nongpang kiba la ioh pat iaka jingkoit ki don haduh 323 ngut.
Kine ki kynthup na EJH: 1, EKH: 136, NGH: 1, RBD: 94, SGH: 2, SWGH: 1, SWKH: 4, WGH: 11, WJH: 22 bad WKH: 51.
Ka jingdon jong ki briew bala ïabit ïa kane ka jingpang khlam ha Jylla baroh ka long 76100 ngut bad napdeng kine 72522 ngut kila ïoh ïa ka jingkoit bad 1315 ngut kiba ïap nalor ki briew ba dang shitom.
Ka East Jaintia National Council (EJNC) ka la dawa na ki bor jong ka aiñ ban thwet bad kem mardor ïa u Vicky Dey uba la kynnoh kren tohmet da ki kyntien kiba kynshoit ba lai phew jait ïaka jaidbynriew Khasi bad ki nongshong shnong ka Jylla.
Ka EJNC kala phah da ka shithi ujor sha u Director General of Police lyngba ka ophis u Superintendent of Police East Jaintia Hills haka sngi ba Ar.
Ka jingkren tohmet une u Vicky Dey ka lah ban wanrah iaka jingiasngewpher jaidbynriew bad kalah ruh ban buh jingma ïaki khun samla ka Jylla kiba pule ha ki kyrdan bapher bapher shabar jong ka Jylla kumjuh kiba trei shabar ka Jylla namar katkum ka jingpynpaw jong u lyngba ka rynsan khubor paidbah (social media) kaba u kyrpad ïaki nongkyrshan jong u ba kin shoh kin dat ïaki jaitbynriew Khasi kiba don sha kiwei ki Jylla, la ong u Sambormi Lyngdoh President EJNC.
Ula ong halor kane ka nongrim da ka jingsngewkhia ïaka ri bad ka Jaitbynriew ka EJNC ka la phah shi syndon da ka jingujor sha u Director General of Police ba un shimkhia ïa kane ka kam ban leh ia kaba donkam Ula ïathuh ba haka jingujor ka EJNC ka la pynpaw ïaki kam beaiñ bad ka jingthmu jong une u Vicky Dey ban wanrah ka jingïapher jaitbynriew ne jingïapher niam hapoh ka ri India nalor ba ula kam ba ki Bengali kiba shong ba sah ha Jylla ki shah niewbein bad shah thombor.
Sa ka Sur ki Nongwar Jaintia kaba kynthup iaki sengbhalang ki riew rangbah ka thain War Jaintia kin pynlong iaka jingiaid paidbah ha Amlarem haka 3 tarik u Nailur kum ka dak ban pyrshah iaka jingshah siat ïap u (L) Bah Cheristerfield Thangkhiew.
Kane ka jingiaid paidbah kan sdang naduh 12 baje ha Amlarem ban dawa na ka sorkar ban ai ka jingbishar kaba hok ia u Bah Che.
U Hame Shaniah Suiam ula khur iaka takma ksiar bad ka takma rupa haka lympung ialehkai WAKO India Seniors & Masters National Kickboxing Championship 2021 kaba long haka 26 haduh 29 Nailar ha Dayanand Bandodkar Stadium, Mapusa, Goa.
U Hame Shaniah ula khur ia kine ki takma ksiar hadien ba ula jop haka jingiakhun Senior Men Point Figting -57 kg bad ka takma rupa haka Senior Men Point Figting -63 kg.
Kiwei pat ki khynnah ialehkai ka jylla kiba khur takma rnong: Nisanshwa Lyngdoh (Senior Women K1 -48 kg) Bantei Sungoh (Senior Men Low Kick – 60 kg) Arthur Cornelli N K (Senior Men K1 – 75 kg) Pynnehbor Mylliemngap (Senior Men Musical Form Hard Style).
U Lorenzo Pearson Warjri Working President, Meghalaya State Kickboxing Association (MSKA) ula ong ba kane ka National Kickboxing Championship kadei ruh ka wat kaba nyngkong ban jied iaki nongialehkai ka ri sha ka 6th Asian Indoor Martial Arts & Games Bangkok Chonburi kaban long haka March (Lber) 2022 kumjuh sha ka World Kickboxing Championship ha u bnai Risaw ha ri Italy.
Nakaliang ka MSKA kala ai khublei ia baroh ki nongialehkai ka jylla kiba la ialehkai bha ha kane ka rynsan.
Lorenzo Pearson WarjriWorking President MSKA.
Ka Riiohlang Dhar, FIFA Assistant Referee kala shah jied haka FIFA kum ka Match Officials ne referee sha ka lympung Asian Football Confederation (AFC) Women’s Asian Cup India 2022 – Qualifiers ka ban long ha ri Lebanon naduh 17 tarik haduh 23 tarik Nailur (September) 2021.
U Bah John F Kharshiing, Working President, MSOA, ula ong “kane ka dei ka jingsarong ia ngi ba ka Riiohlang kala shah jied ban long kum ka nongpyniaid iaka jingialehkai ha katei ka lympung AFC.
Ka Riiohlang kadei kawei na ki arngut ki kynthei haka ri kaba shah jied haka FIFA.
" Kum ban shu iathuh ka Riiohlang kadei kaba trei kum ka constable ha Meghalaya Police.
U Bah John ula ai khublei bad kitbokm kitrwiang iaka Riiohlang halor ka jingjop jong ka haka jingim kum ka nongpyniaid iaka jingialehkai football haka ri bad shabar ri.
U Bah John ula ong “Ngi sngewdei ban kyrpad ia kiba kylluid mynsiem ban wan shakhmat ban kyrshang lang ia ka leit ka wan khamtam kaba bun jinglut namar kumba long mynta ka long kaba eh ba in kyrshan marwei ia ka bai leit bai wan ban leit sha katei ka lympung ia lehkai.
Ngi iai kyntu ia ka sorkar Meghalaya ki kynhun ialehkai ki paidbah ba ieid ia ka sports ban ia pyrkhat lang ha ka ban kyrshan lada lah ia ka jingthmu jong i Kong Riiohlang…namar ka dei ka burom shisha ban shah jied tang ar ngut iwei na Meghalaya bad iwei na Manipur na baroh kawei ka India.
".
101 ngut ki briew kiba iabit thymmai iaka jingpang khlam COVID-19, 4 ngut ki briew kila khlad bad da kane ka jingiap kala kynjoh sha 1311 ngut haka jylla haka sngi ba Ar.
Kine kiba la khlad 4 ngut ki dei na East Khasi Hills District.
Kat kum ka jingpyntip ka Tnad ka Koit ka Khiah, 101 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 2326 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 1, EJH: 1, EKH: 30, NGH: 1, RBD: 6, SWGH: 2, SWKH: 3, WGH: 13, WJH: 19 bad WKH: 25.
Ki nongpang kiba la ioh pat iaka jingkoit ki don haduh 280 ngut.
Kine ki kynthup na EKH: 127, NGH: 8, RBD: 23, SWGH: 4, SWKH: 39, WGH: 8, WJH: 21 bad WKH: 50.
Ka jingdon jong ki briew bala ïabit ïa kane ka jingpang khlam ha Jylla baroh ka long 75836 ngut bad napdeng kine 72199 ngut kila ïoh ïa ka jingkoit bad 1311 ngut kiba ïap nalor ki briew ba dang shitom.
Ka kong Angela Rangad, ka nongialam ka Thma U Rangli Juki kala ong ba kaiphod jong ka NITI Aayog halor ka Sustainable Development Goals (SDG) dangshen ki kdew ia ka jingbam sap bad ka jingbym larkam ki Sorkar kiba la synshar ia ka Jylla.
Kala ong ba ka Jylla Meghalaya ka la nang ngam sha ka niamra jong ka jingsahdien ha ki bynta baroh naduh ka pule-puthi, ka jinghiran ka ioh ka kot, jingduk, jingiapthngan, jingkyrduh kam, ka jingduna ha ka liang ka koit ka khiah bad ka sumar pang bad kiwei kiwei.
Ka NITI Aayog kaba dei ka tnat kaba ha khlieh duh jong ka Sorkar India kaba pyrkhat bad saindur ia ka roi ka par bad jingiaid shaphrang jong ka Ri, dang shen ka la pynmih ia ka kaiphot halor ki kam pynroi bad jingkiew shaphrang jong ki Jylla kaba la tip kum ka Sustainable Development Goals (SDG), ha ka thain shatei lam mihngi.
Ka long kaba diaw bad duh jingkyrmen ba kane ka kaiphot ka pynpaw shai kdar ba ka Jylla Meghalaya ka don ha trai duh jong ka roi ka par ha ki bynta ba kongsan jong ka jingim haba ia nujor bad kiwei ki Jylla ka thain, la ong ka kong Angela.
Ka Kong Angela kala ong ba ka NITI Aayog ka la thew, la woh bad buh kyrdan katkum ka jinglah treikam jong baroh ki District jong ki Jylla ha ka thain shatei lam mihngi bad ruh ia ka Sikkim, ba katno ki lah ban pynurlong ia kita ki 15 tylli ki jingthmu kiba iadei bad ka roi ka par bad jingkiew shaphrang ki Jylla bad ki nongshong shnong jong ki.
Kita ki jingthmu ki long; ban pyndam ia ka jingduk, ban pynduh ia ka jingiapthngan, ban ai ka jingkoit jingkhiah bad jingim ba kmen, ka pule puthi kaba bha, ka jingialong mar ryngkat kynthei bad shynrang, ka umbam umdih bakhuid bad jaka leit shabar kiba paka, ka jingpyndokam ia ki bor ding kiba khuid, ka kam, ka kamai kajih ba biang bad ka jingroi bad ka ioh ka kot kaba kynthup ia baroh, ban seng ki kharkhana bad pyndonkam ia ka jingstad ki trai Jylla, ban pynduh ia ka jinglah shilliang, ban thaw ki jaka sor kiba bit ban shong briew bad ka mariang kaba khuid.
Ha baroh kine ki bynta ka Jylla Meghalaya ka long kaba sahdien bad ka dei ka Jylla kaba troin tam.
Tang ha ki katto katne ki mat ka paw ba ka East Khasi District ka la lah ban leh bha bad poi ha ka kyrdan ba 57 bad ki District kiba sahdien kum ka South West Khasi Hills, South garo Hills bad North Garo Hills kiba don ha ki kyrdan 82, 92 bad 98.
lada ka kam pynroi ka dei ka jingiakob rwai ne jingiakob shad ka Jylla ka la shah beh bad shah kyntait naduh ka sngi nyngkong.
“Kane ka kaiphod kam dei tang ki dak jingkhein, hynrei ngi dei ban tip ba kine ki dak jingkhein ki iathuh ia ka jinglong jingman, ki kdew ia ka jingbam sap bad ka jingbym larkam ki Sorkar kiba la synshar ia ka Jylla," ong ka nongialam ka TUR.
Kala bynrap ruh da kaba ong ba “Ka Jylla kan kynjoh sanphew snem ka rta bad ki nongshong shnong kin ym jin da la ngat ha ka shrip jong ka jingiapthngan, ka jingbymioh ki bam kiba tei, ka jingkyrduh kam, ka jingduk jong ki nongrep, ka jingbymdon ka umbam umdih kiba khuid bad jaka leit bar.
Kane ka kaiphot ka dei ban pynkyndit bynriew ia ngi ba ngin shim khia halor ki ishu kiba ktah ia ka jingim, ka kamai kajih, ka koit ka khiah bad ki kam pynroi kiba kyntiew ia ka jingim jong ki nongshong shnong.
Ka kaiphod ka pynpaw ba kiba bun ki nongshong shnong ha ka Jylla kiba iapthngan, ki bym don ka kam ka jam kaba biang briew bad ka jinghiar ka koit ka khiah.
" Ka TUR kam sngewphylla ba ka jylla Meghalaya kan sahdien namar ha man ki jingialeh ban pynioh ia ki hok jong ki nongshong shnong la ka long na ka bynta ki kynthei ne ki shynrang, kiba batai bad lam lynti ia ki jingialeh ki dei tang ki katto katne ngut kiba bat ia ka bor jong ka sain hima ne synshar khadar, kata naduh ki shnong, ki raij, ki hima bad ka sain hima ha ka jylla baroh kawei Lah ban iohi ha ka kaiphot ba kiwei pat ki Jylla ha ka thain ki mad ia ki soh jong ka roi ka par, katba ha ka Jylla Meghalaya pat ngim mon ban iakren bad pynleit jingmut ia kine ki mat kiba ktah ia ka iap ka im, ka bam ka dih, ka ioh kam ioh jam, ka kamai kajih, ka jingkiew ka rep ka riang, ka jingshong shngian ki kynthei khynnah bad kumta ter ter kiba  long ka bynta ba kongsan tam ha ka jingim kaba man la ka sngi.
Balei ba ka Jylla jong ngi ka hiar bad sahdien haduh katne? Ngi poi haduh kane ka khep ka long na ka daw ba haduh mynta ngi shaniah bad ngeit bieit ba ki kam pynroi ki lah ban wan tang na ki kti jong MLA, MDC, ki seng sain hima, ki sengbhalang kiba leh isynei ia ki briew bad  tang ia ki briew jong ki bad ki babu sorkar kiba shim kabu ia kane ka jinglong bad pyntud ia ki kam pynroi bad jingmyntoi kiba dei ban poi sha ki paidbah.
“Haduh mynta ngi ngeit bieit bad sngewthuh bakla ba ki kam pynroi bad ki jingmyntoi ki dei ki kam lehbha ne kam leh jingisynei jongno re.
Hynrei kam dei kumta, ki kam pynroi bad jingmyntoi ba ka Sorkar ka pynbiang ki dei ki hok jong ki nongshong shnong bad ia kine ki hok la pynlut hi na ka pisa jong ki paidbah nongshong shnong.
Lada ngi dang shah bad ailad ba kane ka jingsngewthuh bakla bad jingshim kabu jong ki Nongmihkhmat bad ki babu Sorkar kiba lyngba ki phew snem ki la teh mraw ia ki briew da kane ka jingsngewthuh bakla ba ki nongshong shnong ki hap ban shaniah ha ki na ka bynta ba kin ioh ia ki jingmyntoi bad kam pynroi," ong shuh shuh ka Kong Angela.
Ka Angela kala ong ba hapoh ka Jylla Meghalaya ki kam pynroi kiba dei ban leit sha ki paidbah ki sahkut bad sahteng namar haduh mynta ngim don ia ki ain kiba shai bad paka ki ban batai ia ka rukom synshar ka ban long ha dur ka jingsynshar paidbah kaba janai ha kaba baroh ki nongshong shnong kynthei bad shynrang kin ioh ban iashim bynta lang.
Bad ba kan don ruh ka jingai jingkhein bad rukom treikam kaba shai.
Ka TUR ka ngeit ba lymda ngi lah ban wanrah ia ka rukom synshar paidbah kaba shai, kaba ai jingkhein bad kaba iashim byntal lang da baroh ki nongshong shnong ha ki shnong ki thaw, ki iit ki hima bad ha ka Jylla, ka Jylla Meghalaya kan iai sahdien bad ka jingduk, jingiapthngan, jingkyrduh kam bad jingpang kin iai pyntriem ia ka jingim ha ka Jylla.
Bad ki nongshong shnong kin ym lah ban ioh ia ki hok bad ki bhah jong ki.
Ka Myntdu Pynthorneiñ Farmers Welfare & Producer Organisation kala pynthymmai iaki nongkitkam jong ka na ka bynta u snem 2021-23 haka jingialang paidbah kaba long haka 28 tarik Kane ka seng dei kaba la thaw naka bynta ban peit iaka bha ka miat ki nongrep ka Jowai, Khliehtyrshi bad Mihmyntdu, ka don iaka thong ban pynmih bun u kba u khaw kumjuh ban pynkhlain iaka rep ka riang ban pynbun iaka jingmih na katei ka Ki Nongkitkam ki kynthup ia Pynshngaiñ Rymbai kum President,Jur Bha Phawa Vice President, Pyntngen Kyndait General Secretary, Mehi Phawa  Assistant General Secretary, Kong Chalty Rymbai  Treasurer nalor u Khroo L Pariat Adviser.
La jied ruh iaki dkhot haduh 16 ba kynthup iaki shynrang bad kynthei.
134 ngut ki briew kiba iabit thymmai iaka jingpang khlam COVID-19, 1 ba khlad bad da kane ka jingiap kala kynjoh sha 1307 haka jylla haka Sngi Nyngkong.
Ine iba khlad na ka jingpang khlam I dei na Ri Bhoi District.
Kat kum ka jingpyntip ka Tnad ka Koit ka Khiah, 134 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 2509 ngut hapoh ka Jylla.
Ki briew kiba iabit thymmai iaka jingpang khlam ki kynthup na EJH: 8, EKH: 78, RBD: 25, SGH: 1, SWKH: 3, WGH: 2, WJH: 12 bad WKH: 5.
Ki nongpang kiba la ioh pat iaka jingkoit ki don haduh 260 ngut.
Kine ki kynthup na EGH: 01, EJH: 2, EKH: 128, NGH: 4, RBD: 45, SWGH: 1, SWKH: 5, WGH: 27, WJH: 21 bad WKH: 26.
Ka jingdon jong ki briew bala ïabit ïa kane ka jingpang khlam ha Jylla baroh ka long 75735 ngut bad napdeng kine 71919  ngut kila ïoh ïa ka jingkoit bad 1307 ngut kiba ïap nalor ki briew ba dang shitom.
Ban kyntiew iaka ioh ka kot jong u paidbah nongrep, ka Myntdu Pynthorneiñ Farmers Welfare & Producer Organisation (MPFWPO) ka seng kaba peit iaka bha ka miat u nongrep kala sdang iaka jingrep kba ha ryngkat ki dohkha ne kaba la tip kum ka ‘Paddy Fish Culture’.
U Pyntngen Kyndait, general secretary Myntdu Pynthorneiñ Farmers Welfare & Producer Organisation (MPFWPO), ula ong mynta ka kynti kila sdang ban rep dohkha tang ha kawei ka lyngkha bad ha ki snem ban wan kin pynshlur sa ia kiwei kiwei ki para nongrep ban rep iaki dohkha ha ki lyngka jong ki.
“Ka jingthmu ban rep ia u kba ryngkat ki dohkha, ka dei naka bynta ban kyntiew iaka lad kamai jakpoh jong ki nongrep kiba im japkpoh na Pynthorneiñ kaba kynthup iaka Jowai, Khliehtyrshi bad ka Mihmyntdu," la ong ma Kyndait bad bynrap ba kin nongrep kila sdang ruh ban rep iaki jhur ki jhep marsien da ka aiom ot kba ha ki hali ki pynthor  jong ki mynta.
U Ma Kyndait ula ong shuh shuh ba hadien ba kila pyrshang ban rep ia u symbai kba uba la tip kim u CAU-R1 haka aiom bala dep, mynta kila rai ban nang pynroi shuh shuh ïa une u symbai da kaba sam sha kiwei ki para nongrep.
Une u symbai kba ka Central Agriculture University, Umroi Ri Bhoi District u iadei sha kane ka thain bad haka aiom kaba la dep ki don da ki spah ngut kiba rep ia une u jingthung.
Ka MPFWPO kala dep ban ai dorkhat sha u Deputy Commissioner West Jaiñtia Hills district bad sha u Divisional Soil & Conservation officer (T) West Jaintia Hills District ban shna pynbha bad iada iaki tyllong um ha Myntdu Pynthorneiñ baroh kawei kiba tuid sa ka Wah Myntdu.
Ka MPFWPO kala maham ruh ia ki bret kiba bret pathar ïa ki plastic, ki nuit, ki khyndew bad kiwei kiwei ki jingbret kiba ktah ïa ka um ka wah na Riaturiem, na Jowai by pass Mihmyntdu bad Khliehtyrchi bad na ka surok na jingkieng Myntdu sha Salini Colony Mihmyntdu.
Lada  lap ka Myntdu Pynthorneiñ Farmers Welfare & Producer Organisation kan shain da ka kuna bad ban pynshitom katkum ki kyndon treikam jong ka seng.
Ha kajuh ka por na ka bynta ban ïa da ïa ki stiar jong ki hali bad ïa ki doh um ha ka wah Myntdu na ki nongkhwai dohkha kiba mlien ban pyndonkam da ki dawai ban pynïap ïa ki dohkha, da kaba pynkhein ïa ki stiar hali bad pynryngngad ïa ka um ha wah Myntdu ha Pynthorneiñ, kala khang pyrshah ban ym shah shuh ban khwai ban tong dohkha bad da kiwei kiwei ki lad ban ïoh dohkha ha baroh shilynter ka wah Myntdu.
“Kane ka jingkhang ban khwai kadei ha shi lynter ka Wah Myntdu na ka liar Tyrshi ha Pynthorneiñ na ka bynta ar snem pura naduh u bnai September (Nailur) 2021 haduh da pyntip da kumwei," la ong ma Kyndait bad ula bad ka synjuk kala maham tyngeh ba lada ka lap bad ïoh kem kan pynshitom da kaba daiñ kuna ne haduh ban aiti sha ka bor jong ka aiñ sorkar.
La kyntu ïa baroh ki nongshong shnong bad kiba ïaid lynti ha shilynter ka Myntdu Pynthorneiñ ban sngewbha ban ïa trei ryngkat ryngkat bad ki nongrep bad ki trai lyngkha, namar ba ka MPFWPO kan pyntreikam ïa kitei ki kam baroh, dei na ka bynta ban im u Kba ban ïoh Khaw bad ban ïoh um ïoh lyer ki nongshong shnong lyngba ka wah Myntdu bad ka Tyrchi ka tyllong um ha baroh kawei ka Myntdu Pynthorneiñ, lada ka um kan ryngngad na wah Myntdu baroh ki jingim kin duh.
Ka Myntdu Pynthorneiñ Farmers Welfare & Producer Organisation kala kyrpad ruh iaka JHADC kaba dei ka nongiada iaka khyndew ka shyiap bad ki um ki wah ban pyntreika iaka hukum jong ka NGT ha ki bynta jong ka Wah Myntdu ban iada iaki nongrep kumjuh iaki um ki wah bad ka sawdong sawkun ka mariang.
Ka HNPF West Jaintia Hills haka 26 tarik une u bnai ha ka jingialam jong u Newoneborn Suchiang president HNPF, Kros Syntem, Paila Kordor Lyngkot u Chairman JAC Rilum Jaintia kila leit ia kynduh ia u Assistant Executive Engineer jong ka MeECL Shangpung distribution sub division namar ka jingkiew palat liam ka bar thang bording u paidbah ba hap ha katei ka distribution.
Ka HNPF haka jingiakynduh ia u Ma W Dkhar Assistant Executive Engineer kila ai daka dorkhat ban ujor halor ka jingkiew ka bai thang bording kaba la wanrah jingeh ia u paidbah ba thang bad pyndonkam bording ha katei ka thain uba bun hi u dei u nongrep bad nongbylla sngi kaba ki shem shitom bad jynjar ban pynbiang iaka bai bording.
Ka HNPF kala ong ba nakaliang u engineer ula kular ban pynbeit bad ban shimkhia ban peit halor kane ka jingkiew ka bait hang bording ha katei ka thain.
Ka Martin Luther Christian University (MLCU) ka tyrwa ban ai 100 tylli ki jingpule ha ki course bapher bapher jong ka Under Graduate seat khlem da donkam ban siew ne ke scholarship na ka bynta u snem 2021-22.
Kane ka jingtyrwa kan long ia ki khynnah kiba shem jynjar ha ka liang ka ioh ka kot.
Kane ka scholarship kan dei naka bynta baroh 3-4 snem jong ka Bachelor’s Degree.
Yn shim ruh tang ia ka bai Application kaba long 100 tyngka.
Kine ki free seat kin don ia ki course: Business Administration (BBA), Bachelor in Computer Applications (BCA), BSc Environmental Science (BSc ES), BA Music, BSc in Food Science and Nutrition bad ka Bachelor in Travel and Tourism Management (BTTM).
Ka jingjied ia kine ki khynnah kan long kat kum kine ki kyndon harum: Ka jingkhot ia kine ki application kan long naduh ka 28 tarik August haduh 13 tarik September 2021.
Ia ka jingtip ba kham bniah lah ban ioh na ka website www.
mlcuniv.
in jong ka University lane da kaba phone ha u number 9362703349 / 9863594249.
Ka khlam Covid-19 ka lah wanrah ia ka jingeh kaba khraw khamtam ha ka liang ka ioh ka kot jongki ba bun ki longïing long sem bad ka pynlong ruh ia ki ba kin ym lah shuh ban siew iaka bai jingpule jong ki khun jong ki.
Ka jingkiew jong ki khynnah kiba pass ia ka Higher Secondary Board Examinations mynta u snem kala pynlong ia ki jindonkam kiba bun ha ka liang jong ki Under Graduate seats.
Wat hadien jong ka Admission, ka University kan ai ruh ia ka jingkyrshan kum kaba peitngor bad ai jingsyllok naka bynta ka jingbha jingmiat bad ka jingkiew shaphrang haka liang ka pule puthi jongki.
Ka Ophis jongka Dean of Students kan ai ia ka  jingkyrshan kaba kyrpang iakine ki khynnah ha ki liang baroh.
Ka MLCU kala kiew bha ha ka liang ka admission jong u snem 2020-2021.
Kat haduh mynta, ki lah jan kot sha ka  phra hajar ngut ki khynnah kiba lah pass na kane ka University bad ka lah ioh ruh ia ka kyrdan ka ba hajrong na ka liang jong ki private university ha kine ki 3 snem kiba la dep.
I Kong Lidia Lyngdoh ba shong ba sah ha Mookyrdup Jowai ila khlad noh haka 29.
08.
2021 hadien ba ila shitom na ka jingpang bala bat ia i la khamslem.
Ka jingleit ontep ia i kan long haka 30.
08.
2021 haka por 1:30 Pm ha u lum jingtep ka Balang Presbyterian Thadlaboh, Jowai.
265 ngut ki briew kiba iabit thymmai iaka jingpang khlam COVID-19, 7 ngut ki briew kila khlad bad da kane ka jingiap kala kynjoh sha 1306  haka jylla haka Sngi U Blei.
Kine kiba la khlad 7 ngut ki dei na East Khasi Hills District: 06 bad West Khasi Hills: 01.
Kat kum ka jingpyntip ka Tnad ka Koit ka Khiah, 265 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 2636  ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 4, EJH: 10, EKH: 116, RBD: 49, SWGH: 1, SWKH: 18, WGH: 6, WJH: 28 bad WKH: 33.
Ki nongpang kiba la ioh pat iaka jingkoit ki don haduh 332 ngut.
Kine ki kynthup na EGH: 01, EJH: 4, EKH: 199, NGH: 1, RBD: 50, SGH: 11, SWGH: 1, SWKH: 16, WGH: 15 WJH: 16 bad WKH: 18.
Ka jingdon jong ki briew bala ïabit ïa kane ka jingpang khlam ha Jylla baroh ka long 75601 ngut bad napdeng kine 71659 ngut kila ïoh ïa ka jingkoit bad 1306 ngut kiba ïap nalor ki briew ba dang shitom.
I Bah Emil Paul Wankhar, General Secretary jong ka Jingiaseng Samla Balang Presbyterian Phudmuri I la khlad noh ha ka sngi 28.
08.
2021 Ka jingleit ontep ia I kan long lashai ka sngi 30.
08.
2021 ha u Lum jingtep ka Balang Presbyterian Phudmuri.
Ngi na ka liang ka iing ka sem jong i (Late) Dr.
Dihacianlang Nongpluh i ba la khlad noh ha ka 17 tarik August 2021, ngi pynpaw ia ka jingsngewnguh ka ba khraw nyngkong eh ia U Blei u ba la kyrshan bor ia ngi ha kum kane ka por ka ba la pynpait ia ki dohnud jongngi.
Dei ka jingaiei ba phylla jong u ba ngi kum ka iing ngin nang ioh ka bor ban shaniah lut ha ka jingieit bad ka jingpyniaid ka ba maian ka jong u.
Na ka bynta ki jingiarap bad ka jingkyrshan ia ka iing jong ngi, ngi ai khublei kyrpang ia ki doctor bad ki nurse jong ka Woodland WK Hospital, ki pulit bad ki magistrate, ki paralok ki ba la pynbiang ia ka ambulance, ka Chutwakhu Local Durbar, Jowai, ka Moosalyngkat Dorbar Chnong, Jowai, ka Balang Jowai Presbyterian, Jowai, ka Balang Thadlaboh Presbyterian, Jowai, ki pastor bad ki nongialam ki ba la duwai bad pyntngen ia ngi hapdeng ki ummat bad ki jingsngewsih.
La pyntngen ia ngi da ki khubor sngewlem ba ngi la iohpdiang na ki paralok ba ju ia pule lem bad i na KJP Higher Secondary School, Jowai, MNR Medical College, Hyderabad bad ki khubor ki ba ngim lah niew shuh ba ngi la ioh pdiang lyngba ki social media.
Ka jingsngewnguh ka kyrsoi ha ki dohnud ki jongngi na ka bynta ka jingpynshngain bad jingpyntngen ka ba ngi la ioh pdiang na ki kur ki kha, ka kur Nongpluh bad ka kur Tariang, ki paralok parajor bad ki jan iing jan sem ki ba ngim lah shuh ban jer kyrteng i wei pa i wei.
Khublei shibun bad ngi duwai ba u Blei un iai kyrkhu ia phi ha ki por baroh.
‘Ha kaei kaei baroh to phin ai ka jingainguh: namar kane kein ka long ka mon u Blei ha u Khrist Jisu sha phi’ ( 2 Thessaloni 5:18 ) Na u kpa, ka kmie, ki para bad ki ba ha iing ha sem baroh.
U Phasmon Dkhar, Executive Member jong ka Jaintia Hills Autonomous District Council (JHADC) ula pyllait paidbah iaka kot hikai bad pyndonkam ïaki dak thoh AB haka ktien Jaiñtia haka sngi Saitjain.
Ia kane ka jingialang pyllait ia kane ka kot la pynlong ha yungwalieh jong ka shnong Panaliar kaba la iadonlang u Dolloi Elaka Jowai, Puramon Kynjing, u MDC ka Jowai South uba long ruh u EM JHADC ma Saron Pasweth, Rikut Parien, u dkhot ka Jaintia Alphabet Committee nalor kiwei kiwei.
Kane ka kot hikai A B haka ktien Jaiñtia la pynbit pynbiang da u Riquoma Rq Laloo, u nongthoh kot bad uba long ruh u dkhot ka Khasi Author Society (KAS).
Ka jingthmu ban pynmih ia kane ka kot kadei ban hikai bad ban pynriewspah bad pynneh pynsah iaka ktien ka thytlliej ha ki jingthoh.
U Riquoma Rq Laloo ula thoh bun tylli ki kot kiba kynthup iaka Pyrdit, ki dak thoh ne Pure hei ktien Pnar, bad kiwei kiwei.
U Phasmon Dkhar haba kren ula iaroh ia u ma Riquoma Laloo na ka bynta ka jingshimkhia jong u ban pynmih ia kane ka kot hikai thoh AB Jaintia bad ula ong ba nakaliang ka konsil kan sa pynrung ia kane ka kot ha ki skul DCLP ba ki kynnah kin ioh ban pule bad nang ban thoh iaki ktien Jaintia.
Kum ka jingpynshlur ïa kiwei ki nongthoh kot, u Phasmon u la kular ban iakren hapoh ka konsil ban synniang jingiarap sha ki nongthoh kot kiba pynmih iaki kot ha rilum Jaintia.
Lah ban pynkynmaw ba ia kine ki dak thoh Jaintia ka JHADC kala mynjur hapoh ka ïing dorbar thawain haka 25 atrik u bnai Lber 2021.
Ka ïing jong ka Kong Jun Ïakai na ka Shnong Kseh kaba hap ha Elaka Sumer la kynnoh ba kala shah thang hynne ka step haka por kumba 5.
00 baje eiei.
Ka Kong Ïakai ryngkat ka shnong ki kynnoh ba ïa katei ka kam la leh hi da u lok jong ka Kong Ïakai u Well Pasleiñ.
Ha kane ka jingjia ym don kano kano jingmynsaw mynsnam lait noh tang ka jingduh noh ia ki jingdon jingem ka ïing.
Haba ìadei bad kane ka jingjia na ka liang East Jaintia National Council (EJNC) Sumer Circle lyngba u President u Sikilan Chyrmang ka la dawa ïaki bor ka aiñ ban kem bad pynshitom tyngeh katkum ka aiñ ïa u suba donkti.
Na ka liang ka shnong kynthup naduh u Waheh Shnong u Bah Starship Pasleiñ, u Secretary Shnong u Bah Kner Dkhar bad ka Kong Delight Dkhar Chairman Seiñ Manbei ki la pynrem jur ïaka jingleh jong u Well Pasleiñ.
257 ngut ki briew kiba iabit thymmai iaka jingpang khlam COVID-19, 3 ngut ki briew kila khlad bad da kane ka jingiap kala kynjoh sha 1299  haka jylla haka sngi Saitjain.
Kine kiba la khlad 3 ngut ki dei na East Khasi Hills District: 1 bad West Jaintia Hills: 02.
Kat kum ka jingpyntip ka Tnad ka Koit ka Khiah, 257 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 2710  ngut hapoh ka Jylla.
Ki briew kiba iabit thymmai iaka jingpang khlam ki kynthup na EJH: 4, EKH: 101, RBD: 15, SGH: 2, SWGH: 5, SWKH: 22, WGH: 7, WJH: 14 bad WKH: 87.
Ki nongpang kiba la ioh pat iaka jingkoit ki don haduh 207 ngut.
Kine ki kynthup na EGH: 3, EJH: 2, EKH: 68, NGH: 1, RBD: 53, SGH: 8, SWGH: 2, SWKH: 22, WGH: 8, WJH: 25 bad WKH: 15.
Ka jingdon jong ki briew bala ïabit ïa kane ka jingpang khlam ha Jylla baroh ka long 75336 ngut bad napdeng kine 71327 ngut kila ïoh ïa ka jingkoit bad 1299 ngut kiba ïap nalor ki briew ba dang shitom.
Ka State Bank of India , Mynso Branch kaba don ha Phramer, West Jaintia Hills District kaba la shah khang tala ha ka Khasi Students’ Union (KSU) Jowai Circle la plie biang iaka haka sngi Thohdieng hadien ba ka bor pyniaid jong ka bank kala kular ban pynbiang ia baroh ki jingdonkam ban pynbiang iaka jingshakri sha u paidbah.
Ia kane ka bank ka KSU kala khang haka 24 tarik Nailar hadien ba kane ka bank kam shym la lah ban pynbiang iaka jingshakri ia u paidbah ka thain kiba kynshew pisa ha kane ka bank.
Ka KSU kala rai ban ailad ban plie iaka bank, hadien ba ki bor pyniaid ka bank kila wan ban iakynduh iaki nongialam ka KSU kaba kynthup ia President ka KSU Jowai Circle u Ioannis Suchiang, u General Secretary u Phraki Thubru bad kiwei kiwei.
Ki bor pyniaid ka bank kila kular ban pynbiang iaki jingdonkam bad iaka kor ATM kila pan por namar ba iaka machine yn wanrah na shabar, katba iaka kor update passbook la dep ban buh ha kane ka bank bad kawei kaban hap ban peit da hi nongtrei ka bank.
Ha kajuh ka sngi ka KSU kala leit jurip iaka bank haka jingiadonlang u waheh shnong Phramer Yowphi Lyngdoh bad kala lap ba ka bank kala pyntreikam ia kane ka kor update passbook bad kala dawa na ki bor pyniaid jong ka bank ban pynkloi katba lah ban pynioh iaka ATM, ban thung nongtrei bad ban pynthikna ba kan pynbiang iaka jingshakri jong ka sha u paidbah nangne sha khmat khamtam ia uba duk ba suk.
Kiba haïing hasem u Bah Cheristerfield Thangkhiew, u general secretary barim ka HNLC bala shah siat iap ha ki pulit haka 13 tarik Nailar kila iashimbynta haka jingsoi paidbah ne ka signature campaign ban dawa iaka jingbishar hok bad sospon iaki pulit kiba siat iap ia u Bah Che haka sngi Thohdieng ha Mawlai.
Hadien ka jingiaspoi paidbah haka por 6 Pm ki paidbah kila mih sha surok ban iashimbynta haka jingthang mombati bad ka jingiaid paidbah na Mawlai Petrol pump sha Stand Bus Mawlai Phudmawri.
Ka Sur Ki Nong Mawlai ka dawa ban sospon mardor ia ki ki pulit kiba shah kynnoh donkti ban siat iap ia u Bah Che.
Hynrei na kaliang ka sorkar haduh mynta kam pat pyni ki dak ki shin ba kan sospon iaki pulit bad ka jingialeh ki nong Mawlai ruh kala ïai bteng.
Hadien bala mih ka jingiakynad ha Umlaper, ka shnong khappud kaba la kam da baroh arliang ki Jylla, ka Meghalaya bad Assam, ka bor synshar district jong ka Ri Bhoi bad ka West Karbi Anglong kila rai ban pynneh iaka shongsuk shongsain ha kane ka shnong kila khang shipor ia ki briew kiba nabar kynthup iaki sengbhalang ban hiar sha ka shnongUmlaper.
Ia kane ka rai ban khang ia ki briew kiba nabar la shim haka sngi Palei haka jingilang kyrpang kaba long ha Sabuda haka jingiadonlang ka Deputy Commissioner ka West Karbi Anglong ka Utpala Saikia, ka Deputy Commissioner ka Ri Bhoi District ka Kong R.
M Kurbah bad ki SP jong ki ar district.
Ka jingiakynad ha Umlaper kala jia naduh ka miet sngi Nyngkong hadien ka jingkynnoh ba shah shoh lai ngut ki Khasi ha ki pulit Assam kaba la wanrah ka jingpyrshah kaba jur bad la tem iaka jingiakynad hadien ka jingiakren pynbeit haka sngi ba Ar.
Hynrei haka sngi Balang kala mih biang ka jinghuri hura hadien ba ka kynhun jong ka HYC Ri Bhoi bad kala mih ka jingpyrshah na kijaidbynriew Karbi bad Nepali.
Kala don ruh ka video kaba la saphriang ba iashoh ki pulit jong ka Assam bad Meghalaya.
Ka Deputy Commissioner ka Ri Bhoi District, ka Kong R.
M Kurbah ka la ïathuh ba katkum ka rai ba la shim ha katei ka jingïakynduh ha Sabuda na baroh ar district ka long ban ban tem ïa kino kino ki jingïakynad hapdeng ki paidbah nongshong shnong na Assam bad na Meghalaya.
Kala ong ba baroh ar district la mynjur ban khang shuwa shipor ïa kino kino ki kynhun sengbhalang ne ki riew paidbah kiba na shabar katei ka thain kaba kynthup na baroh ar district ne Jylla ban hiar sha Umlaper tad haduh bala wan biang ka shongsaiñ.
262 ngut ki briew kiba iabit thymmai iaka jingpang khlam COVID-19, 2 ngut ki briew kila khlad bad da kane ka jingiap pang khlam kala kynjoh sha 1296  haka jylla haka sngi Thohdieng.
Kine kiba la khlad 2 ngut ki dei na East Khasi Hills District bad West Garo Hills District.
Kat kum ka jingpyntip ka Tnad ka Koit ka Khiah, 262 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 2663 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 3, EJH: 3, EKH: 162, RBD: 32, SGH: 1, SWGH: 1, SWKH: 8, WGH: 14, WJH: 26 bad WKH: 12.
Ki nongpang kiba la ioh pat iaka jingkoit ki don haduh 279 ngut.
Kine ki kynthup na EGH: 4, EJH: 13, EKH: 149, NGH: 1, RBD: 11, SGH: 2, SWGH: 8, SWKH: 1, WGH: 32, WJH: 36 bad WKH: 22.
Ka jingdon jong ki briew bala ïabit ïa kane ka jingpang khlam ha Jylla baroh ka long 75079 ngut bad napdeng kine 71120 ngut kila ïoh ïa ka jingkoit bad 1296 ngut kiba ïap nalor ki briew ba dang shitom.
Ki sengbhalang bapher bapher hapoh ka lama jong ka Sur Ki Nong Jaintia haka sngi Palei kila mih paidbah puk ha Khliehriat bad Jowai ban dawa iaka jingbishar kaba hok halor ka jingshah siat ïap u general secretary barim jong ka HNLC u Bah Cheristerfield Thangkhiew Ki sengbhalang kaba kynthup iaka JSU, KSU, EJNC, HYC, JSM, JNC, FKJGP, HANM bad ka STIEH kila mih sha surok ban pyrta jam ban pynrem iaka sorkar MDA halor ka jingkuman jong ka ban sospon iaki pulit kiba dkhat jubor iaka jingim U Bah Cheristerfield Thangkhiew.
Ka Sur U Nong Jaintia kila pynlong iaka jingiaid paidbah bad ka jingialang ha Khliehriat ha u mot sahnam jong U Woh Kiang Nangbah bad ha Jowai la iaid paidbah ha kylleng ka sor Jowai da ki kali.
La pynlong iaka jingiaid paidbah na madan Ladthadlaboh haduh ha Lad Kiang Nangbah Government College.
Ka Sur U Nong Jaintia da kawei ka sur kala dawa ban sospon mardor ia u SP ka East Jaiñtia Hills u Jagpal Singh bad SP Traffic ka EKH u Shailendra Bamaniya kiba dei ki arngut kiba la lamkhmat ha ka jingleit khynra ha ïingsah U Bah Cheristerfield kaba don ha Mawlai Kynton Massar haka 13 tarik Nailar.
La dawa ruh ia u Ma Lahkmen Rymbui Myntri Kam Pohiiing ban hiar na ka shuki myntri bad dawa naka sorkar MDA ban pynioh iaka jingtohkit kaba laitluid.
Ka Sur U Nong Jaintia kala pynpaw ba kan donlang ryngkat ryngkat bad ka ïing ka sem u Bah Che.
Haka juh ka por ka ai ka jingkyrshan kaba pura iaka Sur U Nong Mawlai.
Haka sngi Palei 231 ngut ki briew kila iabit thymmai iaka jingpang khlam COVID-19, 2 ngut kila khlad bad da kane ka jingiap ki briew kiba ioh pang khlam kala kynjoh haduh 1294 ngut haka Jylla.
Kine kiba khlad 2 ngut ki dei na East Khasi Hills bad West Jaintia Hills.
Katkum ka jingpyntip ka Tnad ka Koit ka Khiah, ki briew kiba la ïabit thymmai ïa kane ka jingpangkhlam ki don 231 ngut bad kiba dang shitom ne ki active case ki don 2682 ngut hapoh ka Jylla.
Kine ki kynthup EGH: 6, EJH: 2, EKH: 116, NGH: 2, RBD: 9, SWGH: 3, SWKH: 34, WGH: 3, WJH: 9 bad WKH: 47.
Ki nongpang kiba la ioh pat iaka jingkoit ki don 362 ngut.
Kine ki kynthup na EGH: 4, EJH: 2, EKH: 202, NGH: 1, RBD: 56, SWGH: 3, SWKH: 29, WGH: 6, WJH: 37 bad WKH: 22.
Ka jingdon jong ki briew bala ïabit ïa kane ka jingpang khlam ha Jylla kala kiew sha ka 74817 ngut bad napdeng kine 70841 ngut kila ïoh ïa ka jingkoit bad 1294 ngut kiba ïap nalor ki briew ba dang shitom.
Ka Joint Action Committee jong ka Rilum Jaintia kaba kynthup ïaka Jaintia Youth Federation (JYF), ka All Jaintia Commercial Vehicle Association (AJCVA), Rilum Jaintia Traders’ Association (RJTA), Hynniewtrep National People’s Front (HNPF) bad Meghalaya People’s United Front (MPUF) ki la shim ïaka rai ban kyrshan pura ïaka rai jong ka ïing ka sem u Bah (L) Cheristerfield Thangkhiew ban pynneh ïaka shongsuk shong saiñ hapoh ka Jylla.
Ka JAC Rilum Jaintia haka jingshong jingïalang kaba kyrkieh ka la rai ban nym pynlong kino kino ki jingïakhih ha kaba ïadei bad kane ka mat khlem da don ka jingïasngewthuh jingmut bad ka ïing ka sem u Bah (L) Cheristerfield Thangkhiew.
Ka JAC kan ap ïaka Judicial Inquiry bad lada ka ïing ka sem jong u Bah Che ka sngew donkam ïaka jingïatreilang ka JAC ka long ka ba la kloi ban ïadonlang.
Ka KVK Jaiñtia Hills District kaba la pynlong ia ka jiingai jinghikai ri syiar kala sam da ki symbai syiar ba mar 10 tylli bad syrnod sha baroh kiba wan shah hikai ban ri syiar haka sngi Balang.
Kane ka jingai jinghikai kala sdang naduh ka 20 tarik une u bnai da ka jingiatreilang bad ka Khooid ya ka Wah Myntdu bad ka Myntdu Pynthorneiñ Farmers Welfare & Producers Organization,Kine ki symbai syiar kiba la ai sha ki nongri syiar kine ki Vanaraja.
Ia kane ka jingai jinghikai la pynlong ha Bishop House, Lumbihsyntu bad ka jingthmu jong kane ka jingai jinghikai iaki samla bad rangbah kadei ban plie lad iaki samla bad rangbah ban ieng hala ki jong ki kjat da ka kam ri syiar.
Na kaliang kiba shah hikai kila ai khublei ïa u Dr D  Paswet, u ophisar ka KVK Jaiñtia Hills, Dr R.
Suchiang i/c Veterinary science bad ïa u Ma Khroo L Pariat na ka bynta kane ka ka jinghikai kaba kila ioh ban kyntiew iaka kam ri syiar.
U Dr.
Rimiki Suchiang uwei na ki Scientists jong ka KVK Jaintia Hills uba ai jinghikai bad uba lamkhmat ia kine ki samla bad longkmie haba ai jingkren, u la ong ba kine ki ba ioh jinghikai ki dei ban shimkhia bad ban ri bha kat kum ka jinghikai ba ki ioh khnang ba lyngba kine ki 10 tylli kin dang roi shuh shibun shah bad ba ma ki na ka liang ka KVK ruh kin dang buddien ia kane ka kam bad ba kan iai don bynta bad kine ki ba  ioh jinghikai bad ba kan dang ai shuh nangne shakhmat ia kum kine ki jait hikai.
Ka samla Selma Mary Pyngrope kawei na ki samla kaba la paw ha ha kam ri jingri syiar, kaba la sdang na kum kane kajuh ka training bad da ka jingtrei shitom ka jong ka, mynta ka la lah ban die ïa ki khun syiar sha kylleng ka Ri Jaiñtia.
Ha ka jingkren ka jong ka, ka la ai bor ai mynsiem ia ki samla ba kin wan shakhmat ban shimkhia bha ia kane ka kam, bad ka la batai bniah ruh kumno ban ri ia kine ki syiar.
Ka la kyntu ia kine ki ba shah ai jinghikai ba kin trei hok bad trei shitom khnang ba kin long ki briew kiba dap biang, khlem da donkam ban ap ia kita ki kam sorkar.
U Myntri ka tnad pule puthi uba long ruh u MLA jong ka Amlarem Constituency haka sngi Balang ula pynbna paidbah ba naduh u bnai 1 tarik Nailur 2021, ki nonghikai bad ki nongtrei jong ka Nongtalang College kin ioh tulop noh naka sorkar lyngba ka Peoples’ Colleges grant-in-aid Scheme.
Ia kane u ma Lahkmen Rymbui ula pynbna haka jingialang kaba lyngkot kaba long ha Nongtalang College bad ula ai ruh iaka sanction letter naka bynta ban siew iaka tulop ki nonghikai bad nongtrei haduh 34 ngut naki 40 ngut ki nonghikai bad nongtrei ka kolej kiba don mynta.
U Ma Lahkmen ula ong ba na ki 9 tylli ki college kiba shah jied kum ki Peoples’ Colleges, 3 tylli ki dei na Rilum Jaintia kaba kynthup iaka Jaintia Eastern College, Khliehriat bad ka Shangpung College nalor ka Nongtalang College.
“Ka sorkar kala shim ia kane ka rai haka 4 tarik u bnai Rymphang 2020 haka cabinet meeting kaba long ha Jowai," la ong u ma Lahkmen.
Ka CoMSO ka pynpaw ia ka jingbymhun bad pyrshah jur halor jingbym shym la pdiang ka Parliamentary Standing Committee (PSC) ïaki jingai jingmut jong ki ADCs, ka Sorkar Jylla, ki Dorbar Trai Ri bad ki kynhun sengbhalang bapher bapher jong ka Jylla ha kaba iadei bad ka jingtyrwa ban pynkylla (Amendment) ia ka Khyrnit ba Hynriew jong ka Riti Synshar ka Ri India kiba long katkum ki Riti dustur bad ka jinglong jingman ka synshar khadar Trai Ri Trai Muluk ha kane ka Jylla.
Ka CoMSO kala phah bun tylli ki jingdawa bad jingai jingmut ha kaba iadei bad katei ka kam sha u Myntri ki Kam Pohing ka Sorkar India bad sha u Myntri Rangbahduh ka Ri India lyngba ki dorkhat, phewse bun na kine ki jingai jingmut kim shym la rung ha ka Report jong ka PSC, la ong ong Lamphrang Kharbani, general secretary, CoMSO bad bynrap ba ka CoMSO ka dawa na ka Sorkar India ba kadei ban pynrung ia ki jingai jingmut kiba la ai hashuwa bad kumjuh ruh jong ki ADCs kiba don ha ka Jylla ha kane ka Amendment.
U Roy Kupar Synrem , vice chairman CoMSO, ula ong ba ki jingdawa bad jingai jingmut kiba hakhmat duh nalor kiwei ki long ba dei ba ha ka Paragraph 12 A (b) jong ka Scheduled dei ban pynduh ia ka kyntien ‘President ‘ bad thep da ka kyntien ‘Governor’ khnang ba lada don kino kino ki Ain jong ka Sorkar Pdeng ki bym iahap bad ka riti dustur ne ka rukom Synshar khadar ka jong ngi ki Trai Ri, ka bor ban weng lane ban pynbeit ia kum kine ki Ain ne ki kyndon kan dei ha u Governor jong ka Jylla ym ha u President bad kane kan pynsuk ia ka rukom treikam bad kan pynjan ruh ban pyniohsngew ia ka sur jingdawa jong ngi kum ki Trai Ri.
Kumba ka long ngi lah iohi ba watla ka Sorkar Jylla hi ki snem ba lahdep ka lah pass ia ki Resolution ban dawa pynsangeh ia ka jingpyntreikam ia ki Ain kum ka MMDR Act 1957 bad ka Forest Conservation Act, 1980 hynrei u President jong ka Ri India um shym lah pdiang bad kane ka lah wanrah jingeh ia ki Trai Ri trai Muluk.
Kaba ar na ki jingdawa ka jong ngi kadei ban weng noh ia ka kyndon kaba ailad ia kiwei pat ki Jaidbynriew ban shang thung lane sieh kum ki Nominated MDCs ha KHADC bad GHADC lyngba ka jingwanrah ia ki kyntien “Nomination of Unrepresented Tribes" ha kata ka Amendment.
Na ka liang jong ka Kynhun ngim lah ban pdiang ia kane namar kane kan wanrah ia ki kynrum kynram bad kumba ia ki ADCs la shna khnang na ka bynta ban iada ia ngi ki rit paid Trai Ri trai muluk, kane ka jingthmu ban thung jubor ia kiwei pat ki Jaidbynriew ha ki District Council ka pynpaw ba don ei ei sha lyndet bad ia kaba kum ka kynhun ngim nym pdiang bad ngin ieng pyrshah, la ong u Roy Kupar Synrem.
Shuh shuh u Synrem ula ong ba kaba lai na ki jingdawa ki jong ngi ka long ba ngi pyrshah ia ka jingthmu ban pynlong kha sang ia ki Dorbar Trai Ri ki jong ngi bad ki Panchayati Raj bad kumjuh ruh ki Municipal Council lyngba ka jingwanrah is kita ki Village Council ha kane ka Amendment.
Ngi kren shai ba da lei lei kum ka Jaidbynriew ngin nym lah ban ia pein halor kane ka bynta ban pynduh bor ia ki Dorbar Trai Ri ki jong ngi.
Kawei na ki jinglong ba kyrpang jong ka Jaidbynriew kadei ba ngi don ia ka rukom Synshar khadar kaba kham pher na kiwei pat ki Jaidbynriew bad dei namar kane ba ngi sa ioh ruh ka jingiada lyngba ka Khyrnit ba Hynriew.
Hynrei kane ka Amendment ka thmu pynban ban pyniahap dor ia ngi bad kita ki rukom Synshar ha Ri Thor bad ban khiah jubor ia ka rukom Synshar ka jong ngi.
Ngi maham ia ka Sorkar India ba kam dei ban wanrah ia kum kine ki kyndon ki ban ktah ia ka jinglong ba kyrpang ka jong ngi ki Trai Ri Trai Muluk pynban ka Sorkar India kadei ban pynkup bor shuh shuh ia ki Dorbar Trai Ri ki jong ngi lyngba ka Direct Funding bad kiwei kiwei.
Ka Kynhun ka sngew ruh ban pynpaw ba Ka jingkhlain jong ki ADCs kam shong ha ka jingbun khlieh briew hynrei ka shong ha ka jingtreishitom jong kita kiba shah jied kumno kin trei ban iada ia ka Jaidbynriew.
Balei ki ADCs kin hap pynlut pisa ban siew tulop ia ki MDC ban Shu pynbun briew kai bad pynsepei ia ka pisa paidbah.
“Ngi dawa ba ka Sorkar India ka dei ba  burom ia ka jingsngew jong ki ADCs, ka Sorkar Jylla, ki kynhun Sengbhalang bad ia ki Trai Ri trai muluk hi baroh kiba don ha ka Jylla bad ba kan nym wanrah kino kino ki kyndon ki ban ktah ia ka jinglong kyrpang ka jong ngi bad lada kam sngap bad leh donbor na ka liang ka jong ngi ruh ngin nym shu sngap hynrei ngin ieng ban ia leh na ka bynta ka hok ki Trai Ri Trai Muluk," la ong Lamphrang Kharbani, general secretary, CoMSO.
354 ngut ki briew kiba iabit thymmai iaka jingpang khlam COVID-19, 7 ngut ki briew kila khlad bad da kane ka jingiap kala kynjoh sha 1292  haka jylla haka sngi Balang.
Kine kiba la khlad 7 ngut ki dei mar ar na East Khasi Hills, Ri Bhoi, West Jaintia Hills bad iwei na South West Khasi Hills.
Katkum ka jingtip na ka tnad ka koit ka khiah, 354 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 2815  ngut hapoh ka Jylla.
Ki briew kiba iabit thymmai iaka jingpang khlam ki kynthup na EJH: 2, EKH: 241, NGH: 3, RBD: 45, SGH: 1, SWKH: 5, WGH: 14, WJH: 16 bad WKH: 27.
Ki nongpang kiba la ioh pat iaka jingkoit ki don haduh 352 ngut.
Kine ki kynthup na EGH: 6, EJH: 7, EKH: 167, RBD: 32, SGH: 2, SWKH: 13, WGH: 37 WJH: 53 bad WKH: 35.
Ka jingdon jong ki briew bala ïabit ïa kane ka jingpang khlam ha Jylla baroh ka long 74586 ngut bad napdeng kine 70479 ngut kila ïoh ïa ka jingkoit bad 1292 ngut kiba ïap nalor ki briew ba dang shitom.
Kane ka long ka jingpyntip sha phi kur ki kha bad ki paralok ki para jor ba I Dr.
Marbud Gatphoh, Director barim ka tnad Animal Husbandry & Veterinary jong ka Sorkar Jylla, ila khlad noh haka 24.
8.
2021.
I Dr Marbud i dei iba shong ba sah ha New Kenches Trace, Bishnupur, Shillong, East Khasi Hills District.
Ka jingleit ontep ïa i kanlong haka 25.
8.
2021 ha u lum jingtep ka balang Laban Presbyterian Church, ha Lawsohtun.
Ka jingïaseng leit on tep ia i, kan sdang naduh ka por 2 baje nohphai sngi na ïing sah jong i.
Na I Lok bad ki khun Kong Handakaru Shullai (lok) Mr.
Mark Vincent Shullai (khun) Dr.
Jennifer Shullai (khun) Mrs.
Jessica Shullai (khun) Miss.
Mardaka Shullai  (khun).
Ka ophis jong u District A.
H & Veterinary Officer, West Jaiñtia Hills District, Jowai ryngkat ka jingiatreilang ka Hills Farmers’ Union Thadlaskeiñ haka sngi ba Ar kala pynkup burom ia u Forme Kharsahnoh uba la shna hi ïaka synduk pynkha ne pdem ïaki pylleng syiar kaba la tip kum ka Incubator.
U Forme Kharsahnoh udei uba naka shnong Sohphoh kaba hap haka Thadlaskeiñ Block, West Jaintia Hills District bad ula lah ban shna hi iaka synduk ban pdem iaki pylleng syiar.
Kane ka incubator kadei kaba lah ban pdem haduh 700 tylli ki pylleng syiar.
Ia kane ka synduk ula pynbit pynbiang hi nadong shadong bad ban pynioh iaka bording ula pyndonkam da ka inverter khnang ban lait naka jingshah ktah haba duh ka bording ban pynneh iaka jingshit katkum ka jingdonkam hapoh ka synduk.
Kane ka ophis u District A.
H & Veterinary Officer bad ka HFU kum shibynta ban ai mynsiem ïa u ba un nang lah ban pyniar iaka kam ri syiar bad pynroi iaki syiar kala pynkup burom ia u bad ai sngewbha ia u da ka kor ot phlang kaba la tip kum ka chaff cutter.
U Forme Kharsahnoh, ula ong ba ka daw kaba la pynpyrkhat ia u ban shna ia kane ka synduk pdem pylleng kadei hadien ba ula iohi ba um lah satia ban pynmih ne pynroi bun ki syiar.
Bunsien ki syiar shnong yn da kila ioh khun, ki khun syiar ki shu iap ei hadien ba ki la hap ban shah ia u slap ka lyer bad shah iuh hala ka jong ka kmie haba ki iaid ki ieng sha madan.
Ia kane ka kor la shna da ka buit kaba ula ioh lyngba ka internet bad ryngkat ba u nang ban shna bording nalor ka jingtip jingnang jong u ha kaba pyniadei ne pynbiang iaka jingdonkam bording ban pynneh iaka jingshit jingsyiad hapoh katei ka synduk, la ong u Forme bad u angnud shuh shuh ban pynjanai bha iaka rukom shna khnang ba kan long automatic.
U Forme nalor ba ri syiar, u ri iaki sniang bad u rep u riang bad kiwei kiwei.
U DC Garod LSN Dykes ula kyntu ban shimkhia iaka kam ban nangkiew shaphrang bad ka jingstad jingshemphang jong u ka rah nam burom iaka District bad Jylla hi baroh kawei.
Ula kyntu ia u ba um dei ban buh daka jinglehraiñ hakhmat haba pyrshang ia kano kano ka kam, hynrei shim ba ka dei ka lynti shaka jingjop.
Kiwei pat ba ai jingkren ki kynthup u Dr.
DI Kjam DAH&VO, Jowai, Chanbor Rymbai, Secretary Hills Farmers’ Union Thadlaskeiñ, u General Secretary Hills Farmer Union sengkmie u Allfondbirth Kharsyntiew bad kiwei.
Ka Khasi Students’ Union (KSU) Jowai Circle haka sngi ba Ar kala leit ban khang tala iaka SBI Bank Mynso Branch kaba don ha Phramer, West Jaintia Hills hadien bala kynnoh ba kane ka bank kala phiel haka jingai jngshakri ia u paidbah ka thain.
Kane ka jingkhang tala ia ka bank ka long hadien ba ka KSU kala ioh jingujor na u paidbah halor ka jingbym biang ka jingai jingshakri ka bank bad kam don wat tang ka kor ban update passbook bad ka kor ATM ban pynsuk ia u paidbah ban sei pisa, la ong u president KSU Jowai circle Ioanis Suchiang.
Ka KSU kala dep ban ujor sha u manager ka SBI Mynso Branch ha ka 22/6/2021 bad la ai por 1 bnai ban pynbiang ia ka jingdonkam u paitbah, hynrei ka KSU kala pynpaw iaka sngewsih ba wat hadien 2 bnai ruh ym don satia kino kino ki dak ki shin ba ka bank kan pynbiang iaka jingshakri jong ka.
Ka KSU kala ong ba kane ka bank kala leh bymsuidniew iaka jingeh u paidbah bad dei na kane ka daw kila shim iaka sienjam ban khangtala mardor iaka bank khnang ba ki bor ba dei peit jong ka kin shimkhia ban leh ia kaba donkam.
Kane ka long ka jingpyntip sha phi kur ki kha bad ki paralok ki para jor bad U T Heimonson Phawa ba shong ba sah ha Deiñtharae Moodymmai, West Jaintia Hills District ula khlad noh na kane ka pyrthei haka 21/08/21.
U Heimonson u dei u khun Jong i kong Pholwiss Phawa bad i (L) Tikin Pariat.
Ia ka niam ka rukom ba khatduh ka jong u yn pyndep lashai ka sngi 22/08/21 ha ka por 1 baje nohphai sngi ha u lum jingtep ka Balang Moodymmai ha Deiñtharae.
162 ngut ki briew kiba iabit thymmai iaka jingpang khlam COVID-19, 4 ngut kila khlad bad da kane ka jingiap kala kynjoh sha 1285  haka jylla haka sngi ba Ar.
Kine kiba la khlad 4 ngut ki dei na East Khasi Hills District: 03 bad West Khasi Hills: 01.
Kat kum ka jingpyntip ka Tnad ka Koit ka Khiah, 162 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 2820  ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 2, EJH: 4, EKH: 88, NGH: 2, RBD:7, SGH: 5, SWGH: 6, WGH: 18, WJH: 10 bad WKH: 20.
Ki nongpang kiba la ioh pat iaka jingkoit ki don haduh 268 ngut.
Kine ki kynthup na EGH: 4, EJH: 5, EKH: 77, NGH: 02, RBD: 24, SGH: 2, SWGH: 2, SWKH: 12, WGH: 20 WJH: 81 bad WKH: 39.
Ka jingdon jong ki briew bala ïabit ïa kane ka jingpang khlam ha Jylla baroh ka long 74232 ngut bad napdeng kine 70127 ngut kila ïoh ïa ka jingkoit bad 1285 ngut kiba ïap nalor ki briew ba dang shitom.
Ka Dorbar Ki Hynniew Shnong ba kynthup iaka Rakabah, Umladang, Nongrim Bambthong, Mookbu, Kdiap, Umbluh bad Laru haka jingialang kaba long haka 21 tarik u Nailar 2021 ha Nongrim Bamthong kila jied iaki nongkitkam ba thymmai ka dorbar.
Ka samoi treikam jong kane ka dorbar ki Hynniew Shnong kan long na ka bynta u snem 2021-2024.
La jied president u ia u Honstar Sari, vice president u Kampher Mynsong, secretary u Kolas Ryngkhlem, assistant secretary u Leaderwel Suting, finance secretary u Obinroi Mukhim, treasurer u Kynsailang Passah, sport secretary Dane Mynsong, education secretary Sambor Khynriam, organising secretary Silas Biam, public secretary u Pyrshangki Sale.
Ki dkhot ki kynthup ïa u Blos Suna, Lomar Challam, u John Marboh, u Jor Shylla, u Nangsanroi Talang, u Lington Mukhim, u Phes Langstang, u Kyrmen Khriam, u Meding Bareh, u Chimti War, u Krekorius Pyrtuh, u Krinos Biam, ka kong Balanki War, ka kong Circle Sariang, ka kong British Dkhar, ka kong Ikwis Suting, ka kong Phidaris Marboh, ka kong Trephi Sariang, bad ka kong Yiang Sana, Auditor u bah Skantling Suting bad u bah Pyndap Ryngkhlem bad la jied Adviser da u bah Lis Suna.
Ha kane ka jingïalang jied nongkitkam thymmai jong ka Dorbar ki Hynñiew Shnong la ïa donlang ruh baroh ki waheh shnong bad ki secretary shnong na kitei ki Hynñiew Shnong bad kiwei de ki riewpaw khmat ka thain.
Ka Hynniewtrep National Youth Movement (HNYM) Central Body kala thaw iaka tnad jong ka HNYM West Jaintia Hills District haka 21 tarik une u bnai ha Jowai.
U president HNYM Central Body u Louis Dohtdong haka jingiadonlang u vice president Pyrkhatlang Nongphlang, working president Donald Syiemlieh bad kiwei kiwei kila pynskhem iaki nongkitkam ka tnad HNYM West Jaintia.
Ki nongkitkam ka HNYM WJH ki dei u Kitbok K Dkhar la jied ia u kum u president, vice president Iohwan-i Shadap bad general secretary Seibor Sutnga.
U Assistant general secretary Heipormi Sayoo, organising secretary H Symblai, publicity secretary Dawni Chullet, environment secretary Barful Sayoo, education secretary Samjur Suiam, finance secretary Simon Sutnga, sport secretary Steningbon Suchiang, bad kiwei kiwei.
U Deputy Commissioner (Supply), West Jaiñtia Hills District haka sngi Nyngkong ula pynbna ba la pynbeit iaka dor thymmai jong ka umphniang sharak bad kane ka dor thymmai kan treikam mardor Ka dor dielang (Wholesale) ha Jowai bad Thadlaskein depot kalong T.
46 shiliter, ha Shangpung haka dor T.
48.
70 shi liter.
Ïa dor ban die khutia (retail) ha Jowai bad Thadlaskeiñ depot yn die ha ka dor T.
48.
50 bad ha Shangpung yn die ha ka dor Rs.
51.
40 shi liter.
Ka kynhun jong ka Search Rescue Team (SRT) jong ka Meghalaya Fire and Emergency Services haryngkat ka jingiadonlang ki pulit jong ka East Khasi Hills haka sngi Nyngkong kila ioh biang iaki lai tylli suloi INSAS Rifles jong ki pulit ka jylla kiba la bret ha Wah Umkhrah na jingkieng Umpohliew, Jaiaw Laitdom.
Kine ki lai tylli ki suloi kidei jong ki pulit Mawkynroh outpost kiba la shah knieh ha ki briew bym lah ithuh haka jingiakhih pyrshah haka 15 tarik Nailar bad la kynnoh ba la bret ha katei ka jaka.
Ka SRT kala pynlong iaka jingwad ia kine ki suloi hadien ba kala don ka shithi na ka briew kiba bym shym la pynpaw kyrteng ba kam ba ia kitei ki suloi la bret ha Wah Umkhrah.
305 ngut ki briew kiba iabit thymmai iaka jingpang khlam COVID-19, 3 ngut ki briew kila khlad bad da kane ka jingiap kala kynjoh sha 1281  haka jylla haka sngi Nyngkong.
Kine kiba la khlad 3 ngut ki dei na East Khasi Hills, West Jaintia Hills bad West Khasi Hills.
Kat kum ka jingpyntip ka Tnad ka Koit ka Khiah, 305 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 2930  ngut hapoh ka Jylla.
Ki briew kiba iabit thymmai iaka jingpang khlam ki kynthup na EKH: 138, RBD: 105, SWGH: 1, SWKH:37, WJH: 19 bad WKH: 5.
Ki nongpang kiba la ioh pat iaka jingkoit ki don haduh 434 ngut.
Kine ki kynthup na EGH: 01, EJH: 02, EKH: 198, NGH: 03, RBD: 28, SGH: 02, SWGH: 02, SWKH: 22, WGH: 69 WJH: 55 bad WKH: 52.
Ka jingdon jong ki briew bala ïabit ïa kane ka jingpang khlam ha Jylla baroh ka long 74070 ngut bad napdeng kine 69859 ngut kila ïoh ïa ka jingkoit bad 1281 ngut kiba ïap nalor ki briew ba dang shitom.
Ka KSU Namdong Area Unit kan pynlong iaka prokram pynkup burom iaki samla kiba pass pass haka eksamin SSLC bad HSSLC jong u snem 2021.
Kane ka jingpynkup burom kadei kaba la tip kum ka 1st Maitshaphrang Excellence Award bad iaka tarik ka KSU kan sa pynbna hadien.
Kane ka khusnam kalong na ka bynta ki samla hapoh ka thain Namdong kiba la ioh 70% shaneng ha ka Secondary School Leaving Certificate (SSLC) bad 65% shaneng ha ka Higher Secondary School Leaving Certificate (HSSLC).
Ka KSU Namdong kala kyntu iaki samla pule ban phah iaki kyrteng ha ki whatsapp nomber (President-70058 88195 / Genl.
Secretary 9366164518/ Education Secretary 87946 04962) shuwa ka 15.
9.
2021.
317 ngut ki briew kiba iabit thymmai iaka jingpang khlam COVID-19, 9 ngut ki briew kila khlad bad da kane ka jingiap kala kynjoh sha 1278  haka jylla haka Sngi U Blei.
Kine kiba la khlad 9 ngut ki dei na East Khasi Hills District: 06, South West Khasi Hills: 01 bad West Khasi Hills: 02.
Kat kum ka jingpyntip ka Tnad ka Koit ka Khiah, 317 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 3062  ngut hapoh ka Jylla.
Ki briew kiba iabit thymmai iaka jingpang khlam ki kynthup na EKH: 184, NGH: 2, RBD: 24, SGH: 2, SWGH: 3, SWKH: 6, WGH: 12, WJH: 33 bad WKH: 51.
Ki nongpang kiba la ioh pat iaka jingkoit ki don haduh 382 ngut.
Kine ki kynthup na EGH: 4, EJH: 7, EKH: 143, NGH: 4, RBD: 39, SGH: 10, SWGH: 4, SWKH: 28, WGH: 40 WJH: 22 bad WKH: 81.
Ka jingdon jong ki briew bala ïabit ïa kane ka jingpang khlam ha Jylla baroh ka long 73765 ngut bad napdeng kine 69425 ngut kila ïoh ïa ka jingkoit bad 1278 ngut kiba ïap nalor ki briew ba dang shitom.
Ka jingwan ther jur u slap ha kine ki khyndiat sngi kala wanrah iaka jingjulor ka surok Khaidong, kaba hap hapoh ka Saipung Block, East Jaintia Hills bad la paw ka thliew kaba jylliew harud ka surok.
Ki nongshong shnong Khaidong kila pynpaw ka jingsngewkhia halor ka jingpaw ka thliew haka bynta ka surok bad kila kyntu iaka tnad PWD ban shimkhia ban wan jurip bad ban maramot iaka surok khnang ban shngain ka leit ka wan u paidbah.
Kiba bun ki bynta jong kane ka surok kala jot bad khyndew na shapoh kala hiar bad pynsniew iaka surok.
Ka Rilum Jaiñtia Traders’ Association (RJTA) bad ka Jaintia Youth Federation (JYF) kala sam daki marbam sha kawei ka longkmie ba na ka shnong Wahïajer kaba iakynduh ia shibun ki jingeh.
Kane ka longkmie ka don uwei u khun uba don ka jingshitom haka bor met.
Ïa kine ki marbam la leit ai hapoh ka jingialam u Paila Kordor Lyngkot, president RJTA bad u Ombormi L Tariang president JYF.
Kine ki ar ngut ki nongialam kila pynpaw iaka jingkmen ba ki ioh ban kner jingiarap sha kum kine ïing kiba shem jingeh bad kyrduh.
231 ngut ki briew kiba iabit thymmai iaka jingpang khlam COVID-19, 8 ngut ki briew kila khlad bad da kane ka jingiap kala kynjoh sha 1269  haka jylla haka sngi Saitjain.
Kine kiba la khlad 8 ngut ki dei na East Khasi Hills District: 04, mar iwei na East Jaintia Hills, Ri Bhoi, South West Garo Hills bad West Khasi Hills.
Kat kum ka jingpyntip ka Tnad ka Koit ka Khiah, 231 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 3136  ngut hapoh ka Jylla.
Ki briew kiba ïabit thymmai ïaka jingpang khlam ki kynthup na EJH: 4, EKH: 86, NGH: 7, RBD: 54, SWGH: 3, SWKH: 5, WGH: 13, WJH: 9 bad WKH: 50.
Ki nongpang kiba la ioh pat iaka jingkoit ki don haduh 460 ngut.
Kine ki kynthup na EGH: 5, EJH: 13, EKH: 226, NGH: 7, RBD: 56, SGH: 7, SWGH: 5, SWKH: 30, WGH: 44 WJH: 3 bad WKH: 64.
Ka jingdon jong ki briew bala ïabit ïa kane ka jingpang khlam ha Jylla baroh ka long 73448 ngut bad napdeng kine 69043 ngut kila ïoh ïa ka jingkoit bad 1269 ngut kiba ïap nalor ki briew ba dang shitom.
U Deputy Commissioner, West Jaintia Hills ula weng iaka micro containment haka dong Mookyrdup kiba la pynngat ha ki ar tylli ki ïing 9 tarik u Nailar 21.
Kine ki ïing kiba la pyndam iaka containment ki dei jong u Bini Shyll bad ka (L) Darling Chyrmang.
Katkum ka report la ong ba la tem iaka jingpur ka jingpang khlam ha kitei ki ïing bad la pyndep ruh iaka Active Surveillance bad ki test ia ki briew kiba lah ban shah ktah na ka jingpang khlam, kumta u DC ula weng mardor iaka containment ha kitei ki iing.
Ka lehniam Behdieñkhlam 2021 jong ka Seiñraij Mukhla ka la poi sha kaba kut haka sngi Thohdieng hadpeng ka jingshongkun watla hap ban pynrit iaka jinglehniam namar ka jingwan sar ka khlam COVID-19.
Ka Behdeinkhlam ka Raij Mukhla ka long kawei napdeng ki jinglehniam Behdieñkhlam kaba pyndep khatduh eh ha Rilum Jaintia manla u snem.
Mynta ka kynti la wan poi 9 tylli ki rot ha pung aitnar ka Seiñraij Mukhla kiba la wan rah na ki dong bapher bapher ka Mukhla.
La wan sakhi ïa kane ka Behdieñkhlam da u MLA Jowai U Ma Wailadmiki Shylla, Puramon Kynjing Dolloi Elaka Jowai, u Ailad Bhoi MDC ka thain, U Octomewot Lamin Nominated MDC nalor kiwei kiiwei.
U ma Wanbha Lyngdoh, Langdoh ka Raij Mukhla ula ong ba ka jingpyndep iaka niam ka rukom kala long kaba iaid beit iaid ryntih kaba pynhun iaki blei ki syiem bad kyrmen ba kane ka Behdieñkhlam kan wanrah iaka roi ka par, ka bha ka miat ka imlang sahlang khamtam eh ban beh iaka sniew ka smen ka khlam ka ngoh.
Hashuwa ban noh iaka rong ki rup, ka lehniam kala sdang naduh ka 6 baje mynstep daka jingkyntin Khnong da ki Khun ka Seiñ Raij Mukhla ha iing (Iung) Langdoh jong ka dong Mukhla Nongrim bud sa ka Shad ka duwai ka phirat ha kawei pa kawei ka long iing da ki wasan Haka por nohphai sngi la rah ïa ki rot ha Madan Slot Masi bad ha ka por 2 baje pat la pynmih ïa ka khnong (Dieñkhlam) na ka Mukhla Wahshnong, Neiñshnong bad ka Mukhla Umlangshor hadien kane la pynhiar ia ki rong (Rot) sha ka Ainar jong ka Mukhla Raij kaba dei ka jaka noh ïa ka ki rot bad pynkut ia kane ka lehniam.
Ka JAC Rilum Jaintia kaba kynthup iaka seng AJCVA, MPUF, JSM,JYF, HYC, HNPF bad RJTA kala ai ka jingkyrshan kaba pura iaka Sur ki Nong Mawlai ban dawa sospon iaki heh pulit haka jingkynnoh haka jingsiat u Bah (L) Cherishsterfield Thangkhiew kaba la jia haka 13 tarik Nailar.
Ka JAC kala ong ba kane ka jingjia kala pynartatien ia uba bun ba lang ban duh jngshaniah iaka tnad Pulit.
U president ka JAC u Paila Kordor Lyngkot ula ong ba ka sorkar ka dei ban pynthikna ban pyndep iaka jingtoh Judicial Inquiry haka por kaba biang bad kaba khuid kaba suba khlem don ka jingshahliang iano iano.
Shuh shuh ka JAC Rilum Jaintia ka banjur ia ki nongshong baroh ban pynneh iaka jingiatylli  ha baroh kawei ka jylla halor kane ka mat jingiakhih khnang ba ki mat jing dawa kin long ki ba jop.
Haka sngi Thohdieng 232 ngut ki briew kila iabit thymmai iaka jingpang khlam COVID-19, 4 ngut kila khlad bad da kane ka jingiap ki briew kiba ioh pang kala kynjoh haduh 1261 ngut haka Jylla.
Kine kiba khlad 4 ngut ki dei na East Khasi Hills: 03 bad West Khasi Hills: 01 Katkum ka jingpyntip ka Tnad ka Koit ka Khiah, ki briew kiba la ïabit thymmai ïa kane ka jingpangkhlam ki don 232 ngut bad kiba dang shitom ne ki active case ki don 3373 ngut hapoh ka Jylla.
Kine ki kynthup EGH: 01, EJH: 08, EKH: 128, NGH: 04, RBD: 10, SWGH: 03, SWKH: 03, WGH: 26, WJH: 20 bad WKH: 29.
Ki nongpang kiba la ioh pat iaka jingkoit ki don 276 ngut.
Kine ki kynthup na EGH: 02, EJH: 04, EKH: 99, NGH: 06, RBD: 44, SGH: 04, SWGH: 05, SWKH: 04, WGH: 48, WJH: 25 bad WKH: 35.
Ka jingdon jong ki briew bala ïabit ïa kane ka jingpang khlam ha Jylla kala kiew sha ka 73217 ngut bad napdeng kine 68583 ngut kila ïoh ïa ka jingkoit bad 1261 ngut kiba ïap nalor ki briew ba dang shitom.
Ka jingleh Niam ia ka shad Behdeinkhlam ka Seiñraij Mukhla kala poi sha ka sngi kaba lai haka sngi Palei bad yn pynkut iaka lashai ka sngi 20 tarik ha ka aitnar ka Seiñraij Mukhla, Mukhla Nongrim ha ka por 2:00 pm.
Mynta ka sngi kaba dei ka sngi balai ka jinglehniam la wanrah ia u dienkhlam na ka shnong Mukhla Umlangshor kaba long ka shong bri, bad ia une u diengkhlam la buh ia u ha madan Slot Masi.
Ki rangbah ka Seiñraij Mukhla hapoh ka jingialam u Langdoh bad ki waheh Sankur ki la leit sha Madan Tih Khyndaw ban leit pynieng nyngkong ia u diengkhlam uba long ruh u Khnong Blai, bad hadien la pynieng sa ia u diengkhlam ka Mukhla Nongrim ha Madan Slot Masi bad bud pat sa u diengkhlam uba wanrah na ka shnong Mukhla Umlangshor.
Hadien ba la dep ban pynieng ia kine ki 3 tylli ki diengkhlam, la pynlong biang ia ka Dorbar Niam bad la pyniaid ia ka da u Langdoh bad ha ryngkat ki Waheh Sankur ban ia kren ia pynbeit ia ki kam ki jam na ka bynta ka Behdeinkhlam ha ka sngi Muchai kaba dei ruh ka sngi pynkut ia kane ka jinglehniam Behdieñkhlam.
Ka dorbar Synrai ne ka Autumn Session jong ka Meghalaya Legislative Assembly kan sdang haka 10 tarik Nailur 2021.
Ka Business Advisory Committee, Meghalaya Assembly haka sngi Palei kala shong jingialang ha kaba u Chairman ka Committee u Bah Metbah Lyngdoh bad Deputy Chief Minister Bah Prestone Tynsong uba long u Parliamentary Affairs Minister bad u nongialam ka liang pyrshah Dr.
Mukul Sangma, Dr.
Ampareen Lyngdoh, Balajiedkupar Synrem bad u Commissioner Secretary Andrew Simons kila dep shong pynbeit iaki kam bad ki sngi shong dorbar.
Ka dorbar kan sdang naduh 10 tarik Nailur bad kan kut haduh 17 tarik.
Ka Government Business kan long haka 10, 14 bad 17 tarik bad ka Private Member Business haka 13, 15 bad 16 tarik.
Kum shi bynta ka jingiasnoh kti lang bad shi tyllup ka ri ban rakhe ia ka lyngkhuh snem ba 75 snem ka jingioh laidluid ka ri, ka Seng Khasi Kmie lyngba ka Cultural Committee bad ka Publicity Committee ki la lah ha kaban upload ia ki kato katne ki jingrwai ba la iashim bynta da ka kynhun ki khynnah bad samla ka Seng Khasi Kmie.
Ia kane ka thup jingrwai la upload haka YouTube channel ka Sengkhasi ha ka janmiet ka 15 tarik Nailar 2021.
Uwei u samla uba kyrteng u Sati Dkhar uba 26 snem ka rta, uba shong basah haka shnong Nartiang West Jaintia Hills District ula jah naduh ka 16 tarik Nailar (August) 2021 bad u khlem wanphai ïing shuh shuh haduh mynta.
U Ma Sati Dkhar, u dei u khun uma Bok Symblai bad ka Kong Song Dkhar.
La iathuh ba u Sati u dei uba trei bylla shna surok haka shnong Kyrdemkulai.
Halor kane ka jingjia naka liang kiba haing kila ujor daka ka FIR ha Nartiang Police Station halor ka jingjah une u samla.
Naka liang jong ki kur ki jait ki lok ki jor kila hiar sha katei ka jaka la arsngi ban leit wad ia une u samla hynrei haduh ba la thoh ia kane ka khubor ym pat lap satia ia u.
La kyntu ia kino kino kiba iohi ia une u Sati Dkhar ba kin  sngewbha ban pyntip ha une u number phone 9615660151.
Ka Directorate jong ka Food Processing, Meghalaya, Shillong ka pyntip ba kan ai ïaka jingiarap ia ki karkhana pynmih marbam kiba rit kiba don ha ka jylla na ka bynta ba kin ïoh ïaki tiar ban song ha ka dor (subsidy) kaba duna.
Kino kino kiba kwah jingïarap ki lah ban khmih/peit ha ka website jong ka tnat treikam (Directorate) www.
dofpmeghalaya.
org ia ki kyndon, online aplikeshon bad kiwei kiwei ki jingtip kiba iadei bad katei ka bynta.
Yn pdiang tang ia ki online aplikeshon.
Ia ka jingtip kaba kham bniah phone ia une u number 9436171683 (10 AM to 5 PM) lane ha ka email ID dofpmeghalaya@gmail.
com.
Haka sngi Palei 329 ngut ki briew kila iabit thymmai iaka jingpang khlam, 5 ngut kila khlad bad ka jingiap ki briew kiba ioh pang kala kynjoh haduh 1257 ngut haka Jylla.
Kine kiba khlad 5  ngut ki dei na East Khasi Hills: 04 bad East Jaintia Hills: 01 Katkum ka jingpyntip ka Tnad ka Koit ka Khiah, ki briew kiba la ïabit thymmai ïa kane ka jingpangkhlam ki don 329 ngut bad kiba dang shitom ne ki active case ki don 3421 ngut hapoh ka Jylla.
Kine ki kynthup EGH: 04, EJH: 07, EKH: 176, NGH: 01, RBD: 48, SGH: 09, SWGH: 07, SWKH: 32, WGH: 13, WJH: 15 bad WKH: 17.
Ki nongpang kiba la ioh pat iaka jingkoit ki don 308 ngut.
Kine ki kynthup na EGH: 12, EJH: 01, EKH: 147, NGH: 01, RBD: 36, SWGH: 01, SWKH: 34, WGH: 37, WJH: 21 bad WKH: 18.
Ka jingdon jong ki briew bala ïabit ïa kane ka jingpang khlam ha Jylla kala kiew sha ka 72985 ngut bad napdeng kine 68307 ngut kila ïoh ïa ka jingkoit bad 1257 ngut kiba ïap nalor ki briew ba dang shitom.
Ka jinglehniam Behdieñkhlam jong ka Seiñraij kala poi sha kaba sngi ba ar ha kaba ki khun ki raiot jong ka raij kila wan shaw iaki diengkhlam na khlaw haka sngi Balang.
Kane ka Behdieñkhlam kadei kaba la sdang naduh 17 tarik bad kan kut haka 20 tarik une u bnai.
Haka sngi ba ar (18 tarik) jong ka Behdieñkhlam, ki khun samla ka Seiñraij Mukhla ki ia mih dang step na ïing ban leit pom ia ki artylli ki dienkhlam na khlaw ban wan rah ia ki sha ka madan ryngkaw ban pynieng ia ki.
Haka por shiteng sngi pat haka jingialam u Langdoh bad ki Waheh Sankur ki khun ka Seiñraij Mukhla kila leit rah iaki diengkhlam.
U wei u dienkhlam u ba rit tam la rah ia u na khlaw bad la buh ia u ha madan tih kyndaw ha Wahshnong u ba long ruh u Khnong Blai.
Ia uba kham heh pat la rah ia u bad la buh ia u ha Madan Ryngkaw ha slot Masi bad lashai yn wan rah sa u wei pat u Dienkhlam na shnong Umlangshor kiba long ki shong bri bad ia kine ki lai tylli ki dienkhlam yn pynieing ia ki lashai ka sngi 19 tarik (Musiang) ka ba long ka sngi kaba lai jong ka jinglehniam ia ka Behhdieñkhlam.
Hadien bala wanrah iaki diengkhlam, kumba long ka rukom kala don ka Dorbar Niam ka bala pyniaid da u Langdoh bad ryngkat ki waheh Sankur ha ryngkat bad ki khun samla bad rangbah ka Seiñraij Mukhla ban pynbeit iaki kam naka bynta ka jinglehniam haka sngi kaba lai ne ka Musiang.
U Deputy Commissioner ka East Jaiñtia Hills ha ka sngi ba Ar u la mudui da ka jingujor ejahar pyrshah ïaki karkhana saiñ rnga dewïong be aiñ bad ki bym shym la kohnguh ban khang khyrdep ïaki karkhana wat hadien ba u la dep ban ai ïa ka hukum.
Kaktum ka ejahar bala ai u DC sha u SP, u DC u la ong ba ha ka 15 tarik Naitung, 2021, ka bor district kala pynmih iaka hukum ban khang khyrdep iaki karkhana saiñ rnga dewïong beaiñ kiba don ha East Jaiñtia Hills.
Ki Magistrate ki la khang khyrdep ia kine ki karkhana kiba khlem pat ïoh ïa ka CTO (Consent to Operate), pynban la lap ba kine ki karkhana ki dang treikam bad bteng ban saiñ rnga dewiong.
U DC u la ong ruh ba kito ki karkhana kiba la ïoh ïa ka CTO ki lah ban treikam bad kiba ioh iaka CTE (Consent to Establish) ki lah ban thang ban pynshit iaka jaka sain rnga ne ka oven.
U DC ula kyntu ia u SP ba kala donkam ban khang ia baroh kine ki karkhana beaiñ bad ban pynthikna ba kim dei shuh shuh ban treikam kine ki karkhana ki bym don iaka CTE bad CTO bad ban pynngat iaki hapoh ka kyndon aiñ 188 IPC bad kiwei kiwei ki kyndon aiñ.
U DC ula ai ia kane ka jingujor ejehar hadien ba ka Environment Coordination Committee (ECC) kala pan jingshai na u DC halor ka jingtreikam ki coke factory beaiñ ha katei ka district.
Khlieh la sngi ki shipai Border Security Force (BSF) na Rilum Khasi Jaintia bad Garo Hills kila iohkem ïaki mar ba khaii beaiñ na Bangladesh sha India, kumjuh na India sha Bangladesh.
Hynnin ka sngi 17 bad 18 tarik Nailar ki shipai kila ioh kurup ia u shana motor haduh 2480 kg ba shongdor 2,36,800 na Lyngkhat, Hawaitilla Kakagora bad Baghmara.
Haka 14 tarik ki shipai BSF jong ka Pyrdiwah BOP pat kila ioh bat 3 ngut ki briew kiba dei ki nong India ha ryngkat bad u kynja 14 kg.
Kila ioh kurup ruh iaka kali kaba kine ki briew ki pyndonkam Ha ka juh ka por ki shipai BSF na West Jaintia Hills kila ioh kurup 6000 kg u motor ba shong dor 6 lak bad haka 12 tarik 4000 Kg ba shong dor 4,00,000/- Rongtilla, Muktapur bad Dawki.
Une u shna motor udei uba khaii tuh na Bangladesh sha India.
244 ngut ki briew kiba iabit thymmai iaka jingpang khlam COVID-19, 12 ngut ki briew kila khlad bad da kane ka jingiap kala kynjoh sha 1252  haka jylla haka sngi Balang.
Kine kiba la khlad 12 ngut ki dei na East Khasi Hills District: 08, South Garo Hills, West Garo Hills, West Jaintia HIlls bad West Khasi mar 01.
Kat kum ka jingpyntip ka Tnad ka Koit ka Khiah, 244 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 3405  ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 5, EJH: 3, EKH: 79, NGH: 2, RBD: 55, SGH: 10, SWGH: 1, SWKH: 28, WGH: 16, WJH: 25 bad WKH: 20.
Ki nongpang kiba la ioh pat iaka jingkoit ki don haduh 418 ngut.
Kine ki kynthup na EGH: 01, EJH: 06, EKH: 168, NGH: 02, RBD: 46, SGH: 01, SWGH: 07, SWKH: 16, WGH: 45 WJH: 50 bad WKH: 76.
Ka jingdon jong ki briew bala ïabit ïa kane ka jingpang khlam ha Jylla baroh ka long 72656 ngut bad napdeng kine 67999 ngut kila ïoh ïa ka jingkoit bad 1252 ngut kiba ïap nalor ki briew ba dang shitom.
Uwei u samla uba kyrteng u Dihacianlang T Nongpluh uba dang 28 snem ka rta, ula khlad noh na ka jingjia aksident kali kaba la jia ha Thadlaskein, Mukhla West Jaintia Hills District haka sngi ba Ar.
Kane ka jingjia aksident kala jia haka por kumba 6 AM ha kaba ka maruti swift kaba don u number ML04 D 0577 kala leit tynrah ia u dieng uba don harud ka surok namar ka jingsyntuid ka surok naka jingjur u slap.
La iathuh ba ha kane ka kali ki don arngut kynthup ia u Dihacianlang bad u nongniah ka kali u Sajeki Rymbai kiba na Moosalyngkat, Jowai.
Baroh ar ngut kila mynsaw jur bad la pynkit mar mar sha Woodland WK Hospital, hynrei haba la poi ha asptal la pynbna ba u Dihacianlang ula khlad bad u Sajeki ula mynsaw jur bad hadien bala ioh ka jingsumar malu mala la pynkit noh sha ki jaka sumar sha Shillong.
U Dihacianlang, u dei u khun jong u ma Ricky Tariang Assistant Commissioner, Transport jong ka sorkar Jylla bad ka kong Leda Nongpluh.
U Dehacianlang u dei u samla u ba dang shu pyndep iaka jingpule doktor bad u thmu ban leit sha ka jaka kaba u ju pule sha Hyderbad bad pyndep iaki kam ki jam jong u, pynban kila ngat ha kane ka apot ba sngewsih.
Ki Pulit ka Ummulong Beat House marsien ioh jingtip kila hiar mar mar sha katei ka jaka bad kila pyndep iaka jingdonkam jong ka aiñ bad pynioh iaki lad jingiarap.
Ka jingpyndep iaka sah jong u Dahacianlang kan long lashai ka sngi 18/08/2021 ha u lum jingtep ka Balang Jowai Presbyterian.
U Deputy Commissioner, West Jaintia Hills District haka sngi ba Ar ula weng iaka micro containment na ka iing jong u ma Harness Papeng kaba don ha Dongmihsngi Jowai, hadien bym don shuh kino kino ba iabit thymmai iaka jingpang khlam COVID-19.
Katkum ka hukum la weng iaka containment hadien bala pyndep iaka active surveillance bad ki test ia baroh kiba lah ban shah ktah ne ki high risk contact bad la lap bala lah ban tem iaka jingpur ka khlam bad la weng noh mardor iaka hukum micro containment.
Ka Sorkar Jylla, mynta ka sngi ba Ar kala rai ban pynjynsur iaka kynta Curfew ha kiba bun ki bynta jong ka sor Shillong naduh ka 6 am haduh 4 pm haka sngi Balang bad ka jingkhang iaka internet ruh yn weng naduh lashai janmiet 6 pm.
U Myntri Rangbah ka Jylla Conrad K Sangma, haba kren bad ki nongthoh khubor ula ong “…ngi la rai ban pynjynsur iaka curfew naduh 6 am lashai ka sngi haduh 4 pm ha kiba bun ki bynta jong ka sor Shillong.
" “Ngi ieh haka Deputy Commissioner ban pynbeit ia kiwei kiwei ki rai ha ki dong ki shnong bad ka por jong ka curfew," la ong u Conrad K Sangma.
Shuh shuh ka Sorkar kala rai ban weng iaka jingpyndam iaka mobile data ne ka internet naduh ka 6 pm lashai ka sngi.
Ula ong ba ka shongsuk shong shngain kala wan biang bad ka sorkar kala pyrshang ban wanrah iaka shongsuk shongshngain da kaba iasyllok bad kiba bun ki kynhun ban wanrah iaka shongsuk.
Ka Peace committee kaban khlieh da u deputy chief minister Prestone Tynsong kan shong jingialang lashai ka sngi.
Khamshuwa ka sorkar kala rai ba ha kane ka committee kan kynthup iaki Minister u Bah Hamletson Dohling Bah Renikton Lyngdoh Tongkhar nalor ki sengbhalang, ki nongialam niam bad ki synjuk nongialam shnong.
Kane ka long ka jingpyntip sha phi ki kur ki kha, ki paralok parajor ba u Rivanfield Shylla ba shong ba sah Tpep-Pale, Jowai ula khlad noh haka 17/08/21.
Ka jingpyndep iaka basah jong u kan long haka 18/08/21 haka por 2 baje nohphaisngi ha u lum jingtep ka Balang Jowai Presbyterian, Tredieñling, Jowai.
U Deputy Commissioner, East Jaintia Hills District Bah E Kharmalki un ai da ka jingmudui ejahar ne FIR ia baroh ki karkhana saiñ rnga dewiong kiba trei beaiñ hapoh ka district.
Ia kane u DC ula ong haka jingleit iakynduh ki nongialam ka Environmental Coordination Committee (ECC) haa sngi ba Ar.
Ha kane ka jingleit pan jingshai ka ECC na u Deputy Commissioner ba kiba bun ki karkhana kiba ioh tang iaka Consent to Establish (CTE) bad khlem ka Consent to Operate (CTO) na ka MSPCB, pynban kila iaid shakhmat ban pynmih ia u rnga dewiong.
U Publicity secretary ECC ma Mewothi Shadap, ula ong ba nakaliang u DC ha kane ka jingiakynduh ula ong ba un ai da ka jingujor ejahar ia baroh ki karkhana kiba bym shym la kohnguh ia ki jingpynbna kiba ula pynmih bad yn khang mardor ia kine ki karkhana.
Ka ECC kala ai por haduh 20/08/2021 ia u DC ban khang khyrdep ia kine ki karkhana beaiñ kiba la jyllei kum ki tit ha Elaka Sutnga, East Jaintia Hills District.
“Lada ka bor synshar district kam pyni ia kino kino ki kam, ka ECC kam banse ban shim da kiwei pat ki sienjam kiba kham tyngeh bad lada jia mih kino kino ki jingklumar ka bor synshar district kan hap ban shim iaka jingkitkhlieh," la ong u kyrwoh ka ECC.
361 ngut ki briew kila iabit thymmai iaka jingpang khlam COVID-19, khlad 6 ngut bad da kane ka jingdon jong ki briew kiba iap pang COVID-19 kala kynjoh sha 1515 ngut ha Jylla haka sngi Thohdieng.
Na kine ki 6 ngut kiba khlad, 5 ngut ki dei na East Khasi Hills bad 1 na West Garo Hills District.
Katkum ka jingpyntip ka tnad ka Koit ka Khiah, 361 ngut ki briew kiba ïabit thymmai ïa kane ka jingpangkhlam bad kiba dang shitom ne ki active case ka long 2422 ngut hapoh ka Jylla.
Ki briew kiba iabit thymmai iaka jingpang khlam ki kynthup na East Khasi Hills 182, West Garo Hills 88, Ri Bhoi 19, South West Garo Hills 13, West Jaintia Hills 15, Eastern West Khasi Hills 9, East Jaintia Hills 7, North Garo Hills 7, East Garo Hills 6, South Garo Hills 6, West Khasi Hills 5 bad South West Khasi Hills 4.
Ki nongpang kiba la ioh pat iaka jingkoit ki don haduh 348 ngut.
Kine ki kynthup na East Khasi Hills 262, West Garo Hills 38, Ri Bhoi 24, West Jaintia Hills 5, East Jaintia Hills 4, South West Garo Hills 3, West Khasi Hills 3, East Garo Hills 5 bad Eastern West Khasi Hills 4.
Ka jingdon jong ki briew bala ïabit ïa kane ka jingpang khlam ha Jylla baroh ka long 90202 ngut bad napdeng kine 86265 ngut kila ïoh ïa ka jingkoit bad 1515 ngut kiba ïap nalor ki briew ba dang shitom.
Ka East Khasi Hill ka dei kaba bun eh kiba iabit khlam COVID-19 bad ka don 1381 ngut kiba shitom ne active case bud sa ka West Garo Hills 471, Ri Bhoi 178, West Jaintia Hills 85, South West Garo Hills 50, North Garo Hills 53, Eastern West Khasi Hills 46, South West Khasi Hills 46, East Jaintia Hills 35, South Garo Hills 30, West Khasi Hills 27 bad East Garo Hills 20.
Na ki daw bym lah ban kiar ka Sohkha Mission Multipurpose Club kala hap pynkynriah tarik noh iaka Fete bad ïaka jingpynkhalai nusib ne Lucky Draw kaba la thmu ban pynlong haka 28 tarik Kyllalyngkot (January) 2022.
U Ma PK Khonglah, President Sohkha Mission Multipurpose Club ula ong ba la hap ban pynkynriah iaka fete bad ka lucky draw na ka daw jong ka hukum sorkar hadien ka jingwan lynsher biang ka khlam COVID-19.
U Ma Khonglah ula ong ba iaka tarik ban pynlong iaka fete bad ka jingpynkhalai iaka Lucky Draw yn sa pyntip hadien bad ia kito kiba la thied iaki ticket Lucky Draw buh bha ïaki tad haduh ban ïoh pynbna da kumwei pat.
Ka Sohkha Mission Multipurpose Club kala kyrpad ia baroh ki paidbah kiba kyrshan iaka club bad iaishah lem bad ka club.
Ka Seng Khasi Kmie, Shillong, ka pyntip ba na ki daw ka jingiai bteng ban lyngshop ka khlam jingpang COVID-19, da kumta ka jingia mih paidbah ban pyndep ia ka kam Kiew Eh Rngeiw kaba shi sien shi snem, yn hap ban pyrkhing bad bud ryntih bha ia ki kyndon kat kumba la dep ban pruid dak da ki bor synshar.
Ha u kyrwoh bala pyllait haka sngi Palei, U Rgh D.
K Dkhar, President Seng Khasi Kmie ryngkat ka jingiadon lang u Rgh Haines Marbaniang General Secretary bad u bah I.
Sun Chairman Lum Sohpetbneng Committee, ki pynpaw ba ha ka 30 tarik mynta u bnai kaba dei ka jinghap ban pyndep ia ka lehniam kaba shi hat shi taiew, ka jingiadon bynta ha kane ka sngi katta ka nguh ka dem ha Lawnongthroh bad kumjuh ha ka Mei Mawbuh, kin dei tang ka Komiti ka jong u Tymmen U San, ki dkhot jong ka Lum Sophtebneng Committee bad dkhot ka Jylli Pyrkhat Kam Seng Khasi Kmie.
Na ka liang u Rgh D.
K Dkhar, President Seng Khasi Kmie, u ong ba kine ki jingpynmih ia kine ki jingmana, ka long ban iada na ka jingwan ban lyngshop biang jong ka khlam ka ngoh Covid 19 kaba dang iai kiew sted ha kine ki nsgi ki ia, Kumta haba iadei bad kane, kum u nongialam ba hakhmat eh jong ka Seng, u Rgh D.
K Dkhar u panmap na  baroh ki parakur parakha para kher paramer, ba kane ka jingpynmih ia kane ka jingpynbna ka long hadien ba la ia shong pyrkhat sani bad puson bha naka bynta ka bha ka miat uba lum uba lang.
U Rgh D.
K Dkhar u la ieng ban pynkynmmaw ba kum ka jaidbynriew ba Tip Briew ba Tip Blei ba ksoh ha la ka niam tynrai ka bri u 7 trep 7 wasa, ba ri la akor bad burom, ban long kiba sngewthuh bad kiba shemphang bad ban bud ryngkhi ia kitei ki jingpynbna ne ki jingmana, kaban long artad kum shi bynta ka nuksa ne ka nongmuna ia la ki khun ki sikew bad ka pateng kaban wan, ban ban lait na ka jingwan ban lyngshop ka khlam ka ngoh bad ba kiei ruh kin bud ia ka nuksa ba bha.
Shuh shuh la mana ruh ia kino kino ki briew ba kim; lah ban wan ban buh ne plie ia la ki dukan die sha die ja ne ia kino kino ki jingdie hapoh u pud u sam jong u Lum Sohptebneng ba hapoh ka jingpeit ne khmih ka Seng Khasi.
Haka sngi ba Palei 288 ngut ki briew kila iabit thymmai iaka jingpang khlam COVID-19, khlad 6 ngut bad da kane ka jingdon jong ki briew kiba iap pang COVID-19 kala kynjoh sha 1509 ngut ha Jylla.
Kine kiba khlad 6 ngut ki dei na East Khasi Hills 3 ngut, Eastern West Khasi Hills 2 bad South West Khasi Hills 1.
Katkum ka jingpyntip ka tnad ka Koit ka Khiah, 288 ngut ki briew kiba ïabit thymmai ïa kane ka jingpangkhlam bad kiba dang shitom ne ki active case ka long 2415 ngut hapoh ka Jylla.
Ki briew kiba iabit thymmai iaka jingpang khlam ki kynthup na East Khasi Hills 197, West Garo Hills 38, Ri Bhoi 13, South West Garo Hills 5, South West Khasi Hills 5, West Jaintia Hills 6, North Garo Hills 7, Eastern West Khasi Hills 6, South Garo Hills 7, West Khasi Hills 2 bad East Garo Hills 2.
Ki nongpang kiba la ioh pat iaka jingkoit ki don haduh 361 ngut.
Kine ki kynthup na East Khasi Hills 262, West Garo Hills 69, Ri Bhoi 7, West Jaintia Hills 7, East Jaintia Hills 3, South West Garo Hills 1, West Khasi Hills 5, South Garo Hills 5, East Garo Hills 1 bad Eastern West Khasi Hills 1.
Ka jingdon jong ki briew bala ïabit ïa kane ka jingpang khlam ha Jylla baroh ka long 89841 ngut bad napdeng kine 85917 ngut kila ïoh ïa ka jingkoit bad 1509 ngut kiba ïap nalor ki briew ba dang shitom.
Ka East Khasi Hill ka dei kaba bun eh kiba iabit khlam COVID-19 bad ka don 1466 ngut kiba shitom ne active case bud sa ka West Garo Hills 422, Ri Bhoi 183, West Jaintia Hills 75, South West Garo Hills 40, East Jaintia Hills 32, Eastern West Khasi Hills 41, South West Khasi Hills 42, West Khasi Hills 25, North Garo Hills 46, South Garo Hills 24 bad East Garo Hills 19.
Haka sngi ba Balang 392 ngut ki briew kila iabit thymmai iaka jingpang khlam COVID-19, khlad saw ngut bad da kane ka jingdon jong ki briew kiba iap pang COVID-19 kala kynjoh sha 1503 ngut ha Jylla.
Kine kiba khlad saw ngut ki dei na East Khasi Hills District.
Katkum ka jingpyntip ka tnad ka Koit ka Khiah, 392 ngut ki briew kiba ïabit thymmai ïa kane ka jingpangkhlam bad kiba dang shitom ne ki active case ka long 2494 ngut hapoh ka Jylla.
Ki briew kiba iabit thymmai iaka jingpang khlam ki kynthup na East Khasi Hills 176, West Garo Hills 111, Ri Bhoi 22, North Garo Hills 17, Eastern West Khasi Hills 12, South West Khasi Hills 12, East Garo Hills 10, South Garo Hills 8, West Jaintia Hills 8, South West Garo Hills 7, East Jaintia Hills 5 bad West Khasi Hills 4.
Ki nongpang kiba la ioh pat iaka jingkoit ki don haduh 254 ngut.
Kine ki kynthup na East Khasi Hills 178, West Garo Hills 48, Ri Bhoi 11, West Jaintia Hills 1, East Jaintia Hills 2, South West Garo Hills  4, West Khasi Hills 1,  South Garo Hills 3, East Garo Hills 3, Eastern West Khasi Hills 1 bad North Garo Hills 2.
Ka jingdon jong ki briew bala ïabit ïa kane ka jingpang khlam ha Jylla baroh ka long 89553 ngut bad napdeng kine 85556 ngut kila ïoh ïa ka jingkoit bad 1503 ngut kiba ïap nalor ki briew ba dang shitom.
Ka Dorbar shnong Chilliangraij ryngkat ka jingïatreilang ka Meghalaya Aids Control Society, National Health Mission kum shibynta ban rakhe ïaka 73rd Republic Day kila pynlong da ka Awareness Cum Voluntary Blood Donation Camp ha Jowai Civil Hospital Blood Bank, Jowai haka sngi Balang.
U Oriland Shylla, general secretary, Dorbar shnong Chilliangraij ula pyniaid iaka jingialang kaba lyngkot shuwa ban ai snam sngewbha, u DH Pde Waheh shnong Chilliangraij ula kren ai mynsiem ïaki khun ka shnong kiba ïa don bynta lang ban pynlong ïa kane ka sngi kaba jop.
Ka Dr P Shylla, Medical & Health Officer In charge Blood Bank, Jowai Civil Hospital ka la batai shaphang ka Blood Donation bad ha kajuh ka por ka la kyntu ïaki nongshong shnong ban bud nuksa ïaka Dorbar Chnong Chilliangraij.
Ka Dr Shylla kala iathuh ba katba nangmih ki sngi ki briew kila sngewthuh ïaka jingkordor jong ka jingai snam naka bynta ban iarap iaki para briew kiba donkam snam.
Kala ïathuh ba bun ka snam ba ïoh ban ïarap ïaki briew dei na ka jingkloi ki nongshong shnong ban pynlong iaka jingai snam sngewbha ne voluntary blood donation.
Ka Dr.
P.
Shylla ka pynpaw ba ka dap da ka jingsngewnguh bakhraw ïaki khun samla ka Dorbar shnong Chilliangraij bad ka khmih lynti ba kane ka kam ïarap para briew kan ïai bteng na ki por sha ki por.
Ka United Democratic Party (UDP), West Jaintia Hills District hapoh ka jingialam jong u President U Ma Moonlight Pariat ula pynskhem iaki nongkitkam ka UDP Nartiang Circle haka sngi Balang.
Ia kane ka jingialang jied nongkitkam a UDP la pynlong ha Community Hall jong ka shnong Namdong – A kaba la pyniaid da u Dawan Lyngdoh MDC Mynsngat Khanduli Constituency haka jingiadonlang u general secretary u Kitboklang Nongtdu.
La jied president ia u Dawan Lyngdoh, vice president Karlic Siangshai, general secretary Katbanbiang Lamare bad assistant general secretary Shining Star Thubru.
Ha kane ka sngi la jied ruh iaki nongkitkam ka UDP youth wing bad ka kam president la jied ia u Rishot Thubru, vice president Raplang Phira, general secretary Leading star Timung, assistant general secretary Grecorius Pyrtuh, publicity secretary Peter Dkhar, organizing secretary Dashem War bad ki Adviser ki kynthup ia u L Lyngdoh, C Thubru, L Siangshai.
Ka lympung ba 25 jong ka Seiñ Kyntu Seiñraij-12 Daloi kanlong haka shnong Mupyut haka 29-30 tarik une u bnai Kyllalyngkot 2022.
Ka Seiñ Kyntu Seiñraij 12 Daloi kala ong ba kane ka lympung dei kaba ju pynlong manla u snem da ka jingiatreilang ryngkat bad ki seinraij bapher bapher bad ha kane ka kynti kanlong haka shnong Mupyut.
Kumta ka Seiñ Kyntu Seiñraij 12 Daloi ryngkat bad ka Seiñraij Mupyut  ka khot bad wer sngewbha iaki riewngeit Niamtre Niam Tynrai ban wan sha kane ka lympung ba kan long kaba jop bad kaba phuh kaba phieng.
Ka nongbah Jowai kala snohktilang bad ka ri baroh kawei ban rakhe ïaka 73rd Republic Day ha madan Jrisalein, Chutwakhu Jowai.
U Deputy Chief Minister ka Jylla Bah Prestone Tynsong ula pynher ïaka lama lai rong ka ri bad shim ruh Rashtriya Salute ha Jowai.
Katba u Ma Comingone Ymbon MLA Raliang bad u Ma Wailadmiki Shylla kila pynher iaka lama bad shim iaka Rashtriya Salute ha Shangpang bad Amlarem.
Ha Nongbah Shillong u Myntri Rangbah ka Jylla Conrad K Sangma ula shim iaka Rashtriya Salute.
Ha Jowai kala don ruh ka jingpyni nam ïaki 11 tableau ba la pynkhreh da ki tnad sorkar bapher bapher ha kaba iadei bad ki schemes sorka.
La pynphuh pynphieng iaka jingrakhe da ka jingshad jingrwai tynrai kaba la shimbynta da ki kynhun bapher bapher.
Ha kane ka Sngi rakhe ia ka Republic kaba 73 bad ha ka lyngkhuh dap 50 snem jong ka jingioh ia la ka jylla Meghalaya, la ai khublei ia baroh ki nongshong shnong jong ka jylla.
Ha kum kane ka sngi, to ngin pynthymmai la ki kular ban bat skhem ia ka dor jong ka synshar paidbah bad ruh ban pynthikna ia ka ri kaba laitluid, kaba iaim kum shipara bad kaba iaryngkat kyrdan hapdeng ki nongshong shnong.
Ha kane ka sngi to ngin kynmaw burom ia ki nongialeh laitluid kiba la pyjnioh ha ngi ia ka jinglaitluid.
Ngin kynmaw tympang ia ki riewieit ri jong ka jylla Meghalaya, kum U Tirot Sing, U Kiang Nangbah bad Pa Togan N Sangma bad kiwei ki riewieit ri bad ai khublei ruh ia ki dkhot jong ki kynhun shipai, ki Paramilitary Force bad ki pulit kiba la aiti ialade ha la ki kam ban wanrah ka jingshngain ia ki paid nongshong shnong.
La phiah ia ka Meghalaya na ka Assam kum ka Autonomous State ha u Iaiong 1970 bad la pynbna kum ka jylla bapura ha ka 21 Kyllalyngkot, 1972.
Ha kine ki 50 tylli ki snem ka jingiaid lynti jong ka jylla, ngi la sakhi ia ka jingkiew shaphrang ha baroh ki liang bad ngi la iohi bun ki jingkylla bad ka roi ka par.
Haba ngi rakhe ia une u mawmer uban sah kynmaw ha ka histori jong ka jylla Meghalaya, nga shim ruh kane  ka kabu ksiar ban ai khublei ia ki paidbah ka jylla ha kane ka jingrakhe ia ka Jubilee Ksiar.
Haba ngi lehkmen ia ki mawmer, ngi dei ruh ban phaidien sha kito ki snem ban kynmaw bad ai burom ia ki nongialam Hill State bakhraw jongngi kiba la ialeh ban pynioh ha ngi ia ka jylla bapura.
Ka jingiohi jngai bad jinglen lade jong ki ka la pynioh ha ngi ki longdien ia la ka jylla kaba ngi lah ban kam nongkynti kum ka lajong.
Haba ianujor ha kine ki 50 snem ki pyni ba ka jylla jong ngi ka la kiew shaphrang ha baroh ki liang, kum ka nuksa, ha ka snem 1971, ka jingdon ki nongshong shnong ka long tang 10,11,699 ngut bad haduh ka snem 2021, ngi don jan 34 lak ngut.
Ka jingshong ki briew ha man ka shi sq.
km ka la kiew sha ka 132 ngut ha ka snem 2011 na ka 45 ngut ha ka snem 1971.
Ka jingdon kiba la nang la stad ka la kiew sha ka 74.
43% ha ka snem 2011 na ka 29.
49%.
Kumjuh, ka jylla ka la iohi ia ka jingnang kiew ha kiwei ki tnat treikam kum ka Health, Agriculture, Power, Tourism, Road and Communication.
Ka lynter jong ka surok bah National Highway ha ka jylla ka la palat ia ka 1100 Km mynta haba ianujor bad tang 150 Km ha ka snem 1972.
Ka jingpynmih bording ha ka jylla ha ka kiew da palat 500% na ka 60 MW sha ka 353 MW mynta.
Ha ka snem 2021-22, ka jinglong jingman ha ka jylla ka long kaba shongsuk.
Ngi la ioh ban rakhe ia ki tamasa bapher bapher kynthup ia ki Sngi Khraw khlem don jingthut.
Ngi angnud shisha ban pynbeit ia ka jingiakajia pud hapdeng ka Assam bad Meghalaya ban wanrah ka jingshong suk bad ka roi ka par ia ki paidbah jong ngi kiba shong ha ki thain khappud.
Ban poi sha kane ka thong bad da ka jingthrang ban pynkut ia kane ka jingiakajia, ki Myntri Rangbah jong ki ar jylla ki la iakynduh bunsien ha kine ki hynriew bnai ba la lah.
Ki Committee ki la leit ban jurip ia ki jaka ryngkat bad ki Regional Committee na Assam bad pynlong ka jingiasyllok bad ki briew kiba sah ha kine ki shnong, ki khlieh nongsynshar shnong, ki District Council bad kiwei.
Ki Myntri Rangbah jong ka Assam bad Meghalaya ki la iakynduh ia u Myntri ki Kam Pohiing ka India ha ka 20 Kyllalyngkot 2022 ha New Delhi ha kaba la aiti ia ka kaiphod ia ka ban sa bishar sani da ka tnat Pohiing ka India.
Ka jingpynbiang ia ki jingtei jingshna kum ki surok, ki jaka sumar, ki jingring umdih bad ka bording ki lah ban kyntiew ia ka ioh ka kot ka jylla.
Ha kaba iadei bad ki surok, ka jingpyniar bad jingpynbha ia ki katto katne ki surok ha ki distrik hapoh ka Integrated Transport Projek kaba bei tyngka da ka World Bank ha ka jinglut kaba 1100 klur ka la nang iaid shaphrang.
Ngi la lah ban shna 1200 Km ki surok nongkyndong hapoh ka PMGSY ha kine ki laisnem.
Ha kine ki shisnem ba la lah, ka sorkar jylla ka la shna haba khein kyllum 60 km ki surok man u bnai.
Ka sorkar ka angnud bad ka trei shitom ban pynthikna ba ki paid nongshong shnong ki ioh ia ka umbam umdih bakhuid ha khyrdop jingkhang.
Ngi la shim ia ki lad ban buh ia ki kor um ha man ki longing ha ki thain nongkyndong hapoh u Nohprah mynta ka snem hapoh ka Jal Jeevan Mission Scheme.
Katba ha ka snem 2019, tang kumba 4500 tylli ki longing ki ioh ia ka umkor, mynta ngi la lah ban pynkiew sha palat 2 lak tylli ki longing.
Ngi dei kawei na ki artylli ki jylla ha India kiba la leh bha ha kane ka liang bad ngin nang trei shitom ban kdup ia baroh ki longing haba kut kane ka snem.
Ha kaba iadei bad ka tnat ka Koit ka Khiah, ka sorkar jylla ka la sdang ia ka Meghalaya Health Systems Strengthening Project kaba bei tyngka na ka World Bank ban pynlut kumba 350 klur ha ki san snem ban wan ban kyntiew ia ki jaka sumar ha ka jylla.
Ha ka bynta banyngkong, yn pynbiang ia ki tiar ai jingsumar ha ki 156 tylli ki jaka sumar kaban kynthup ia ka jingbuh ia ki tiar sumar kiba thymmai ha ki district jong ka jylla.
Hapoh kane ka projek yn sdang ruh ia ki jingpyndonkam ia ki drone ban pynkit ia ki dawai ha ka por ba kyrkieh.
Ka thong jong ka projek ka long ban pynjlan ia ka rta jong ki nongshong shnong jong ka jylla na ka 62.
7 snem haba khein kyllum ia ka rta im jong ki briew ha ka jylla sha ka 72 snem.
Ki jaka sumar kiba thmu ban plie ha ka snem 2022-2023 ki kynthup ia ka Jowai MCH ha West Jaintia Hills, Nongstoin MCH ha West Khasi Hills bad ka hospital 100 jingthiah ha Khliehriat ha East Jaintia Hills, Lawbah PHC ha East Khasi Hills, Marmain PHC ha Ri Bhoi bad Kasiabari PHC ha West Garo Hills.
Ha ka liang ka tnat Power, kum shibynta jong ka North Eastern Region Power System Improvement Project kaba la pyntreikam ha Meghalaya, la dep ban buh 33/11 KV ki Substation ha Chibinang, Mawpat, Raksamgre, Mawkynrew, Sutnga.
La lah ruh ban pyndep ia ka jingpynkhlain ia ka 33/11 KV Substation kaba don mynta ha SE Falls Substation, Phulbari bad ka 33 KV Line Extension na Jongksha sha Mawkynrew ryngkat bad ka Bay Extension ha Jongksha.
Hapoh ka jingbei pisa ka Asian Development Bank, ki jingtrei kiba dang iaid shakhmat ki long ka jingbuh bad jingpyniar ia 69 tylli ki 33/11 KV Substation ha Meghalaya, ka jingbuh ia ki 33KV & 11KV line bad ka jingpynkhlain bad jingbujli ia ki 33KV & 11KV Lines and Metering ia ki nongpyndonkam bording kiba shi phase bad lai phase.
Kane ka projek kan pynkhlain bad pynthymmai ia ka rukom sam bording, pynduna ia ka jinglutksan bad pynbha ia ka rukom sam bording ha ka jylla.
Ngi kyrmen ba ka Ganol Hydro Electric Project yn sa lah ban pyndep noh bad yn sa aiti noh mynta ka snem ka ban iatyngkhuh bad ka jingrakhe ia ka Jubilee Ksiar jong ka jylla.
Ka sorkar jylla ka angnud ban pynbiang phon pisa na ka bynta ban pynbiang ia ki jingdonkam baroh.
Ka NABARD Infrastructure Development Assistance ka dei ka shlem ai ram kaba la saindur ban ai phon pisa na ka bynta ban kyntiew ia ki thain nongkyndong.
Ka sorkar jytlla ka tyrwa ban bei tyngka ia ki projek ba kongsan lyngba ka NIDA bad ka la jied ia ka MIDFC kum ka Special Purpose Vehicle ban pynioh ia ki phon na ka bynta ki projek kiba la mang hapoh ka NIDA.
Haduh mynta, la phah 253 tylli ki projek ha ka jingmang pisa kaba 1326.
92 klur tyngka.
Ka jingtrei ia ka Meghalaya Legislative Building bathymmai ha New Shillong ka la iaid shakhmat bad la khmih lynti ban pyndep mynta ka snem.
Da ka jingthmu ban pyniar ia ka New Shillong, ka tnat Urban Affairs ka la shimti ia ka jaka kaba don 807 haktar ha Mawpdang, Mawkhanu.
Ngi kyrmen ban pynlong ia kane ka thain ka shlem treikam jong ki tnat bapher bapher ka sorkar jylla bad sorkar pdeng.
Hapoh ka Shillong Smart City, ka jingtei thymmai ia ka iew Laitumkhrah, ka jingtei ia ka Iew Polo, ka jingtei ia ki top pynlang umslap ha ki katto kante ki shnong ha ka nongbah, ka jingpynkhuid ia ka Wah Umkhrah bad ka jingtei ia ka Tourism & Cultural Centre ha Police Bazar ka dang iaid shaphrang.
Ka tnat Tourism ka dei kawei pat ka tnat kaba hakhmat bha kaba lah ban kyntiew ia ka ioh ka kot jong ka jylla.
Ka thong jong ngi ka long ban kyntiew ia ka jingnoh synniang na ka Tourism sha ka GSDP na ka 3% kaba long mynta sha ka 15% ha kine ki shiphew snem ban wan.
Ngi lah ban leh ia kata bad ka sorkar ka la bei tyngka jur sha kane ka tnat kaba lah ban ai ki kabu ioh kam ioh jam khamtam ia ki samla.
Kaba kham paw na kine ka long ka jingpyntrei ia ka Meghalaya Eco Tourism Infrastructure Development Project, ka projek bei tyngka nabar hapoh ka New Development Bank ha ka jinglut kaba 750 klur ban buh ia ki jingtei kiba pawnam ha ki katto katne ki jaka jngoh kai kum ha Sohra, Shillong, Tura bad ki jaka sah ha ki shnong kum ka Kongthong.
Nga sngewsarong ban iathuh ba ka shnong Kongthong ha East Khasi Hills ka dei kawei na ki laitylli ki nongrit kiba la shah jied na India na ka bynta ka United Nations World Tourism Organisation Best Tourism Village Award.
Ban pynpaw pyrthei ia ka kolshor bad ki sap tynrai jong ka jylla, ka Tourism ka la sdang ia ka Meghalayan Age Store ha ka nongbah New Delhi ha ka 9 tarik Nohprah, 2021.
La pynlong ia ka Meghalaya Locality Beautification and Enhancement Competition ban pynkhieim biang bad pynitynnat ia ki shnong ki thaw ha ka jylla.
Ngi la pyllait pisa sha ki shnong lyngba ki Deputy Commissioner ban pyntrei ia ka kam airong airup bad ka jingpynbha ia ki kynroh bad ki madan bad ban dro dur dro rup ha ki kynroh bad kiwei.
Shuh shuh, da ka jingthmu ban tei 500 tylli ki homestay ha kane ka snem mang tyngka, la sdang ia ka Meghalaya Homestays Scheme da kaba pyniasnoh lang ia ka skim bad ka Prime Minister Employment Generation Programme.
Ha kaba iadei bad ki shnat treikam ba hakhmat eh, ka tnat Agriculture ka dei ka tnat kaba kyntiew ia ka ioh ka kot bad ngi angnud ban kyntiew ia ka bha ka miat jong ki nongrep.
Ka sorkar jylla ka la sdang ia ka prokram FOCUS – Farmers’ Collectivization for Upscaling of Production and Marketing Systems ban iarap pyniaid iew ia ki mar bad ai jingiarap pisa ia ki nongrep.
Hapoh kane ka prokram, ka sorkar ka thrang ban iarap ia ki nongrep kiba long u budlum ka ioh ka kot ha ki thain nongkyndong da kaba thaw ia ki Producer Group (PG).
Haduh mynta, ngi la lah ban seng kumba 3500 tylli ki Producer Group kaba kynthup ia ki nongrep na kumba 46000 tylli ki longing.
Ha kaba ka Jubilee Ksiar, ngin trei shitom ban kdup ia baroh 4.
5 lak ki longing nongrep jong ka jylla.
Ngi kyrshan ruh ia ki SHG kiba long ki shnat kiba lah ban pynkupbor ia ki kynthei ha ka ioh ka kot ne ha ka imlang sahlang.
Tang hapoh lai snem, ngi la seng palat 28000 tylli ki SHG kaba long san shah na ka 5500 tylli ki SHG kiba ngi don ha ka snem 2018.
Ka tnat Sericulture and Weaving ka don ka bynta bakongsan ha kaba rat diengkhong ia ka jingduk.
Ka dei ka tnat kaba pynmih ki kabu iohkam iohjam khamtam ia ki kynthei.
Dang shen la buh ia ka Design Innovation Resource Centre da ka jingiatreilang bad ka NIFT ban pynpaw pyrthei ia ki jain ryndia ha ka Eri Silk Village at Raid Nongtluh, Umden Diwon.
Ka jingtrei ia ka Integrated Textiles Tourism Complex ha Nongpoh ka la jan dep.
Ka tnat Community & Rural Development ka iai bteng ban pyntreikam ia ki prokram rat diengkhong ia ka jingduk ha ki thain nongkyndong.
Ha ka MGNREGS, ka Meghalaya ka don ha ka kyrdan balai na ka jinglah ban pynmih ia ki kam.
Mynshem snem ngi la lah ban thep pisa T.
14500/- na ka bynta man ki longing ha nongkyndong ban pyntreikam ia kane ka prokram.
Hapoh ka Pradhan Mantri Awaas Yojana (Grameen) (PMAY-G), ha ka snem 2021-22, la pynlut 5408 lak bad la lah ban shna pyndep 6640 tylli ki iing.
Ka tnat Fisheries ka dei kawei na ki shnat ba kongsan tam na ka bynta ki thain nongkyndong.
Ka jingpyntreikam ia ka bynta ba-ar jong ka Meghalaya State Aquaculture Mission ka la lah ban kyntiew ia ka jingpynmih dohkha na ka 12329.
851 MT ha ka snem 2016-17 sha ka 16123 MT ha ka snem 2020-21.
Ka jingpynmih ia ki symbai dohkha ka la kiew na ka 8.
82 milian ha ka snem 2016-17 sha ka 13.
79 milian ha ka snem 2020-21.
Ka sorkar Meghalaya ka la ialeh ban pynkiew stet ia ka pule puthi ha ka jylla.
Ka Shillong Government College of Engineering bad ka College of Architecture & Urban Planning, Tura kan sdang treikam noh mynta ka snem.
Shuh shuh la buh ia ki Model Degree College bathymmai ha Patharkhmah bad Rongjeng.
Ka jingtrei ka dang iaid shaphrang ban pynkylla ia ki degree college sha ki Model Degree College, kata, ka Nongtalang College, Nongtalang, Mendipathar College, Mendipathar bad Sngap Syiem College, Mawkyrwat.
Ka jingtrei ia ka Capt.
Williamson Sangma Technical University ha Tura, ka Technical University ba nyngkong eh ha ka jylla ka la iaid shaphrang ha kaba ka jingtrei ka la dep 90%.
Ka plan ban buh ia ki residential school hapoh ka shatri jong ka EMRS ka dang iaid shakhmat.
Hapoh ka Pradhan Mantri Garib Kalyan Yojana (PMGKAY), ka sorkar jylla ka iai bteng ban ai tam ia u khaw ha ka jingthew kaba 5 kilo shi khlieh briew shibnai khlem donkam siewdor naduh u Jymmang 2021 haduh u Naiwieng 2021 ia baroh ki nongioh myntoi kiba la kdup hapoh ka National Food Security Act.
Ka tnat ka la pyniaid ryntih ia ka rukom sam rashon da kaba pyntreikam ia ka Fair Price Shop Automation Project ha kaba la buh 4733 tylli ki electronic point of sale (e-POS) ha baroh ki dukan rashon ha ka jyklla.
Ka sorkar jylla ka la lah ruh ban pyntyllun ia ka One Nation One Ration Card.
Ngi sngewsarong ia la ka kolshor bad ka dustur riti kaba riewspah jong ka jylla bad ka sorkar jylla ka angnud ban kyntiew ia ka sap ka phong tynrai bad ka kolshor.
Ka jingtei ka ka Shillong International Centre for Performing Arts & Culture ka la jan dep bad yn sa lah ban pyndonkam shen.
Ka jingtrei ka dang shakhmat ia ka Tribal Research Institute ha Chidekgre (Babadam) ha West Garo Hills bad ynda la dep, kane ka jingtei kan long ka jaka wad bniah ym tang ia ka jylla hynrei ia ka thain shatei lam mihngi baroh kawei.
Ka tnat Transport ka la wanrah bun ki skim bad prokram ban kyntiew ia ka leit ka wan ha ka jylla.
Ka long kaba donkam ba ngin pyniasoh na suin sha kiwei ki bynta jong ka ri khamtam ha ka liang ka leit ka wan bad ka jingkyntiew ia ka kam jngoh kai.
Ia mynta, ka kad liengsuin ka pyniaid 8 tylli ki jingleit da ka liengsuin kaba pyniasoh ia ka Kolkata, Guwahati, Aizawl, Agartala, Dimapur bad Imphal.
Ngi khmih lynti ba ngin lah ban pyniaid shuh shuh ia ki liengsuin ban pyniasoh bad kiwei ki thain.
Dang shen la dep buh mawnongrim ban tei ia ka Inspection & Certification Centre ha MTC Workshop ha Shillong.
Kane kan iarap ban test da ki kor ki bor ia ki kali.
Ngi sngewsarong ia ka jingriewspah jong ngi ha ka liang ki khlaw ki btap bad ka sorkar jylla ka thrang ban sumar bad tyngkai ia ki khlaw bad ki spah mariang ban kyntiew ia ka ioh ka kot.
Ha ka snem 2021-2022, ka sorkar jylla ka la pynkhreh ia 19 tylli ki skim sumar ia ki khlaw shnong bad khlaw shimet ha kaba ka jingheh ka long 1797 haktar.
Ban pynkhieim biang ia ki jaka ba don ki par dewiong ki bym pyntreikam shuh, hapoh ka MEPRF ngi la lah ban pynmih 9 lak ki tynrai dieng bad 2 lak tynrai la ioh ban sam sha ki paidbah.
Ka jingtrei ia ka Meghalaya State Zoo, Umtrew, Ri Bhoi ha ka jingmang pisa kaba 35 klur ka la iaid shakhmat bad la khmih lynti ban pyndep shen.
Khnang ban tyngkai, iada bad pyndonkam adkar ia ki spah mariang ha ka jylla, ka sorkar ka la pyntreikam ia bun tylli ki kyndon ain hapoh ka Meghalaya Forest Regulation, 1973.
31% na ki nongshong shnong ka jylla ki dei ki samla bad ban pynbiang ia ki jingdonkam bad jingangnud jong ki, ka sorkar jylla ka la mynjur ia ka Meghalaya Youth Policy ha u Nailur 2021.
Ka policy ka dei kaba la saindur ban iarap ia ki samla ba kin lah ban pynurlong ia ki jingthmu jong ki kynthup ha ka liang ka kam ialehkai.
Ngi donkam ki jaka ialehkai kiba paka ba kyntiew ia ki sap ialehkai jong ki.
Kumta ka jingtei ia ka P.
A.
Sangma Integrated Sports Complex ha Tura ka la iaid shaphrang bad ka jingtei ia ka Indoor Stadium ha 5th Ground ha JN Complex ha Polo Ground, Shillong kan sdang noh mynta ka snem.
Ka sorkar kan sdang ruh ia ka prokram kyntiew ia ki samla ha kaba 10000 ngut ki samla kin shah hikai ha ki sap treikam bad kyntiew ia ki sap ba ki don.
Ka jylla ka buh hakhmat eh ia ka thong ban kyntiew ia ka synshar khadar.
Ka sorkar jylla ka la pyntreikam ia ki skim ban pynsuk ha ka iatrei iaktah.
Ka jylla ka la shim khia ruh ban pynbeit bad weng ia kito ki jingeh kiba don ha ka jingpyntreikam ia ki kam pynroi.
Dang shen ka NITI Aayog ka la ai jingiaroh ia ka jylla ba ka dei kawei na ki jylla ka thain Shatei lam Mihngi kaba la leh bha ha kaba pynsuk ia ki jingiatreikam.
Ka sorkar Meghalaya ka angnud ban pynurlong ia ki thong jong ka roi ka par kumba la saindur da ka United Nation Sustainable Development Goals (SDG) Agenda 2030.
Ka jylla ka la sdang kiew ha ka liang ki kam pynroi jong ka kumba ka paw ha ka SDG India Index kaba la pynmih man ka snem da ka NITI Aayog.
Ka jylla ruh ka la sdang ban ai kyrdan ia ki District katkum ka jingpyntreikam ia ki kam pynroi bad ka pynkhreh ia ka District Level SDG Action Plan ban peit ia ki kam pynroi kiba don hakhmat bad ban pyllait ia ka phon pisa sha ki Deputy Commissioner ba kin nang pynkhlain ia ki kam pynroi ha ki distrik.
Ka Hynñiewtrep Achik National Movement (HANM) Jaintia Zone bad Federation of Khasi Jaintia & Garo People (FKJGP) Jaintia Zone kala ai jingmut iaka sorkar ban buh noh da ka recycle plant ban pynkylla spah iaki jaboh plastic ha rilum Jaintia HIlls.
Ka HANM bad ka FKJGP kila ong ia kane haka sngi ba ar hadien ba ka Jaintia Hills kala syrtap da ki ñiut plastic haki jaka ba paw khamtam haki jaka iew bad ki lynti syngkieng bad ki lum ki wah.
U working president HANM Jaintia Zone u Pynshngaiñ Papang; ula ong ba baroh ki nongshong shnong ki dei ban kiar iaka jingbret pathar iaki ñiut ki nier kat shaba lap ba shem namar ba ka ktah iaka sawdong sawkun ka mariang bad ka koit ka khiah u briew.
“Ngi la sakhi ruh ba wat ki huggies ne ki jingsop iaki khyllung khynnah la bret pathar sha ki lynti syngkieng bad ki um ki wah, kaba lah ban ktah iaka khuid ka suba ki um ki wah," la ong une u nongialam ka HANM.
Bun ki wah kim long shuh ban pyndonkam ha kane ka thain bad ka wah Umïurem kaba don ha Shangpung kala shah ktah naki jakhlia jakhlait ba pyntuid u briew, kumta kine ki ar seng kila kyntu ia u paidbah ban kiar na ka jingpynjaboh iaka wah bad ban pynneh iaka khuid ka suba.
U Organizing Secretary FKJGP West Jaintia Zone u Wompher Wann ula kyntu iaki nongniah kali bad ki paidbah ba kiar na ka jingbret pathar iaki jaboh plastic bad kiwei kiwei ki ñiut ki nier bad ban iakhun ban pynneh pynsah iaka khuid ka suba.
Haka sngi ba Ar 397 ngut ki briew kila iabit thymmai iaka jingpang khlam COVID-19, khlad iwei bad da kane ka jingdon jong ki briew kiba iap pang COVID-19 kala kynjoh sha 1499 ngut ha Jylla.
Ine iba khlad iwei I dei na East Khasi Hills District.
Katkum ka jingpyntip ka tnad ka Koit ka Khiah, 397 ngut ki briew kiba ïabit thymmai ïa kane ka jingpangkhlam bad kiba dang shitom ne ki active case ka long 2360 ngut hapoh ka Jylla.
Ki briew kiba iabit thymmai iaka jingpang khlam ki kynthup na East Khasi Hills 211, West Garo Hills 104, Ri Bhoi 20, South West Garo Hills 14, South West Khasi Hills 11, West Jaintia Hills 10, North Garo Hills 8, East Jaintia Hills 6, Eastern West Khasi Hills 5, South Garo Hills 4, West Khasi Hills 2 bad East Garo Hills 2.
Ki nongpang kiba la ioh pat iaka jingkoit ki don haduh 293 ngut.
Kine ki kynthup na East Khasi Hills 222, West Garo Hills 39, Ri Bhoi 6, West Jaintia Hills 5, East Jaintia Hills 5, South West Garo Hills  4, West Khasi Hills 3,  South Garo Hills 3, East Garo Hills 3, South West Khasi Hills 2 bad Eastern West Khasi Hills 1.
Ka jingdon jong ki briew bala ïabit ïa kane ka jingpang khlam ha Jylla baroh ka long 89161 ngut bad napdeng kine 85302 ngut kila ïoh ïa ka jingkoit bad 1499 ngut kiba ïap nalor ki briew ba dang shitom.
Ka East Khasi Hill ka dei kaba bun eh kiba iabit khlam COVID-19 bad ka don 1540 ngut kiba shitom ne active case bud sa ka West Garo Hills 390, Ri Bhoi 166, West Jaintia Hills 69, South West Garo Hills 33, East Jaintia Hills 32, Eastern West Khasi Hills 27, South West Khasi Hills 26, West Khasi Hills 25, North Garo Hills 24, South Garo Hills 17 bad East Garo Hills 11.
Ka ophis jong ka Deputy Commissioner, East Khasi Hills District kan sa pynlong ia ka Mega Camp hapoh ki polling station jong ka Mawsynram bad Sohiong Assembly Constituencies ha ka 28 bad 29 tarik Kyllalyngkot, 2022.
Ha kane ka camp kan don ka jingai tika Covid-19 na ka bynta ki paid nongshong shnong kiba la kot ia ka rta 15 snem shaneng ban registar kyrteng ia ki nongbylla ki bym pat don kyrteng ha ka thup kyrteng jong ka seng ki nongbylla lyngba ka e-Shram, ka jingpynrung kyrteng na ka bynta ka card Aaadhar bad ka jingpyniasoh ia ki Adhar card na ka bynta kiba bat ia ki Card Ration.
Kan don ruh ka jingai tika iada naka bynta ki nongtrei ba mih sha khmat (FLW), ki tymmen kiba 60 snem ka rta bad shaneng kiba don jingpang lypa bad kiba la pyndep 2 wat ia ka tika bad la kumno kumno 9 bnai naka Tarik ha ki shim ia ka tika ha ka sien ba ar.
Ha kaba iadei bad ka jingai tika Covid-19 hapoh kitei ki polling station la kyntu bad ai jingmut ia haroh ba kin shim khia halor kane ka bynta bad ban leit tika ialade ha kitei ki sngi kiba la kdew haneng, khamtam eh ba mynta, sa uwei u virus thymmai uba ka WHO ka la jer kyrteng kum U Omicron u la sdang ban ktah ia ka pyrthei hi baroh kawei.
Ban iada na une u Virus dei tang ka tika kaba lah ban iada ia ngi bad ka imlang ka sahlang ka jong ngi.
Da kaba ai tika wat lada ngi ioh ia kane ka jingpang ruh hynrei ka pyllait ia ngi na ka jingleit thiah ha ki hospital bad lait na ka jingiap.
La pynshlur ia ki paidbah jong ka Mawsynram bad Sohiong Assembly Constituencies ba kin leit ai ia ka tika ha ki jaka ba la pynbeit hapoh ki polling station jong ki ha ka 28 bad 29 tarik Kyllalyngkot 2022 bad ba kin ym pynlehnohei ia kane ka lad ka kabu kaba ka Sorkar ka ai na ka bynta ka bha ka miat jong baroh.
Haka sngi Nyngkong 305 ngut ki briew kila iabit thymmai iaka jingpang khlam COVID-19, khlad iwei bad da kane ka jingdon jong ki briew kiba iap pang COVID-19 kala kynjoh sha 1498 ngut ha Jylla.
Ine iba khlad iwei I dei na West Garo Hills District.
Katkum ka jingpyntip ka tnad ka Koit ka Khiah, 305 ngut ki briew kiba ïabit thymmai ïa kane ka jingpangkhlam bad kiba dang shitom ne ki active case ka long 2257 ngut hapoh ka Jylla.
Ki briew kiba iabit thymmai iaka jingpang khlam ki kynthup na East Khasi Hills 242, Ri Bhoi 18, West Garo Hills 16, West Jaintia Hills 8, East Jaintia Hills 5, North Garo Hills 5, South West Garo Hills 4, Eastern West Khasi hills 2, South Garo Hills 2, South West Khasi Hills 2 bad West Khasi Hills 1.
Ki nongpang kiba la ioh pat iaka jingkoit ki don haduh 168 ngut.
Kine ki kynthup na East Khasi Hills 127, Ri Bhoi 9, West Garo Hills 9, East Jaintia Hills 8, West Jaintia Hills 5, West Khasi Hills 3, South Garo Hills 4, North Garo Hills 1, South West Garo Hills 1 bad South West Khasi Hills 1.
Ka jingdon jong ki briew bala ïabit ïa kane ka jingpang khlam ha Jylla baroh ka long 88764 ngut bad napdeng kine 85009 ngut kila ïoh ïa ka jingkoit bad 1498 ngut kiba ïap nalor ki briew ba dang shitom.
Haka Sngi U Blei 318 ngut ki briew kila iabit thymmai iaka jingpang khlam COVID-19, khlad iwei bad da kane ka jingdon jong ki briew kiba iap pang COVID-19 kala kynjoh sha 1497 ngut ha Jylla.
Ine iba khlad iwei I dei na East Khasi Hills District.
Katkum ka jingpyntip ka tnad ka Koit ka Khiah, 318 ngut ki briew kiba ïabit thymmai ïa kane ka jingpangkhlam bad kiba dang shitom ne ki active case ka long 2121 ngut hapoh ka Jylla.
Ki briew kiba iabit thymmai iaka jingpang khlam ki kynthup na East Khasi Hills 201, West Garo Hills 70, Ri Bhoi 24, South West Garo Hills 8, West Jaintia Hills 6, Eastern West Khasi Hills 3, South West Khasi Hills 2, West Khasi Hills 2, East Jaintia Hills 1 bad South Garo Hills 1.
Ki nongpang kiba la ioh pat iaka jingkoit ki don haduh 198 ngut.
Kine ki kynthup na East Khasi Hills 140, West Garo Hills 28, West Jaintia Hills 8, Ri Bhoi 6, East Jaintia Hills 6, South West Garo Hills 3, West Khasi Hills 4, South West Khasi Hills 2 bad East Garo Hills 1 Ka jingdon jong ki briew bala ïabit ïa kane ka jingpang khlam ha Jylla baroh ka long 88459 ngut bad napdeng kine 84841 ngut kila ïoh ïa ka jingkoit bad 1497 ngut kiba ïap nalor ki briew ba dang shitom.
Ka Angel’s Garden Park Committee ha ryngkat ka GHM Guest House kaba don Jowai Intermediary Road ne ka surok ban kiar iaka sor Jowai kila pynlong iaka jingpynkhuid iaka surok bad ki rud jong ka wah Myntdu haka sngi Saitjain.
Ka jingthmu jong ka jingpynkhuid ka long ban pynneh pynsah ia ka khuid ka suba ha bynta jong kane ka jaka.
La iadonlang ki nongialam shnong ka Dorbar Shnong Caroline Colony Jowai, ka Environment Committee Dorbar Shnong Caroline Colony, ki Nongkitkam Ka Khoid Ya Ka Wah Myntdu bad ki nongshong shnong ka Caroline Colony.
Ka jingpynkhuid kala sdang naduh jingkieng Myntdu haduh Liar Watula (kyor) kaba hap hapoh u pud u sam ka Dorbar Shnong Caroline Colony.
Shuwa ban sdang ka jingpynkhuid kala don ka jingialang kaba lyngkot kaba pyniaid da u AT Gatphoh.
La ioh jingkren na u KL Pariat, President KYKWM,  Waheh Shnong Caroline Colony Embhahlang Lyngdoh bad u G Marshial Lamar.
Baroh ki nongkren kila kyntu ia uwei pa uwei u nongshong shnong ban iatreilang ban wanrah iaka khuid ka suba.
Ka jingialang kaba long ha Nongkhroh haka sngi Saitjain kala rai ban khang shisyndon iaka jaka bret ñiut ka Jowai Municipal Board (JMB) ha Thadmusem.
Ha kane ka jingialang la iadonlang ki nongialam shnong Nongkhroh, Larnai, Sohphoh, Thadmusem, ki dkhot ka HITO bad kiwei kiwei.
U paidbah nongshong shnong da kawei ka sur u la shim rai ban khang iaka jingbret ñiut ka JMB ha Thadmusem kaba don hajan ka shnong Sohphoh, West Jaintia Hills District.
U Chairman jong ki Saw Shnong u Ma Adrin Dkhar ula pynrem jur iaka Jowai Municipal Board bad ula kynnoh ba kane ka jingbret ñiut ka JMB ka dei ka jinglehbor bad ka jingiuhroit ia u paidbah ka thain.
U Ma Katbanbiang Lamare president Elaka Nartiang Welfare Organization ula dawa na ka sorkar bad u Ma Sniawbhalang Dhar uba long u MLA ka thain bad u Myntri Pynroi Sor ban pynkynriah noh ia kane ka jaka bret ñiut khnang ban wanrah iaka shongsuk shongsain haka thain baroh kawei bad ban lait na ka jingshah ktah ka mariang bad ki jingri jingdup.
Haka sngi Saitjain 406 ngut ki briew kila iabit thymmai iaka jingpang khlam COVID-19, khlad iwei bad da kane ka jingdon jong ki briew kiba iap pang COVID-19 kala kynjoh sha 1496 ngut ha Jylla.
Ine iba khlad iwei I dei na East Khasi Hills District.
Katkum ka jingpyntip ka tnad ka Koit ka Khiah, 406 kiba iabit thymmai ïa kane ka jingpangkhlam bad kiba dang shitom ne ki active case ka long 2002 ngut hapoh ka Jylla.
Ki briew kiba iabit thymmai iaka jingpang khlam ki kynthup na East Khasi Hills 304, West Garo Hills 56, Ri Bhoi 16, West Jaintia Hills 14, West Khasi Hills 6, East Jaintia Hills 3, Eastern West Khasi Hills 3, South Garo Hills 2, North Garo Hills 1 bad South West Khasi Hills 1.
Ki nongpang kiba la ioh pat iaka jingkoit ki don haduh 185 ngut.
Kine ki kynthup na East Khasi Hills 143, West Garo Hills 22, Ri Bhoi 14, Eastern West Khasi Hills 4, South West Khasi Hills 1 bad West Khasi Hills 1.
Ka jingdon jong ki briew bala ïabit ïa kane ka jingpang khlam ha Jylla baroh ka long 88141 ngut bad napdeng kine 84643 ngut kila ïoh ïa ka jingkoit bad 1496 ngut kiba ïap nalor ki briew ba dang shitom.
COVID-19 DISTRICT WISE STATUS, MEGHALAYA.
Ka jingkynniuh ka jingkieng Umpasu kaba don haka shnong Sunapyrdi, hajan Sunapur, East Jaintia Hills District kala nangjur katba nangmih ki sngi bad kane kalah ban pynthud iaka iaid ka ieng ki kali haka surok bah National Highway 6, kaba pyniasoh iaka bun tylli ki jylla.
U syllad.
com uba la hiar sha kane ka thain ula ioh ban iakren bad u Superintendent of Police East Jaintia Hills Jagpal Singh uba la hiar jurip ia ka jinglong jingman katei ka jingkieng ha Umpasu haka sngi Palei.
Ula ong ba ka jingwan jurip jong u ka long ban wad ki lad ban weng iaki jingeh shipor ban suk ki kali rit ban iaid namar ka jingshna iaka jingkieng kan shimpor haduh kumba 30 sngi eiei.
Haba kylli, ula ong ka jingkieng nar kaba rim kaba don ha syndah kane ka jingkieng ruh lah ban pyniaid iaki kali rit shipor.
Kumban shu kynmaw, u Deputy Chief Minister ba dei khmih iaka PWD (Roads) Bah Prestone Tynsong ula dep bthah iaka National Highway Authority of India (NHAI) ban maramot noh ia kane ka jingkieng haka jingialang ka NHAI bad PWD kaba long haka 5 tarik Kyllalyngkot.
Kane ka jingkieng kaba jrong kumba 100 metre la tei da ka BRO ban pyniasoh ia ka jylla bad iaka Assam (Lower Assam), Mizoram, Tripura bad Manipur.
Ha ka snem 1952, nga dang shong class 9 bad nga shongkul ha Welsh Mission Girls High School ne Skul Kynthei bad nga kynmaw kyndiang ba nga soi kyrteng kum iwei na ki volunteer ha ka jingїakhih pyrshah ia ka jingthung dkhot ne MDC shu sieh ha ka United Khasi bad Jaiῆtia Hills Autonomous District Council.
Kumta ha kane ka jingrakhe ia ka jingdap San Phew snem ka Jylla, ngi dei ruh ban kynmaw ia ki jingjia, kiba їalam sha ka jingїaleh Hill State.
Ha ka snem 1923, la thaw ia ka Khasi National Dorbar bad ka dei ka khep history kaba kyrpang ha kaba ka jingangnud ban synshar hi da lade їalade ka la sdang ban pun bad kyan jur.
Hadien ba ka Ri India ka la їoh jinglaitluid ha ka 15 tarik August 1947, ka jaidbynriew Hynῆiewtrep ka їatyngkhuh bad ar tylli ki jingkylli; kawei, ban laitluid syndon na ka jingsynshar jong ki bor nongwei bad ar, ban їasnoh bad ka Ri India.
Ka mat kaba nyngkong, kata ban laitluid shi syndon, ka long kaba jwat ia ki Hima bad ka Ri Khasi kaba rit.
Kumta ngi jied ban їasoh bad ka Ri India, bad ki Syiem jong ki Hima Khasi ki la їasoi ia ka Instrument of Accession.
Ngi tip ruh  ba dei ha ka snem 1949 ba la thaw ia ka Dorbar shna Riti ne kata ka Khasi States Constitution Making Dorbar bad ha kane ka Dorbar la їatai-їathir nia halor ka lawei jong ka Ri Khasi.
Ha ka snem 1952, la pynlong ia ka United Khasi bad Jaiῆtia Hills Autonomous District Council, katkum ki kyndon jong ka Sixth Schedule jong ka Riti Synshar ka Ri India.
Ka jingthung ia u dkhot lane ka jingsieh ia u MDC u bym dei Khasi, ha District Council da ka Sorkar Assam, ka la pynbitar ia ki khasi bad la khie puk ka jingїakhih paidbah ban pyrshah jur ia kane ka jingleh jong ka Sorkar Assam.
Їa kane ka jingїakhih paidbah la lam khmat da I Bah Hoover Hynῆiewta, Bah Molen Swer bad kiwei kiwei.
Bad ka їing jong i bah Molen Swer hi ruh kaba ha Mawkhar ka dei ka їing seng na ka bynta kine ki kam ba ki їathmu.
Ha ka step jong ka 27 June 1952, la pynlong ia ka jingїalang paidbah ha ka hall jong ka Khasi National Dorbar ha Mawkhar.
Ha kane ka step, ka hall ka la khapniah bad shlei da ki paidbah ba bun kiba la wan na kylleng ban їashim bynta ha kata ka jingїakhih paidbah pyrshah ia ka jingthung ia u MDC shu sieh.
Ha kane ka step ruh don shibun bah ki samla pule kiba kum ma nga, kiba la soi kyrteng ban long ki volunteer bad nga kynmaw ia ki parlok samla na Riatsamthiah kiba la їasoi kyrteng ryngkat bad nga, kum I Meera Malngiang bad kiwei kiwei.
Kiwei pat ki nongїalam kiba ha khmat eh, kiba nga kynmaw kiba don ha kata ka jingїakhih paidbah ki long; i Kong Lina Adel Laloo bad kong Enit kiba na Mission Compound, Kong Moreen Lyngdoh, Plain R Mawthoh, L.
Gilbert Shullai, Stephen Lyngdoh, Markan Lyndem, Dr John Victor Diengdoh, Hamlet Bareh, Stetnel Shylla, Wattis War bad kiwei.
Ka jingїaid paidbah ka la sdang na ka hall jong ka Khasi National Dorbar sha Motphran ha kaba ka bor District ka la pyni bor bad khanglad ia ki paidbah ban їakhih, bad u Mr Perry uba long ha kato ka por u Deputy Commissioner, u la hukum ban khang ia ki paidbah ban pynlong ia ka jingїakhih pyrshah.
Hynrei ki paidbah ki la pyneh hi triang bad ka bor District ka la hukum ban bom, ban tied bad ban siat tdem pynsat khmat sha ki paidbah.
Kumta bun ki paidbah ki la mynsaw jur ha ka jingshah bom pulit bad sat ki khmat ha ka jingsiat tear gas.
Nga kynmaw ba ka surok Mawkhar lynter haduh ka ophis jong ka Dorbar Syiem Hima Mylliem ka la lynguh hi pum da ka tdem tear gas.
Hynrei ha kajuh ka por pat, ki longїing kiba shong їing harud jong ka Mawkhar Main Road, ki wanrah la ki borti bad ki um ban ai sha ki volunteer/paidbah ban sait ia ki khmat ban lait na ka jingsat tyrha tear gas.
Ma nga bad i Mera, ngi la їoh jingїarap na ka їing jong I Kong Lin Jyrwa (Oasis).
Hapdeng ka jingїasiat tdem pynsat khmat bad jingbom lathi, ki pulit pat ki la nang kem ia I bah Hoover Hynῆiewta bad ia kiwei, hynrei mar mar kumta hi noh, I bah Plain R Mawthoh bad bah Stephen Lyngdoh ki la shimti wut wut kum ki nongїalam bad ki la їalam ia u paidbah sha thanat ban dawa na ki bor District ban pynlait noh shi syndon ia I Bah Hoover.
Ka jingїakhih paidbah kaba la jia ha ka 27 tarik u June 1952 ka la pruid lynti shisha ia ki jingїakhih kiba bud, kiba їalam sha ka jingїakhih ban їoh la ka jong ka Jylla.
Tang ha ka snem kaba bud, ha ka 29 tarik u December 1953, ka Sorkar India ka la shim ia ka rai bad thaw ia ka States Re Organization Committee.
Namarkata ka daw, ym lah ban len ba ka jingїaleh ban їoh la ka jong ka Jylla ka la sdang ban rhem naduh ka snem 1952.
Ha ka snem 1954, ka States Re Organization Committee, ka la wan jngoh ia ka Khasi bad Jaiῆtia Hills ban wad bniah bad sngewthuh ia ki jingїakhih bad jingangnud jong ki trai ri trai muluk, kiba kwah ban їoh noh la ka jong ka Jylla ban synshar hi da lade їalade.
Kumta ka Khasi National Dorbar ka la aiti ia ka dorkhas ban dawa ia la ka jong ka Jylla ha ka States Re Organization Committee ha ka 1 tarik u April 1954.
Naduh ka snem 1954 ter ter, ki la don shibun ki jingjia, ki jingїaleh bad jingїakhih paidbah na ka bynta ban їoh ia ka Jylla kaba pura.
Khadduh khadwai, ha ka snem 1971 ka Їing Dorbar Thaw aiῆ ka Ri India ka la pdiang bad mynjur ia ka aiῆ, ka North Eastern Areas (Re organization Act) 1971 bad lyngba kane ka aiῆ la pynbna bad pynlong ia ka Jylla Meghalaya kum ka Jylla ba pura ha ka 21 u January 1972.
Filtina Lyndem Senior Citizen.
Ralanda, Lumbasuk, Lawjynriew.
Ka Meghalaya Police Service jong u snem 2004 kila pynmih da ka sur jingrwai ban kynmaw burom iaki para pulit kiba la pha iaka jingim haka por ba pyndep iaka kamram ba kynthup ia (L) Raymond Phillip Diengdoh, MPS Ashok Chakra (Posthumous) bad baroh ki pulit kiba len ialade iaka jingim ban iakhun iaki kam sniew.
Katkum u kyrwoh u Bah Lakador Syiem Lakador Syiem, MPS, Commandant, 6 th Battalion Meghalaya Police, Umran uba la pynbit pynbiang iaka kane ka sur jingrwai bad ka video ula ong ba naduh ba la ioh iaka Jylla ba pura ki don haduh 127 ngut ki pulit kiba la duh iaki mynsiem haka por iakhun iaki kaikhlaw ne lehnoh ha Jylla.
“Ngi siew kylliang iaki da ka burom bad ka jingsngewnguh kaba khraw ban khublei kyrpang ia ki ryngkat ka nguh ka dem na ka bynta ka jingaiti kaba khraw tam kaba ki la phah ia la ka jingim ban pynbiang bad ia da ia la ka Ri," ong u kyrwoh na u Bah Lakador.
Ula ong shuh shuh ba ka jingkhublei ba kyrpang ka leit sha ka Kong Idashisha Nongrang, IPS, Special Director General of Police, kaba la ju kyrshan barabor met bad mynsiem na ka por sha ka por ia kane ka Community Policy Programme jong ngi kumjuh ruh ia ki Pulit jong ngi baroh.
Ia kane ka video kaba la pyllait paidbah ha YouTube la pyllait da ka Kong RM.
Kurbah, IAS Deputy Commissioner, Ri Bhoi District haka sngi Thohdieng ha District Library Nongpoh haka jingrakhe iaka jingioh jylla ba pura ka Jylla Meghalaya.
U MDC ka Barato Mukroh u Ma Aiborlang Shadap ula pynioh da ka ïing dorbar iaka Seiñraij Barato lyngba ka skim SAG 2019-20 jong ka sorkar pdeng Ia kane ka iing la tei haka jinglut kaba T.
14 lak.
La plie paidbah ia kane ka iing da u MDC ka Saphai u Ma Habahun Dkhar kum u kongsan haka jingiadonlang u MDC Barato Mukroh haka 19 tarik une u bnai haka jingialang ba pyniaid iaka jingialang da L Shadap Chairman ka Seinraij Barato bad jingkren pdiang da u Secretary ka Seinraij Salaimiki Dkhar.
Ka Seinraij ka ai khublei ia u MDC ka thain uba la iarap iaka Seiñraij ban pynioh ia kane ka iing.
U Ma Habahun haba kren ula kyntu iaka Seinraij Barato ban pyndonkam hok iaka kane ka iing khnang ban myntoi ki khun jong ka Seinraij.
Kiwei kiwei kiba kren ia u Ma Aibor, Ex Chairman Shnong Barato, Waheh Chnong Barato bad kiwei kiwei.
O R Shallam January 20, 2022 Ka State ka jong ngi da kaba sngew burom iaka Sorkar India haka por jong ka Mrs.
Indira Gandhi, ka Prime Minister haka 21-01-1972.
Ki nongialam ka State ka jong ngi naduh U Captain William Son Sangma, B.
B Lyngdoh, Hoping Stone Lyngdoh, H.
E Pohshna, Humphrey Hadem, Edwin Son Bareh, D.
D Pugh, Habarsing, PR Kyndiah, Radhonsing Berry Lyngdoh, PG Marbaniang, GG Swell, Narayan Majaw, SK Shilla, PA Sangma, Stanley Nicholas Roy bad kiwei kiwei de kiba ngam lah ban jer jut.
Ki la buh ka nongrim kaba skhem ia kane ka state ka jong ngi naduh ka pule ka puthi, pynneh pynsah iaki khlaw ki btab ka mei mariang, ka bording sha baroh ki jaka, ki lynti ki syngkein, kin ri mrad bad ki dohkha, ki mar poh khyndew, ki ieng sorkar ha man la ki District, ki Iew haka rukom kaba thymmai, ki jaka jngoh kai pyrthei, pynnneh pynsah iaka Dustur ka Riti, ithuh ia ki major Festival kum ki State Festival, ka lad pynioh kam ia ki lai tylli ki tribe (Khasi ,Jaintia bad Garo).
Tangba kawei kaba ngi lah ban kdew hangne imat ba la kmen palat ba ngi la ioh iaka State pura ngi klet noh U PUD U SAM (Boundary) jong ka State jong ngi.
Na ki daw kiba ym tikna u pud u sam ioh lad ka Assam ban kyntur sha kiba bun ki jaka khap pud.
Kane ka kah dum iaka state bad ka jaitbynriew bad shi troh.
Ki Nongialam ba kha kyrpang ki wan ki leit, ki wan rah ka roi ka par ngi dap daka jingsngew burom ia ki.
Hynrei katba nang iaid ka por ki jing dawa ki bun ha ki paitbah nongshong shnong.
Ki khraw pyrkhat kiba paw tang ha ki khyndiat por U Prof.
B Pakem, Thranghok Rngad, Dr.
Donkupar Roy, EK Mawlong, Dr.
F.
Khonglam, S.
K Sun, Albin Lamare, Junden Pohrmen bad u Misalan Suchiang bad kiwei kiwei de kine kiba bam kwai ha dwar u Blei.
Kiba dang don haduh mynta kum SC Marak, Prof RC Laloo, SK Khongwir, Kong.
Roshan Warjri kine ruh ki la leh shibun haka roi ka par ym tang iaka Constituency ne ka District lajong iaka state hi baroh kawei.
Mynta pat ha kine ki khyndiat snem ka mut ban kdew hangne naduh u 2008 ter ter la kha da ki Business Politician ki don na pdeng ki Nongmihkhmat mynta kiba shah jied da kaba shu thied iaki paitbah daka spah kaba ki don.
Kum ki Nong Meghalaya kiba don ka jingiatiplem, buh da u dak jingkylli? Ia nga bad ia phi shaei ngi la tap noh da kane rong shah thied ia baroh kito ki jingbhabriew ka state ka jong ngi, ym dei tang kata la mih ki jingkwah rhah napdeng ki riew rangbah kiba mih pyrthei ban kdew kti iaka Government ia kane katai kiba ym biang ha kane ka sorkar ba mynta ba la tap daka jingbymhun ha ngi ki nong shong shnong, kum kita don kiuba la ioh kam kum ki Adviser jong U CM, hato ha kane ka sorkar MDA katno ngut ki Adviser u CM ba mynta u don, imat ba la bun palat kaba ai jingmut ia u, poi sha ka jingbym hun shuh u paitbah.
Kine kiba la ioh Tulop bad shuki bad kamra ha Secretariat kila biang ki la jah na ki daily newspaper.
Nga kylli mynta hangne imat une u CM jong ngi mynta u la klet iaka Jaintia Hills District (East & West) namar bay m don Adviser ia U na kine ki District baroh ar tylli.
Lada shim hka liang ka roi ka par, ka Iew Iawmusiang, Ki Lynti ki Syngkein shu repair tang dep, ka umbam umdih ruh kam biang, ka pule ka dangle ka la hiar, ki Infrastructure katkum ka por ba mynta, lada phai khmat sha ka Health Centre ha East Jaintia ym don eiei bad ka West Jaintia ruh kam pat don ki Infrastructure haka Health Centre, ki Law Kyntang naka liang ka sorkar ka khlem leh eiei bad ka rep ka riang ruh ym biang, ka Tourism Potential kaba boon kyrhai ha kine ki District hynrei ka sorkar kaba mynta ka khaprib ka kyllut ia kane ka spah kaba kane ka District ka don.
Lyngba kane ka jingthoh jong nga, ka reservation policy jong ka Government mynta ba ka la dap 50 snem la dei ka por ban pynkylla iaka sha ka Open Competition baroh 80%, ki Tribe kiba don Khasi, Jainti bad Garo, ka jingkylli mynta ka mih kumno ka Reservation halor ka Reservation? Lada  kane ka sorkar ba mynta kan nym pyrkhat kloi ia kane ngi poi sha ka lehraiñ.
Hato u dewiong uba baroh ngi la iatip la khang ban tih (Blanket band) bad ban shalan, kane ka MDA Government ka leh aiu ia kata ka jingkwah ka bor kaba halor “Mining Policy" kumba ai statement U Deputy CM u ong ba kiba ki leh ia kane ka kam ia die ia thied dewiong daka jingtip ka BOR ba khang ia kane ka jingkhaii mar poh khyndew, haba kumta naka bynta uba bun ba lang ngi kwah ban tip haduh katno ka Revenue Collection kane ka MDA Government na u Dewiong, Mawshun bad kiwei de ki mar naduh u April 2018 haduh mynta ka sngi bad kumno ka share ki District Council kiba don hapoh jylla.
Lada ka sorkar ka leh hok leh khuid ka dei ban pynmih madan lym kumta ka CBI inquiry la don kam ha kane ka Rukom iaid ki Loaded Truck haka por mied.
Ki Check gate kila mih kylleng ki jaka haka National Highway bad police bad District Council ia khrong pisa la i kulmar ia kiba pli ki Driver.
Ka la dei ka pork o ki Para Nong Shong Shnong ka Meghalaya khamtam ha Khasi Jaintia ban sei madan da ki Leader bad iada iaka Hok ka jaitbynriew, ym dei shuh da ki Business Politician kiba kjit iaka snam ka jaitbynriew lyngba ka pisa ba ki thied ia ki VOTE.
Lada ngi bakla biang kum ha u 2018 ter ter kane ka State jong ngi kan da KYLLA DUR.
Haka sngi Palei 329 ngut ki briew kila iabit thymmai iaka jingpang khlam COVID-19, khlad 2 ngut bad da kane ka jingdon jong ki briew kiba iap pang COVID-19 kala kynjoh sha 1494 ngut ha Jylla.
Kine kiba khlad 2 ngut ki dei na East Khasi Hills bad Eastern West Khasi Hills District.
Katkum ka jingpyntip ka tnad ka Koit ka Khiah, kiba dang shitom ne ki active case ka long 1629 ngut hapoh ka Jylla.
Kiba ioh pat iaka jingkoit ki don 142 ngut.
Kine harum ki dei ki jong ki briew kiba ibit iaka jingpang khlam, kiba koit nalor kiba iap ha jylla baroh kawei:.
U District Sports Officer, West Jaintia Hills District U Ma Khroobok Passah ula wer ia baroh ki khynnah ialehkai kiba shah jied haka M/s Primo/Super sports for Sports testing of Athletes and Sports Talent identification ban wan sha ka ophis jong u haka por longtrei.
Kine ki khynnah kiba shah jied ki dei haka 6-18 snem ka rta bad ki dei naka Laskein Block, Thadlaskein bad ka sor Jowai.
Kumban shu pynkynmaw ba kine ki khynnah ki dei kaiba shah jied haka jingjurip khynnah ialehkai ka M/s Primo/Super sports ha u snem 2017 bad 2018.
U DSO ula ong ba ki khynnah kiba sah sha ki shnong ba jngai na Jowai ki lah ban phone ha kine ki number: 9774407962/ 9402198353/ 8794614045.
Kine harum kidei ki kyrteng jong ki khynnah kiba shah jied :.
Ka bor synshar district West Jaintia Hills kala khot iakren iaka All Jaintia Tourist Commercial Vehicle Association (AJTCVA), Jaintia Students’ Movement (JSM) bad ka NHAI halor ka bai toll gate ha Pasyih Ialong, hynrei kane ka jingialang kam shym la poi shaei shaei haka sngi Balang.
Kane ka jingialang ka dei halor ban pyllait iaki kali ban siew bai toll gate, kaba hadien bala pyntreikam iaka FASTag baroh ki kali ki hap ban siew naka T.
30 sha ka T.
60 kum ka kunai ia ki kali bym don FASTag.
Kane kala wanrah ka jingpyrshah kaba jur na kaliang ki nongniah kali kamai ba ktah iaka jinglut jingsep jongki bad ka NHAI ruh ka pyneh triang namar ba ka duhnong namar ka jingbymsiew ki kali iaka bai toll gate.
U Ribok Biam, president JSM Western Region bad u Paila Lyngkot president AJTCVA hadien ka jingialang kila ong baka jingialang kam shym la poi sha ei sha ei bad kila ong ia baroh ki kali kamai kumjuh ki kali shimet kim dei ban siew bai toll gate tad haduh bala pynbeit ia kane ka kam.
Ka JSM bad AJTCVA kila buh jingkylli ruh ba sha kiwei ki jaka la don ka jingpynjynsur halor ka jingsiew bai toll gate iaki trai shnong, katba ha West Jaintia Hills ka NHAI kala lum khajna salonsar ia baroh khlem don jingmap.
Uwei u samla ba kyrteng u Nipynthngen Wann 23 snem ka rta, khun jong ka kong Hunlang Wann bad u Milson Suiam ba shong ba sah ha Mowtyrshiah B, West Jaintia Hills District ula jah na ïing.
Kiba haiing kila iathuh ba u Nipynthngen u don ka jingshitom haka bor pyrkhat.
Ula jah na ïing naduh ka 17 tarik Kyllalyngkot bad u khlem wan phai iing shuh.
Kiba haiing kila kyrpad ia kino kino kiba iohi ia u ban kin sngewbha ban phone ha une u number 7005184581.
Ka drama iehnoh kam haka synjuk ialehkai haka jylla, kata haka Meghalaya State Olympic Association (MSOA), kala bteng biang mynta ka sngi, hadien ba u bah Robert G Lyngdoh ula rai ban iehnoh iaka kam kaba u bat kum u Adviser jong ka MSOA.
U Bah Robert ula phah iakam shithi iehnoh kam jong u sha u President bad kumjuh sha u working President jong ka MSOA, ba ma u ruh u la rai ban iehnoh iaka kam kum u nongaibuit ne u adviser  MSOA.
U Bah Robert katkum ka shithi kaba ula phah ula thoh shai kdar ba um lah satia ban peit ne ba un shu sngap ia kaei kaba la dep ban jia ia u General Secretary MSOA Chiranjib Choudhury, kaba na ka jingmushlia da ki sengbhalang, ka pynlong ia u Chiranjib Choudhury ha ka janmiet ka sngi Thohdieng ka taiew bala dep ba un hap ban ieh noh ia kane ka kam.
Ha ka shithi kaba u Bah Robert ula pynpaw shai kdar ka daw kaba la pynlong ia u general secretary barim ka MSOA  ba un hap ba un ieh noh ia kane ka kam ka long da shisha ka jingjia ka bym pynsngewtynnad, katno tam lei lei, haba kala don wat ka jingwan ban mushlia da ki seng bhalang jong ka jylla, kaba pynlong ia u pud ba un hap ban ieh noh ia kane ka kam.
Hadien ka jingiehnoh kam Chiranjib Choudhury, haka sngi kaba bud ka executive committee jong ka MSOA, kaba la shong kyrkieh, ka la jied noh ia uwei naki Jt.
Secretary, Kata ia u Bah Finely L Pariat kumu General Secretry uba thymmai jong ka MSOA.
U Bah RG Lyngdoh bad u Chiranjib Choudhury, ki bat iaka kam kum President bad Secretary jong ka Meghalaya Table Tennis Association (MTTA).
Ban sah jingkynmaw iaka jingdap 50 snem ka jingioh jylla ba pura ka Jylla Meghalaya, ka Dorbar Shnong Moolamylliang lyngba u Waheh Shnong Apmon Pachiang, ka la ai sngewbha da ka dur kaba pyni ia u shap (Logo) jingdap 50 snem ka jylla.
Kane ka dur la pyni paitbah ruh  iaka ha kane ka Christmas kaba la dep haka shnong Moolamylliang.
La aiti iaka dur sha ka DC ophis Khliehriat lyngba u Bah SS Syiemlieh, MCS I/C Deputy Commissioner, East Jaintia Hills District.
Ia kane ka Map, la khap bad pynwan dur tang da ki dieng Fucus bad Melaleuca bracteata ba la thung kyrpang hapoh ka shnong.
Haka sngi Balang 268 ngut ki briew kila iabit thymmai iaka jingpang khlam COVID-19 bad da kane ka jingdon ki briew ba shitom ne active case baroh kalong 1444 ngut ha Jylla.
Katkum ka jingpyntip ka tnad ka Koit ka Khiah, 268 ngut ki briew kiba ïabit thymmai ïa kane ka jingpangkhlam, kiba ioh pat iaka jingkoit ki don 142 ngut.
Ki briew kiba iabit thymmai iaka jingpang khlam ki kynthup na East Khasi Hills 164, West Garo Hills 50, Ri Bhoi 17, West Jaintia Hills 11, South Garo Hills 7, North Garo Hills 5, West Khasi Hills 4, East Garo Hills 4, South West Garo Hills 3, South West Khasi Hills 2 bad East Jaintia Hills 1.
Ki nongpang kiba la ioh pat iaka jingkoit ki don 142 ngut.
Kine ki kynthup na East Khasi Hills 123, Ri Bhoi 6, West Garo Hills 7, West Jaintia Hills 2, East Jaintia Hills 2, East Garo Hills 1 bad South Garo Hills 1.
Ka Meghalaya State Olympic Association (MSOA) ka angnud ban pynlong iaka NE Olympic Games 2022 ha u bnai Risaw lada jem ka jingwan lyngshop ka khlam COVID-19.
Halor kane ki nongialam ka MSOA kiba kynthup ia u Bah John F Kharshiing, Working President, Bah Finely Pariat, General Secretary, Bah Ksan Warjri, Treasurer bad Bah Sabastian Swett, Vice President kila wan ban iakynduh ia u Myntri Rangbah ka Jylla Conrad K Sangma haka sngi ba ar ban pan jingkyrshan ban pynlong ia ka 2nd edition jong ka NE Olympic Games 2022 ha u bnai Risaw (October) 2022 bad kiwei kiwei ki kam sports lada jem ka lyer Covid19.
