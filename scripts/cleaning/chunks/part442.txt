Shillong:Ka Director ka ka tnad ka koit ka khiah ka jylla ka la pynshai mynhynnin ka sngi ba ki dawai kiba la bret sha marten dang shen, ki dei kiba la kut por.
Ha ka kyrwoh ba la pynshai halor kane mynta ka sngi, ka tnad ka koit ka khiah ka la ong ba ki dawai ba la bret ha marten ha ka 29 tarik Jylliew 2023, ki dei kiba la dawa ki District bad ki jaka sumar bapher bapher ha ka jylla.
Ia kine ki dawai la thied bad la sam sha ki jaka sumar bapher bapher ha ka jylla, bad la buh ia kine ki dawai ha Central Medical Store ban phah wut wut haba don kano kano ka jingdonkam kyrkieh.
Hynrei namar ba wan syllad u Covid-19, kine ki dawa kila sahkut noh ha Central Medical Store namar ba kam don kano kano ka jingdawa kyrkieh bad ki dawai kila kylla kut por noh na ka jingneh slem ka khlam Covid-19.
Ka tnad ka koit ka khiah ka la kam ruh ba la hap ban bret noh ia kine ki dawai namar ba la shlei ka jaka buh dawai khnang ban ioh ban buh pat da kiwei ki dawai ba wanrah thymmai.
Halor kane, uba peit u Pharmacist ka Central Medical Store ula pyntip sha ka Director ban bret noh ia kine ki dawai ba la kut por bad ka tnad ka koit ka khiah ka la phah ban bret noh ia kine ki dawai.
Lah ban kdew ba kumba 3 trok ki dawai la bret ha Marten ha kane ka taiew ba la dep kaba la wanrah ka jingpeitkhmat jong ki paidbah ia ka jingtreikam ka tnad ka koit ka khiah ka jylla.
Ha ka step kaba bud kaba dei artat ka sngi saitjain, u Hep u la leit sha iing ka Lydia da ka rukom pyrkhat ban shimti noh ia ka.
Shuwa ban mih na iing, u la ong lypa ha la ka kmie“Mei shibit tharai ngan sahmiet sha iing ka Lydia namar ba ki phah iarap kam ia nga.
" U ap artat kumno ba la Kmie kan jubab.
“Kam aiu mo khun lashai sngi Sunday phin jah iing? La buh jingkylli ka kmie.
U Hep u la kylla ktien noh bad ong“To kata sa peit shibit…"Kumta hi khlem kren shai u la leit la ka lynti.
Haba u poi ha iing ka Lydia, marsien rung u la doh shuwa ia ka.
“Kumno ieid phi sngew?" U la kylli.
“Ni jingsngew bang ngai.
" La ong ka Lydia“Doh sa phi kein…" La pan sa u Hep.
Ka Lydia ka la doh ia u na ki arliang ngab; hynrei um hun tang kumta, u la bthah ia ka“Na shyntur kein ieid doh ia nga.
" U rkhie artat.
Ka Lydia ka la leh kumta ban pynhun la u baieid.
Kumta hi ngai ki ia leh ieid bad ki ia batskhem triang iwei ia iwei pat.
“Lah biang Hep, kein shuwa.
" La ong ka Lydia“Balei?" La kylli u Hep“Ym long kumta te…" La ong ka Lydia.
U Hep mynta u sngewthuh ba ka Lydia ka la sngewpher ia kaei kaba la paw ha ka met jong u, namar ki la ia pyndait marsyndah.
U Hep ruh u la kohnguh bad ki la ia shong thait noh shuwa.
“Shong Hep, nga synei ia phi namar nga sngewthuh phi la ieid shisha ia nga…" La kren pynkmen ka Lydia“Hooid Lydia nga la kloi ban aiti ia lade ha phi…" La ong sa u Hep.
U Hep u thain la ka kti ka mon ha ka met jong ka.
“Lydia phi dei shisha ka Syiem ha ka mynsiem jong nga" la pynpaw u HepKa Lydia ka rkhie bad tan na ka tmoh jong u bad ka doh na ka ngab jong u.
“Hep phi ruh phi dei u Syiem ha ka mynsiem jong nga.
Phi tip naduh ba nga pdiang ia phi katno nga kmen ka mynsiem.
Haba phim don ha syndah nga sngew kumba nga don ha ri khlaw marwei.
Shisha nga la ieid ia phi da ka jingieid ba janai…" la pynpaw sa ka Lydia.
U Hep mynta u la nang sngew skhem bad sngew trai ia ka.
Trait u tan ia ka bad kdup khop ha ka shadem.
Katba u dang pynjar jar ia lade.
Ka jingkhluit ka met ka la nang kiew baroh arngut kim sngew lah shah shuh.
Ka Lydia ruh ka thain pynskhem triang la ki kti ha ka met jong u.
Ka pyrthei ha kata ka por ha ka jingim jong ka la long kaba ki phylla sat tang ha ki hi arngut.
“Hep ngan aiti noh ia lade ha phi…" la sawa ka sur na ka shyntur ka Lydia.
“Shisha Lydia ngan shimti noh ia phi… Wat tieng namar nga la ieid ia phi da ka jingieid ba janai.
" ong sa u Hep.
Kumta hi ka Lydia namar ba ka dang sngewthuh briew bha.
“Ap Hep ngan leit khang shuwa ka iing.
" ka la ong bad ieng nangta.
Kumta hi ka tan ia u Hep sha kamra thiah lajong bad u Hep ruh kum u si samkhmut u la bud thiaw shata.
“Hangne phin shem ia ka bneng Hep, kaba baroh ka mynsiem ha pyrthei ka beh ban mad" la ong ka LydiaU Hep u tan ia ka bad u pynthiah, kumjuh ka Lydia ka la shah mon sngewbha ki la law markylliang ia ki jain ki nep.
“Ani Hep kumne mo…" la ong ka Lydia“Phi ruh kumto mo.
" la ong sa u Hep.
Kumta hi ki ia jngi ha ka thwei ba jylliew tam jong ka jingieid tang arngut hi.
Marsien dep ka kam, joit baroh arngut ki ia ieng nangta bad da kawei ka jingmut ki iakut ba dei ban iathuh noh ha la iing.
“Lydia nga te shibit noh hi ngan iathuh noh ha iing, namar ngam kwah shuh ban shong marwei.
Lada nga lah iathuh suk ne ym suk ruh, tikna ngan wan sah noh shane" la ong u Hep“Phi ong kumta te nga ruh ngan leh noh kum phi hi.
Nga la kloi ruh ban mih wat na iing lada kim suk kim sain ia phi.
Tangba nga ngeit beit hi na ka dak ka shin na ha iing ki sngewbha beit, wat tieng ym lei lei Hep" la pynpaw sa ka Lydia.
Shillong:U Kyrtong ka HSPDP na Mawkynrew Constituency, u Bah Martle Mukhim, ula ong ba u don ha ka rta kaba la ih bha ban don ha ka kam ban shakri ïa ka ri bad jaitbynriew.
“Mano ba ong ba nga lah noh ka met, ïa nga la dep ban bishar bniah ym tang da 5 ne 6 ngut ki briew, hynrei da ki hajar ngut ki briew ha kylleng ki jaka jong ka constituency bad hadien ba ki la thew la woh ïa baroh ki nongïalam kiba don hapoh, ki shem ba nga dei uba biang tam na ka bynta kane ka ilekshon," ong u Bah Martle Mukhim bad ka bynrap ba u don ka jingkyrmen kaba skhem ba yn jop ïa ka ilekshon MLA namar ba u ïeng beit ha la ka nongrim.
Ula ong ki don bun bah ki mat kiba kongsan ba un leh ynda u jop ïa ka ilekshon, hynrei ym lah ban ñiew shuh ïa kitei ki mat namar ba ka la hiar dor than ka saiñdur saiñdar ha ka jylla khamtam ha ka synshar ka khaddar.
“Ka rukom treikam une u MLA ba mynta ka Mawkynrew ka long kaba mar khongpong ïa kaei kaba dei ban leh, namar ha ka jaka ban ong 1 u ong 2 bad ha ka jaka ban ong 5 u ong 10, kumta ki paidbah ki dei ban pyrkhat bniah kumno ban jied ïa u nongmihkhmat.
U Nongmihkhmat u dei ban don ïa ka jingkitkhlieh, ka jingtip bad ka jingsngewthuh shaphang ka jingdonkam ka ri bad ka jaitbynriew.
Shillong:U Myntri Sorkar barim ka jylla Bah Samlin Malngiang, ula pynpaw ba kan bha shibun ïa u Bah HDR Lyngdoh, ba un shongthait noh da kaba don burom kum ba la pynpaw da ka Ïing ka sem jongu, hynrei ban ieh beit noh ha u ba un peit ïa ka Sohïong Constituency.
Une u MLA barim ka HSPDP ba la kynthih sha ka NPP, ula kren ïa kane, hadien ka jingthep kyrteng kum u kyrtong ka NPP ban ïakhun ïa ka ilekshon MLA-2023 na Sohïong constituency.
“Nga don ka jingshaniah kaba skhem ba ngan jop biang ïa ka ilekshon namar nga la trei shitom ha baroh 5 snem ha kylleng ki shnong ki thaw bad ki paidbah ki la dep ban bishar bniah ïa ka kam kaba la trei da u Bah HDR Lyngdoh ha kine ki 25 snem kiba nga la trei tang ha kine ki 5 snem ba wanrah ïa ka jingkylla ha ka Constituency baroh kawei," ong u Bah Samlin.
Ha kaba ïadei bad ka jingkren u Bah HDR Lyngdoh ba lada u jop ïa ka ilekshon yn hap ban maramot bad pynbha biang ïa ka Constituency kaba la jot bad julor ha kine ki 5 snem, u Bah Samlin ula ong, “Kaei kaba pynlong ïa u Bah HDR ban ong kumta, ka long kaba bakla.
Nga ïohi ba wat u pyrsa trai jong u Bah HDR ha u snem 2018 ula ong ba u Bah HDR ula noh palat ka rta bad mynta I para trai (Kongrit) jong u Bah HDR Lyngdoh ila ong ba u dei ban shongthait noh, namar ba ka rta ruh kam long shuh, hynrei la dei ban sngewnguh ïa u paidbah ban shong da kaba don burom".
“U Bah HDR ula ïeng tang ban shu dep rukom namar ka rta kam long shuh.
Nga ïohi ba ka ïing ka sem u Maheh kam biang kumta u Maheh u dei ban pynbeit pynbiang shwa ïa ka Ïïng katba nga pat ngan pynbit pynbiang ïa ka Sohïong constituency hi baroh kawei," ong u Bah Samlin.
Shillong:Ka Mawshynrut Youth Movement (MYM), ka la wad da ka RTI, halor ka jing trei kam jong ki MLA bad kumta ka kyntu ia u ban sa long u nongmihkhmat (MLA) ba kin nym pynlong Family business ia ka skhim u paidbah.
Lyngba ka RTI, ka Seng ka la pynbna paidbah ia ki skhim ba la bhah sha u paidbah lyngba u MLA, da ki skhim SR WP, CMSRDF, hapoh u snem 2018 haduh 2022.
U nongialam ka Seng u bah Shem Rynniaw u la iathuh ba ka RTI, ka pyni ia ka jingtreikam u MLA ka la long pynban kum ka Family business.
Ka fund jong ki snem – 2018-19 ka long T.
2.
0000000 ar crore ka jing pynlut ka long T.
1,61,46,766, 2019-20 ka long T.
2,0000000 crore, jing pynlut ka long T.
1,99,6500, 2020-21 ka long 2,50,00000 ar crore sanphew lak, katba ka jing pynlut ka long T.
2,2500000.
2021-22 ka long 2.
50 ar crore sanphew lak.
Halor katei ka jing bym lap katkum ka RTI, 2018-2021 ka long haduh T.
63,88,234, Hynriew phew lai lak phra phew phra hajar ar spah laiphew saw.
Ka Seng ka kyntu ia u ne ka MLA ki ban sa wan ba kin nym pynlong family business ia ka skhim u paidbah, kumba la lap, ba la thied CGI sheet ne tin sop iing haduh T.
3,43,98000, lai crore saw phew lai lak khyndai phew phra hajar, ha kyrteng u ba ha iing jong u MLA.
Ka Seng ka ai jingmut ba ia ki skhim ba shu soi ia ki utilisation Certificate tang da u MLA, organization khlem kyrteng ne muhor bad shu soi da u BDO, khlem ka jingtip ka shnong kim long kiba pynhun ia u paidbah ne ia ki shnong kumta la idei ban nym iaid lait na ka shnong.
Ka Seng ka pynpaw ka jing bymhun halor ka pynlut pynsep ha ka por lynshop u COVID-19 kaba long haduh 50 lak, katba sha u paidbah babun ba shong quarantine ha ki shnong bapher bapher, ki bun kiba shu thied hi da kiba ha iing.
Ka jingthied ia ki 1500 Tylli ki shuki plastic ha ka dor T.
600 kawei ka long ka bym sngew ia hap shuh, katba ha ka dor iew ka long tang T.
300 kawei.
Ka Seng ka kyntu ia u ne ka MLA ba kin iai trei shitom bad ban long u ne ka MLA jong u paidbah ka constituency, ym ban long tang na bynta ka party ne tang na bynta kita kiba don ha ka list, namar ha ka list hi kan don palat 40hajar ki nong thep vote bad ki nongshong shnong la don palat Shilak, hynrei ki ba pynjop ia ki pat tang 9 ne 10 hajar ki nong thep vote, ka list ka long pynban tang ka jing pyntieng, ka jing iuhroit bad pyn artatien ia ki briew jong ki hi.
Ka Seng halor ka RTI jong ka MDC skhim 2019-2021 lyngba U bah Sebasius, ka kylli ba halor ka jingthied ia ki solar light naduh u snem 2019-20 ha ka dor 2600000 (ar phew hynriew lakh) khlem da iohi tang kawei ka solar light hapoh constituency, ka long ka jingbymlah ban mynjur, ka jing Sam skhim MDC tang ha ki katto katne Tylli ki shnong da ki phew phew lak kawei kawei ka shnong ka long ka jing bym ryntih khlem da pyrkhat shuh ia kiwei pat ki shnong kiba don hapoh ka constituency.
Nga ruh pynlut hi por covid na duh Assam haduh Riangdo lut hi bai kali 12 hajar bai bam quarantine ruh siew hi nadong shadong khlem ioh eiei kita skhim.
Shillong:U National Vice President ka NPP bad Symbud Myntri Rangbah Bah Prestone Tynsong, ula ong ba ka lyer jong ka NPP ka la beh ha baroh kawei ka Jylla bad ka Party khlem pep kan tam ïa u ‘Magic Number’ (30+) ban thaw ïa ka Sorkar dalade.
Hadien ka jingthep kyrteng kum u kyrtong na Pynursla Constituency, u Bah Prestone ula ong, “Ka BJP ha u snem 2019, ka la ong ba ka lyer jong ka, kala beh bha hynrei ka dei ka lyer khriat.
Namar kata, ka lyer ka don beit hynrei ngi la ïohi bad la dep mad bad ai ki (BJP) kan kren kat kaba mon hynrei nga ong ha phi ba ïa mynta, ka lyer jong ka NPP kala beh sha baroh ki jaka bad ngi sngew skhem bha ba ngin tam ïa u magic number-32-33 seat".
“Nga la dep wan na kylleng ki constituency bad nga la ïohi ba kane ka ilekshon ka ban long la 27 tarik Rymphang, ka rai jong u paidbah na manla ki jingïalang bala don ka long kaba noh sha ngi.
Namar kata, nga thikna ba ha ka 2 tarik Lber, ngin sa tam ïa u nombor ba donkam, ngin sa jam sha shilliang ka jingkieng bad ngin sa pynïaid ïa ka Sorkar tang dalade," ula bynrap.
Ïa u Bah Prestone la synran da ka kurim bad u khun, nalor ki nongïalam bad ki nongkyrshan ka NPP na Pynursla.
Halor ka jingkynthoh ki Liang Pyrshah ba ka jingtreikam ka Sorkar MDA ka long kaba pynjot ïa ka Jylla, u Bah Prestone ula ong “To ngin ap bad peit ha ka 2 tarik Lber ynda la ñiew ïa ki vote bad phi sa ïohi bad ngin sa pynshisha ïa kata ba ka rai jong ki paidbah ka la noh sha ngi bad ha ka jaka jong ka jingjot, kan dei ka jingjop ïa ngi".
Hynrei ula ong ba ka jingmut jingpyrkhat jong ka NPP mynta ka long ban ïakhun tylli lang ïa ka ilekshon haba jubab ïa ka jingkylla la ka party kan ïakren halor ka jingdawa ban ïoh noh da u Myntri Rangbah uba dei u Khasi bad la u long uba kloi ban shimti ïa ka kam.
“Ngi la ïakhun da ka jingïatylli kawei ban tam ïa ka 32-33 seat.
Hadien ba ngi pyndep ïa kane, ki Nongmihkhmat ba thymmai kin sa shong bad kin sa jied ïa u Nongïalam ba thymmai.
Ïa mynta hi kumba nga ong, ngi dang don hapdeng jong ka jingkieng, ai ba ngin tam shuwa ïa ka jingkieng," ula ong.
Haba kylli, ula ong ba ka AITC kaba don ha ka liang pyrshah ka la pyni ba kam don satia kata ka jingshimkhia ban pynbeit ïa ka jingïakajia pud ba la slem bha da kaba kwah ban pyndam noh ïa ka MoU bala ïasoi hapdeng ki Myntri Rangbah ka Jylla Meghalaya bad Assam.
“Kumba nga ong, ki paidbah kin sa bishar bad ki paidbah kin sngewthuh bha ïa kaei kaba ki kwah bad kaei ka jingthmu jong ka TMC, kaba dang shu rung thymmai bad kaban sa ïoh ïa ka jubab ha ka 2 tarik Lber," ula ong.
Haba kyntait ban kynthoh ïa ka nongrim jong kiwei ki party halor ka ILP, u Bah Prestone ula ong ba ka NPP ka la kut jingmut ban buddien bad ka Sorkar India ha ka ban pyntreikam ïa ka ILP bad ruh ban pynrung ïa ka ktien Khasi bad Garo ha ka khyrnit ba phra jong ka riti synshar ka ri.
Halor ki jingkynnoh bamsap pyrshah ïa ka Sorkar MDA, une u nongïalam ka NPP ula ong ba ym don mano mano ruh ba lah ban shu pynkulmar jingmut hapdeng u paidbah, hynrei lada ki don ïa ka sakhi balei ba kim ïaid katkum ka aiñ.
“Nga ju ong ïa ki ba lada phi don shibun ki jingkynnoh pyrshah ïa ka Sorkar ba ïalam ka NPP, sngewbha ïaid katkum ka lynti ka aiñ kaba ngin ym lah ban buhrieh ïa kaei kaei ruh.
Nga ong ha phi ba ka Sorkar NPP ka la pyrshang katba lah bad ngin ïai bteng ban pyndep lane pynurlong ïa ka jingangnud jong ki paidbah ka Jylla," ula ong.
Halor ka jingpyrshang saitkhuid jong kiwei ki party ba ïadonlang ha ka MDA da kaba kynnoh beit beit tang ïa ka NPP, u Bah Prestone ula ong ba ki paralok kila kren pyrshah bha ïa ka NPP hala ki jong ki constituency, hynrei ki nongthep vote kim dei kiba biej.
Haba kren ïa la ka jongka constituency, u Bah Prestone ula pynpaw ïa ka jingsngewskhem ba un shah jied biang kum u MLA.
U ong ba ka Civil Sub Division ka la treikam pura bad ka kam kala ïaid ban wanrah ïa ki tnat bapher bapher ha kane ka Sub Division na ka bynta ka bha ka miat jong u paidbah.
“Ngi la ïoh ruh ïa ka mang tyngka ban tei ïa ka Mini Secretariat.
Ka kam ka dang shu sdang bad ngin hap ap sa shisnem lane arsnem ba ngin lah ban pyndep ïa ka Mini Secretariat bad ïa baroh kiei kiei ngin sa pynkynriah sha ka Pynursla Civil Sub Division," ula kular.
Shillong:U kyrtong jong ka parti Congress na Pynursla konstitwensi, u bah Nehru Suting, ula kam ba ka jhad ‘Titanic jong ka parti Congress mynta ka la dei da ka nar bad kan ym ngam shuh’.
Haba iakren bad ki nongthoh khu bor hadien ba u la wan thep kyrteng ialade hakhmat u Returning officer jong ka Pynur sla kon stitwensi ban iakhun ia ka elekshon ban wan na ka parti Congress, u bah Nehru Suting ula kynthoh ia ka parti UDP kaba ula iakhun teng ia ka elekshon ha u snem 2018 bad ula kam ruh ba ka parti kam pat biang satia namar ka long sub-standard.
U bah Suting ula ai jingiaroh pat ia ka parti Congress kum kawei na ki parti kaba bit ba biang bha kumba long mynta namar ka don ia ki nongialam kiba biang bha bad ka lah ruh ban ioh ialam ia ka sorkar hadien jong kane ka elekshon.
Haba kynthoh ia u MLA ba mynta jong ka Pynursla konstitwensi uba long ruh ha kajuh ka por kum u symbud myntri rangbah jong ka jylla, u bah Suting ula ong ba um shym la leh eiei haba kaba iadei bad ki nongrep hapoh ka konstitwensi.
U bah Suting ula buh jingkylli ruh ba balei u symbud myntri rangbah u wanrah pynban ia ka mini-secretariat bad ka ophis treikam jong ka PWD ha ka jaka ban wanrah da ka tnat treikam jong ka rep ka riang namar dang bun ki nongrep hapoh ka konstitwensi.
U kyrtong jong ka parti Congress ula kynnoh ruh ba ka Pynursla konstitwensi kumba long mynta ka sahdien la ka dei ha ka pule puthi ne ha kiba bun ki liang bad ula kam ruh ba bun bha ki shnong ki bym pat ioh satia ban pyndonkam ia ki bording elektrik ha ki shong ki thaw ha kane ka konstitwensi.
Haba iathuh pat ia ki jingthmu jong u lada un jop ha kane ka kynti kaba mynta, u bah Suting ula pynpaw ba u don ka nongrim ban pynbha ia ki thaiñ khapud jong ka jylla Meghalaya bad Assam bad un theh ia ki kam pynroi ha shilynter jong ka khapud, ki shnong kiba hap ha Meghalaya bad ban shna ruh da ka surok.
Haba iadei bad ka reservation policy, ula ong ba un pynduh noh ia ka khnang ba ki briew ba sah ha ka jylla Meghalaya kin long kiba ia tylli khlem kino kino ki jingpyniapher ha ka ioh kam ioh jam khamtam lei hapdeng ki Khasi bad Garo.
U bah Nehru Suting ula iathuh ruh ba ula thikna ba un long uba nyngkong hadien jong ka jingñiew vote ha ka 2 tarik Lber bad ula kam ruh haduh 100 persen u thikna ban jop na Pynursla konstitwensi ha kane ka kynti kaba mynta.
Kum ban shu pynkynmaw, u bah Nehru Suting ula iakhun ia ka elekshon sha ka ïingdorbar thawaiñ jong ka jylla kum u kyrtong jong ka parti UDP ha ka elekshon 2018 ha kaba ula shah pynliem noh ha u bah Prestone Tynsong kyrtong jong ka parti NPP da 2000 vote tam.
Nongpoh:Ki san ngut ki kyrtong ka TMC ha Ri Bhoi, kiba kynthup ia u Bah George B.
Lyngdoh na Umroi, u Bah Gilbert Nongrum na Umsning, u Bah Long sing Bey na Nongpoh, u Sonmoon Marak na Jirang bad ka Dr.
Saralin Dorphang na Mawhati, myn hynin ka sngi, ki la leit ban pyndep ia ka jingleit thep kyrteng ka jong ki, na ka bynta ban iakhun ha ki 5 tylli ki konstitwensi kiba don ha Ri Bhoi.
Kiwei pat ki kyrtong kiba la leit ban thep kyrteng myn ta ka sngi, ki kynthup ia ka Kong Marian Maring, kyr tong ka BJP na Nong poh, u Bah Roswel Shadap na ka party PDF Mawhati, u Dr.
Nicky J Syngkon na ka VPP ha Umsning bad u Forcastar Nongrang u kyrtong shimet na ka Jirang Constituency.
Nongpoh:Arngut ki longkmie lem bad u rangbah, ki la shah kem noh ha ki Pulit Ri Bhoi, halor ka jingshah kynnoh ba ki donkti ha ki kam ban pyniaid beain ia ki pisa thok ha Ri Bhoi.
Katei ka jingiohkem ia kitei ki arngut ki kynthei bad u rangbah, ka la jia hynnin ka miet ha ka por 7 baje ei ei, ha kaba kitei kiba la shah kem ki dei kiba la tip kum ka Chonglalsang Simte na Lumpyngngad Shillong, kaba la shong ha kawei ka kali kamai, katba ka Lalnuntluangi na Durtlang Aizawl bad u Joni Boro na Sundarpur Assam, la kem ia ki ha kajuh ka por ba ki shong ha kawei ka Scoty kaba don ia u number AS-01-BB-0939.
Ka jingiohkem ki Pulit Ri Bhoi ia kitei ki 3 ngut, ka dei hadien ba ki la ioh ia ka jingtip kaba biang, ha kaba ynda ki la ioh jingtip kaba biang halor ka jingdon ka kynhun kiba thmu ban iakylliang pisa ha Umsning, kumta ki Pulit ki la pynlong ia ka jingpynap shrip ha Umsning bad kaba la pynlong ia ki ban ioh bat ia kitei ki 3 ngut, ki la talasi ia ki bad ha kaba kum kata ka por, ki la ioh ban kurup ia ka pisa thok kaba don haduh T.
2, 48, 500 lak bad kaba la pynlong syndon ia ki pulit ba kin kem noh syndon ia kitei ki 3 ngut.
Nalor katei ka pisa kaba ki la ioh ban kurup, ki pulit Ri Bhoi, ki la ioh ruh ban kurup ruh ia 4 tylli ki mobile, 3 tylli ki ATM Card lem bad ia katei ka scoty ba ki pyndonkam, haba iadei bad katei ka jingjia, ki Pulit ki la dep ban register case bad ka jingtohkit kan dang iaid shakhmat.
Shillong:U myntri ba mynta jong ka sorkar jylla, u bah Dasakhiatbha Lamare ula thep kyrteng ialade ban iakhun kum u kyrtong jong ka parti NPP na Nongkrem konstitwensi na ka bynta ban iakhun ia kane ka elekshon ban wan ha ka 27 tarik mynta u bnai.
Haba ai jing kren sha ki lad pathai khubor hadien ba ula dep ban thep kyrteng ialade ha khmat u Returning officer jong ka Nongkrem kon stitwensi, u Dasakhiat bha Lamare ula iathuh ba u sngew thikna ban jop haduh 200 persen namar ula trei bha ha kine ki san snem ba ula long kum u nong thawaiñ jong ka Maw hati konstitwensi.
U myntri sorkar jylla ula iathuh ruh ba ki paidbah jong ka Nongkrem konstitwensi hi ki la iohi bad kin sa bishar ia ki kam ba ula synñiang sha ka Mawhati konstitwensi ha kine ki san snem ba ula mihkhmat ia katei ka konstitwensi.
Haba iadei bad ka thong ba hakhmat bha ka jong u ia ki paidbah jong ka Nongkrem konstitwensi lada u shah jied ban long u nongmihkhmat u jong ki, kaba nyngkong duh hi ka dei ka koit ka khiah ba un wanrah ia ki jaka ai jingsumar ha katei ka konstitwensi namar kumba long haduh mynta hi ka don tang kawei ka PHC ha katei ka konstitwensi.
Haba iadei bad ki jingkynnoh kiba bun jait jong ki briew ia u bad ka parti NPP, u bah Lamare ula ong ba ki don beit hi kiba kynthoh bad kynnoh lada leh ia ka bha ruh ki kynnoh beit hi, hynrei ki don pat kiba iaroh beit da phi leh ia kano kano ruh.
Haba iadei bad ka jingkynnoh jong kiba bun ba u sam ki tiar ki tar wat ka pisa ruh sha ki paidbah, u bah Dasakhiatbha ula iathuh ka jingaipisa ka jong u kam mut ba un thied ia ka vote da ka pisa hynrei ka dei tang ka jingiarap ban ai sha ki ym da ka jingmut ban thied ia ki vote ki jong ki.
La iohi ruh ha kane ka sngi da ki spah ngut ki nongkyrshan jong ka NPP na Nongkrem konstitwensi ki la wan ban synranlang ia u kyrtong u jong ki ha ka sngi thep kyrteng ka jong u ha ka shiteng sngi jong ka sngi Thohdieng.
Shillong:Ha ka sngi Thohdieng kata ka 3 tarik Rymphang la iohi ia ka jingrisa jong ki paidbah nongkyr shan jong ki parti ba pher bapher kiba la wan ban synran ia ki kyrtong jong ki hakhmat ophis treikam jong deputy commissioner jong ka East Khasi Hills District.
Haba phai sha ka parti Congress, saw ngut ki kyrtong ki jong ka ki la wan ban thep kyrteng ha kane ka sngi, kata u bah Marbud Dkhar na Mawlai konstitwensi, bah Gopal Stone Hynñiewta na Mawsynram konstitwensi, bah Osborne Kharjana na Sohiong konstitwensi, bah Nehru Suting na Pynursla konstitwensi bad bah Dannyson Kurbah na Mawphlang konstitwensi.
Kiba la wan thep kyrteng na ka parti National people party (NPP) ki kynthup ia u bah Dasakhiatbha Lamare u ban ia khun na Nongkrem konstitwensi, uba long ruh ha kajuh ka por u myntri sorkar bad u MLA ba mynta jong ka Mawhati konstitwensi.
Ha kane ka sngi u MLA ba la iehnoh kam na West Shillong konstitwensi, u bah Mohendro Rapsang ula thep kyrteng ialade ha kane ka sngi ban ia khun ia ka elekshon ban long ha ka 27 tarik Rymphang.
Kiwei pat kiba la thep kyrteng ki kynthup ia u myntri barim jong ka tnat kam pohïing ka sorkar jylla Meghalaya, u bah HDR Lyngdoh na ka parti United Democratic Party (UDP) u ban iakhun na Sohiong konstitwensi ha kane ka elekshon ka ban wan.
Ki la don ruh ar ngut ki kyrtong shimet kiba la wan thep kyrteng ialade kiba kynthup ia u myntri barim ka sorkar jylla bad uba long ruh u MLA barim jong ka konstitwensi ba la shah pynduh noh ka Nongshken konstitwensi, u bah Donkupar Massar bad ha kane ka kynti un aireng na ka Pynursla konstitwensi.
Sa uwei pat u kyrtong shimet u bah Juban Kharbihkhiew u ban iakhun na Pynthorumkhrah konstitwensi ula wan ban thep kyrteng.
Shillong:Ha ka jingialang paidbah ha Raksamgre ha ka janmiet jong ka sngi Thohdieng haduh kumba 3000 ngut ki paidbah ki la ialumlang ban ai jingkyrshan pura ia u nongialam jong ka parti TMC u Dr Mukul Sangma.
U Dr Mukul Sangma ula pynrem ia ka sorkar MDA hapoh ka jingialam jong u Conrad Sangma kaba la pynlong ia ka jylla Meghalaya ba kan hiar arsut ha ka roi ka par.
U Dr Mukul Sangma ula ong ruh ba u myntri rangbah ba mynta u Conrad Kongkal Sangma u dei ban panmap sha ki paidbah jong ka jylla Meghalaya, halor ka jingkynthoh bym shong nongrim ia ka party Meghalaya TMC.
U Mukul ula pynpaw ruh ba hadien ba kane ka sorkar ka la wan ha u snem 2018 ula ap ba kan trei na ka bynta ka jingbha jong ki paidbah jong ka jylla, phewse kam shym la jia kumta.
U Dr Mukul ula who daw ruh ia ka parti NPP halor ki jingpynsngewthuh bakla bad ialam bakla ka jong ki ba ka parti Meghalaya TMC ka dei ka parti ki Bengali.
U Mukul ula ong ruh kum kine ki jingkynthoh ki dei ki jingkren jong kito kiba lyngkot jingmut, hynrei ki briew ba la shai kin ym kren satia kumtei.
U kyrtong jong ka parti TMC, u Dr Prabir D Sangma, haba ai jingkren ha ka jingialang ula ong, man la ka por, ki paidbah ki leit thep ia ki vote khlem da pyrkhat janai bad bishar bha ha ka sngi thep vote.
Ki don ruh ki parti kiba pyrshang ban thied vote, da ka ba ai pisa 300 ne 400 tyngka bad lada ai ia ki vote ha kita ki rukom ka hok bad ka jingpyrkhat yn sa duh noh.
Kumta dei ban wanrah ka jingiatylli ban ioh ia ka sorkar kaba dei hok bad trei hok ha ka jylla Meghalaya.
U Dr Prabir ula nujor ruh ia ki kam pynroi ba la wanrah da ki ar ngut ki myntri rangbah, u Conrad Sangma bad u Dr Mukul Sangma bad ula ong ba ki bun bha ki kam ba iadei bad ka roi ka par ba la wanrah da u Dr Mukul Sangma.
Kiwei pat kiba la iadon lang ki kynthup ia u Tengrak R Marak kyrtong ka Meghalaya TMC na Bajengdoba konstitwensi bad u MDC barim jong ka Raksamgre konstitwensi, u Rongban Marak.
Nongpoh: Na ki 5 ngut ki kyrtong ka NPP ha Ri Bhoi, ki la wan ban thep kyrteng mynhynnin ka sngi ha ophis u Deputy Commissioner ka Ri Bhoi, dei tang u u Damanbait Lamare, kyrtong ka NPP na Umroi bad uba dei ruh u khun jong u Ma Ngaitlang Dhar, MLA barim ka Umroi, uba la mih jyndat tang mar ia dep ka thep kyrteng bad uba la kiar ruh ialade ban kren na ki lad pathaikhubor.
Ka long ruh ka jingshisha, ba lait na u Damanbait Lamare, kyrtong na Umroi, hynrei ki 4 ngit ki kyrtong ka NPP kiba kynthup ia u Bah Shemphang Lyngdoh, kyrtong na Mawhati, nangta u Bah Sosthenes Sohtun, kyrtong na Jirang, u Bah Jason S.
Mawlong na Umsning bad ka Kong Macdalyne S.
Mawlong na Nongpoh, ki la kren da ka jingphuhmut phuhmat sha ki lad pathaikhubor bad kiba la pynpaw ialada ki nongrim, halor ka jingthmu bad ka jingangnud jong ki, kata kum kita ka ki kyrtong ka NPP.
Nongpoh: Shisngi hadien ba 4 ngut ki kyrtong ka Congress ki la leit ban thep kyrteng ha ki Returmning Officers kiba don ha ophis u Deputy Commissioner ka Ri Bhoi, sa mynta ka sngi ki san ngut ki kyrtong ka NPP ha Ri Bhoi, kiba la mih ban iakhun na ki san tylli ki konstitwensi ha Ri Bhoi, ki la leit ban thep kyrtong bad ba kin long kum kita ki kyrtong bad kiba ban sa aireng ha ki konstitwensi kiba don ha Ri Bhoi.
Lyngba jong katei ka sngi, ba kitei ki kyrtong ka NPP ha Ri Bhoi ki la leit ban thep kyrteng, la iohi ba ki la don ha ryngkat bad shibun ki nongkyrshan jong katei ka Party, kiba la bud haduh ka phyllaw jong ka ophis treikam u DC ka Ri Bhoi.
Ka kyrteng jong kitei ki kyrtong ka NPP bad kiba la wan ban thep kyrteng mynta ka sngi, ki kynthup ia u Bah Sosthenes Sohtun, kyrtong na Jirang, u Bah Shemphang Lyngdoh, Kyrtong na Mawhati, u Damanbaitbha Lamare, kyrtong na Umroi, u Bah Jason S.
Mawlong na Umsning bad ka Kong Macdalyne S.
Mawlong na Nongpoh Constituency.
Khyndiat haba phai halor ka jingwan thep kyrteng ki kyrtong na ki Party, kat haduh mynta ka la poi sha ka 12 ngut, kata 5 ngut na ka Congress, 5 na ka NPP, 1 na ka HSPDP bad 1 na ka PDF.
Shillong:Ki ar ngut ki nongialam ba ha khmat bha jong ka parti United Demo cratic party (UDP) ha Rongjeng konstitwensi ki la rung noh sha ka parti Trinamool Congress kaba la pdiang burom ruh ia ki da u kyrtong jong ka parti TMC u ban iakhun ia ka elekshon ban wan na katei ka kon stitwensi u Sengnam M Marak.
Ki ar ngut ki nongialam jong ka parti UDP ba la tip kyrteng kum u Senstar G Momin uba la bat kum u vice-president jong ka parti UDP bad ha kajuh ka por kum u president jong ka Rongjeng election commitee jong ka parti UDP bad u Penchal Marak u bat kum u secretary jong ka election commitee jong ka parti UDP ha katei ka konstitwensi.
La pdiang burom ia kine ki ar ngut da u kyrtong jong ka parti TMC na Rongjeng konstitwensi, u Sengnam M Marak ha ka jingdon ryngkatlang jong u MLA barim katei ka konstitwensi uba la long ruh arsien kum u MLA katei ka konstitwensi, u Desang Sangma.
Nalor u Senstar la don ruh sa ki nongkyrshan ba radbah jong u MDC ba rim katei ka thaiñ u Mettrinson Momin kiba la leit pyniasoh noh ialade sha ka parti AITC ha katei kajuh ka sngi.
Nongpoh: Haba kren sha ki lad pathai khubor, kata hadien ba ki la mih na ka jaka leit thep kyrteng ha ophis u Deputy Commissioner, ki saw ngut ki kyrtong ka Congress ha Ri Bhoi, ki la pynpaw ba ka Party Congress ka don ia ka jingkyrmen kaba khraw bha ha baroh 5 tylli ki konstitwensi ha kane ka ilekshon 2023.
Kitei ki kyrtong kiba la leit ban thep kyrteng mynhynnin ka sngi, ki kynthup ia u Bah Charles Marngar, kyrtong na Mawhati, nangta u Dr.
Celestine Lyngdoh, kyrtong na Umsning, u Bah Stanliwis Rymbai na Umroi bad ka Kong Rona Khymdeit, kyrtong na Nongpoh Constituency.
Khyndiat haba phai sha kitei ki kyrtong ka Party Congress, kiba la leit ban thep kyrteng mynta ka sngi, ki dei ruh kiba la kham snar ha ki kam politik, namar ki dei kiba la long teng kum ki MLA bad MDC, namar u Dr.
Celestine Lyngdoh, u la long teng kum u MLA ka Umsning, u Bah Charles Marngar, MDC ka Mawhati, u Bah Stanliwis Rymbai, uba la long teng kum u MLA barim ka Umroi bad ka Kong Rona Khymdeit, MDC barim ka Nongpoh bad uba dang thymmai lehse ha ka politik ka dei tang u Bah Adrian L.
Chyne Mylliem bad u ban sa iakhun na Jirang Constittuency.
Shillong:U MDC jong ka Jaintia Hill Autonomous District Council (JHADC) uba long ruh ha kajuh ka por kum u kyrtong jong ka parti Trinamool Congress na Jowai konstitwensi, u Andrew A Shullai, ula ong ba lada ka parti NPP ka dei shisha ka parti ba ïeng na ka bynta jong ki paidbah kan ym iatreilang satia bad ka parti BJP hadien jong ka elekshon ha u snem 2018, hynrei ka dei ka B team jong ka BJP.
U bah Andrew ula ong ruh ba ka la don shibun bha ka jingshah ban beiñ bad thombor jong ki kristan naduh u snem 2014 hadien ba ka parti BJP ka la wan ha ka bor ban ialam ia ka sorkar pdeng.
U bah Shullai ula kynnoh ruh ba ka NPP ka long kum ka nongpeit pyrman ba jar jar bha haba iadei bad ki mat pharia niam jong ka parti BJP.
Kumta dei tang ka parti TMC kaba la thad madan ia baroh ki kam barieh jong ka parti BJP naduh u 2014.
Da ka jingiatyllilang kawei, ka Meghalaya TMC kan bteng ban trei khlem shongthait ban pyndep ia ki jingkular ban buh ia ki jingdonkam ba iadei bad ki paidbah kum ka thong ba hakhmat duh ka jong ki, la ong u bah Shullai.
U Andrew Shullai ula kynnoh ruh ba ki saiñ hima sima ki thung ia ki nongaiktien tang ban iather nia pyrshah bad ka parti TMC.
Kane hi ka pynpaw shai ba ka parti TMC ka kren ia kaba dei bad ka pyntieng koh tympan ruh ia kito ki parti kiba bat ia u lakam synshar.
Haba iadei bad ka jingbun bha kiba pynrung kyrteng ialade lyngba ka WE card bad MYE card, ula ong ba kito kiba nud ban wad daw ia kum kine ki skhim ki dei kiba wad daw ia ka jingdonkam jong ki paidbah.
Kito kiba kynthoh ia 10 tylli ki jingkular jong ka TMC ki dei ban jubab shaei kita ki kam ba ki la pyndep ha ki san snem ba ki la synshar? Ka jingshisha hi ka long ba kim shym la leh eiei bad kim lah ruh ban pynbiang ia ki jingdonkam jong ki paidbah.
Mynta ka kynti ki paidbah jong ka jylla Meghalaya kin kyrshan ia ka jingkylla bad ka parti TMC ka dei tang ma ka kaba sngewthuh ia ka jingeh bad jingjynjar ki paidbah jong ka jylla Meghalaya.
Shillong, 22 K’lyngkot:Ban pynneh pynsah ia ka kyrteng bad ka nam jong u nongialeh ban ioh ia ka jylla uba la long ruh u Myntri Rangbah ka jylla Meghalaya la bunsien, Bah BB Lyngdoh (Bam Kwai ha Duwar u Blei), ba ju khot ieid kum Bah Bring, ki paidbah ba ieid ba thoin na ka thain Lyngkyrdem-Pynursla ki la thaw ia ka ‘BB Lyngdoh Memorial Committee’ ban pynurlong ia ka jingthmu.
Ia kane ka komiti la thaw ha ka jingiakynduh jong kiba ieid ba thoin jong katei ka thain ha kane ka sngi Balang ha Pynrusla.
Ban pyniaid ia kane ka kam shakhmat, ka jingialang ka la jied u Bah Tharon Khongstid kum u chairman bad u convenor-cum-secretary ia u Babu Kular Khongjirem.
Ha kane ka jingialang kaba la wan poi da ki briew na ki shnong bapher bapher jong ka thain Lyngkyrdem-Pynrusla, ki la iakren ia ki kam ba une u rangbah jong ka jaitbynriew uba dei u nongthaw na katei ka thain la 25 snem.
Ki riew rangbah ki la bynshet ha kane ka komiti ba kan ialam ban pyniaid ia ki kam ha kaba iadei bad kane ka jingthmu, kum ban iakynduh bad ki bor sorkar, ban ai burom kyrpang ia une u rangbah.
Lah ban kdew ba ka sorkar ka la ai burom ia u Myntri Rangbah barim u Capt WA Sangma katba ia u Bah BB Lyngdoh uwei napdeng ki rang kynsai jong ka jylla, ym pat ioh ka jingai burom na ka sorkar kum ka jingpynsah nam ia u da kano kano ka kyrteng ne ka kam.
“Ngi leit ban iakynduh ia bor sorkar ban ai jingthoh ban ai burom kyrpang ia une u rang kynsai (BB Lyngdoh) uba mih na ka thain jong ngi", u la ong u Babu Khongjirem.
U Babu Khongjirem u la ong ba kane ka komiti kan thaw ia ki lad ki lynti ban pynsahnam ia une u rangbah da kaba pynieng Maw Dur ha ka shnong jongu ha Laitlyngkot ne ha ka jaka ban sa iakren ban iapynbeit bad ban leh kiwei de ki kam ban pynah ia ka kyrteng jongu.
Lah ban kdew ba u Bah BB Lyngdoh u dei u nongialehkai ban pynioh ia ka jylla Meghalaya ryngkat bad jong u Capt WA Sangma, bad kiwei ki riew pawkhmat ka jylla.
U Bah Bring ba ju khot ieid, u la long u Myntri Rangbah ka jylla Meghalaya la bunsien bad u dei u nongialam bym ju phet sha ki seng national party haduh ka sngi ka jingiap jongu.
U la khlad noh ha ka 27 tarik Risaw, 2003 bad ka long 10 snem.
Ka jingkular u Conrad K Sangma ban ai kam haduh san 5 lak ngut, khamtam eh ia ki samla ha ki san snem ban wan lada ka seng National People Party kan ioh biang ban thaw sorkar, kane ka jing kren jong u Conrad ha ka jing ialang paidbah ha Ampati.
Kane ka dei tang ka buit ban jop election ban pynbiej ia ki paidbah ba la dei ka por election, la shu pynthame bad thok im im peit peit ba ym don lad shuh ban kren da kumwei pat, namar ba kine ki san snem ba la dep ka sorkar hapoh ka jingialam jong u Conrad K Sangma kam shym la lah ban pyndep bad ban pyn urlong ia ki jing kular na ka bynta ki paidbah ka jylla hi baroh kawei.
Mynta pat sdang ban kular bad pynbiej ia ki paidbah da kaba pynmih kam bad ai kam ia ki samla haduh san 5 lak ngut lada ka seng national people party kan ioh biang ban thaw sorkar, kaba sngew thamula ka long ba kumno ka sorkar jylla kan lah ban pynmih kam bad ai kam ia ki briew haduh san 5 lak ngut haba tang ia ki phra hajar tylli ki kam ba lait ki kam ba la don lypa ruh ka sorkar jylla kam pat lah ban thung kam bad pyndap haduh mynta ki dang sah thylli haduh mynta, ka long kaba eh ban pynmih bad ai kam ia ki briew haduh san lak ngut san lak tylli ki kam, kane ka dei tang ka buit ban jop election ban pynbiej ia ki paidbah ba ym don lad shuh ban kren da kum wei pat, kane ka la dei ka jing kular ha ri khlaw ba ki paidbah ki dei ban long kiba stad bad kiba sngew thuh ym dei ban shah ialam bakla.
u Conrad sangma u dei u nong pyniap thngania ki 1000 ngut ki pli ki nonghikai…kata ruh ka dang nud ban kop ban ai kam ia ki samla.
Shillong: Ki ar ngut ki nongialam ba ha khmat bha jong ka parti United Democratic party (UDP) ha Rongjeng Constituency, ki la rung noh sha ka parti Trinamool Congress, ha kaba la pdiang burom ruh ia ki da u kyrtong jong ka parti TMC, u ban iakhun ia ka elekshon ban wan na katei ka konstitwensi u Sengnam M Marak.
Ki ar ngut ki nongialam jong ka parti UDP ba la tip kyrteng kum u Senstar G Momin, uba la bat kum u Vice-president jong ka parti UDP bad ha kajuh ka por kum u president jong ka Rongjeng election commitee jong ka parti UDP bad u Penchal Marak u ba kum u Secratary jong ka election commitee jong ka parti UDP ha katei ka konstitwensi.
La pdiang burom ia kine ki ar ngut da u kyrtong jong ka parti TMC na Rongjeng constituency, u Sengnam M Marak,ha ka jing don ryngkat lang jong u MLA barim katei ka konstitwensi, uba la long ruh arsien kum u MLA katei ka thaiñ, u Desang Sangma, u covener jong ka TMC ha East Garo Hills district, u Anderson A Sangma.
Nalor u Senstar la don ruh sa ki nongkyrshan ba radbah jong u MDC barim katei ka thaiñ u Mettrinson Momin kiba la leit pyniasoh noh ialade sha ka parti AITC, ha katei ka juh ka sngi.
Shillong: Ka parti BJP Meghalaya ka la pynbna ia ki kyrtong ki ban iakhun ha kane ka elekshon ka ban wan na baroh 60 tylli ki konstitwensi kiba don ha ka jylla Meghalaya.
Kane ruh kan dei ka sien kaba nyngkong ha ka history jong ka parti BJP ba kan pynieng kyrtong na ki 60 tylli ki konstitwensi kiba don ha ka jylla Meghalaya.
Haba kren ha katei ka jingialang u national Secretary jong ka parti BJP,u Rituraj Sinha ,u la iathu ba ka dei ka sien ba nyngkong ba ki bor pyniaid ba ha khlieh duh jong ka parti BJP kin pynieng kyrtong na baroh ki 60 tylli konstitwensi kiba don ha ka jylla Meghalaya da kawei ka thong ka ban pynkupbor ia ka jylla Meghalaya (Empower -Meghalaya).
Ki kyrteng jong ki kyrtong kiba ka Central parliamentary committee, ka la mynjur ki long kumne harum:-.
Shillong:Ar ngut ki kyrtong na rilum Garo ki la thep kyrteng ialade, ha ka janmiet jong ka sngi balang na bynta ban iakhun ia ka elekshon ban long ha ka 27 tarik rymphang.
Ka jingthep kyrteng jong ki kyrtong ban ia khun ia ka elekshon ka la sdang naduh ka 31 tarik Kyllalyngkot,hynrei tang arngut ki kyrtong ki la leit thep kyrteng ia lade ha ki artylli ki district jong ka rilum Garo.
Uwei na kine kiba la dep thep kyrteng u dei u Sarbha R Marak u ban iakhun ialade kum u kyrtong shimet, ha kaba u la dep ruh ban thep kyrteng ialade ha khmat jong u Returning officer jong ka Dalu constituency, kaba don ha DC ophis Tura ha ka janmiet jong ka sngibalang.
U Sarbha u dei u nongialam ba la kham pawkhmat ha katei ka constituency bad u dei ruh u ba hakhmat bha ban ioh ia ka tiket na ka parti TMC, hynrei ka tiket ka la leit noh sha uwei pat u briew.
U kyrtong ba ar u ba la thep kyrteng u dei u nongiasaid aiñ jong ka Meghalaya high court, ba la tip kyrteng kum u Walseng M sangma u ban iakhun na Rongjeng constituency ba hap ha East Garo constituency.
U Walseng u la thep kyrteng ialade ha khmat u Returning officer jong ka Rongjeng constituency, u Reuben Momin ha ophis treikam jong u kaba don ha D.
C ophis ha Williamnagar.
Shillong:U Martin M Danggo uba long u MLA barim jong ka Ranikor konstitwensi ha ka sngi Balang ka 1 tarik Rymphang ula leit pyniasoh noh ialade sha ka parti BJP hadien ba kiba bun na ki nongkyrshan ki jong u ki la dep ban pyniasoh bad katei ka parti ha ka 30 tarik Kyllalyngkot 2023.
Ka jingrung jong u Danggo sha ka parti BJP ka dei ha dien ba ki nongkyr shan ki la dawa ba u dei ban iehnoh ia ka parti NPP bad phah pat ia u ba un leit iakhun noh na ka parti BJP ha ka elekshon ban long haka 27 tarik Rymphang.
Ha ka 30 tarik Kyllalyngkot da ki spah ngut ki nong kyrshan ba radbah bha jong u Danggo ki la pynlong ia ka jingialang ha Shillong Club bad ki la shim ruh ia ka rai ban phah iakhun noh ia u Danggo na ka parti BJP bad ha kajuh ka sngi ki nongkyrshan ki jong u ba iadon da ki spah ngut ki la rung sha ka parti BJP.
Kumta na ka liang jong u Martin M Danggo ula bud lem ia ki nongkyrshan ban rung noh syndon sha ka parti BJP bad ban long ruh ha kajuh ka por kum u kyrtong jong ka parti na Ranikor konstitwensi.
Kum ban shu pynkynmaw ba u Martin M Danggo u dei uwei na ki 58 ngut ki kyrtong kiba ka parti NPP ka la pynbna ha ka jingialang pynbna kyrtong jong ka ha Polo ha ka 12 tarik Kyllalyngkot 2023, hynrei tang hadien artaiew ba u Danggo ula dei u kyrtong jong ka NPP ula rai ban iehnoh ia ka parti ba la ai tiket ia u bad rung noh sha ka BJP namar ba ki paidbah kim kwah ba un iakhun na ka parti NPP.
Haba ai jingkren ha katei ka sngi, u lamphang barim jong ka ïingdorbar thawaiñ jong ka jylla ula iathuh ba ka rai ban rung sha ka parti BJP kam dei satia ka rai shimet ka jong u, hynrei ka dei ka rai jong ki paidbah namar ba ha ka 30 tarik Kyllalyngkot ki paidbah ki la rai ban iehnoh lut ia ki kam ba ki bat ha ka parti NPP bad ban pyniasoh noh sha ka parti BJP bad na ka liang jong u ruh ula shim lang ia ka rai ban rung sha ka parti BJP ha ryngkat bad ki paidbah nongkyrshan ki jong u kiba la dep rung kham hashwa.
Hadien ba ula rung sha ka parti BJP ula pan ruh ka jingkyrshan ba pura na ki nongialam jong ka parti BJP ba kin ialam lynti watla ha ki por kiba lyngkot hynrei kin iatreilang na bynta ka lawei ba bha jong ka konstitwensi hi baroh kawei.
Shillong: Ka Hynniewtrep Youth Council (HYC), mynhynnin ka sngi, ka 1 tarik rymphang ka la pynbna ba kan sa pynlong ia ka political Awareness program ha ka 6 tarik mynta u bnai ban pynshai ia ki paitbah ha kaba iadei bad ka jingjied nongmihkhmat ka ban long ha ka 27 tarik u Rymphang 2023.
Ka ne ka jingpynlong ia ka ne ka jingpynshai paitbah kalong shibynta ban pynsngewthuh sha ki nongshong shnong ka jylla ba kumno ngin jied ia ki nongmihkhmat bad ban leh ban phah sha ka iing dorbar thawaiñ.
Ha ka jingiakren bad kilad pathai khubor u president ka seng u bah Robert Kharjahrin, u la ong ba ka jingthmu ban pynlong ia kane ka jingpynshai sha ki paitbah, ka long ban ioh ia ki nongialam ka jylla kiba bit kiba biang ban ioh ka synshar ka khadar ka ba khuid ka synshar ka khadar ka ba lah ban pynurlong ia ki mat jingdawa jong ka ri bad ka jylla bad ka synshar ka khadar ka ba wan rah ia ka roi ka par ha ki liang baroh.
Ka jingthmu bad ka jing angnud jong ka seng ban pynlong ia kane ka political awareness ba kum ka jaitbynriew hynniewtep bad ka jylla hi baroh kawei ba ngi dei ban sngewthuh shai ba ka jing bymurlong ia ki mat ki jura kiba ka seng kala dawa na ka por sha kapor kum ka ILP, Ka jingpynrung ia ka ktien khasi sha ka khyrnit ka ba phra, ka jingdawa weng ia ki kharmetro, ka jingdawa pynbeit ia u pud u sam bad kiwei ki wei de la bynrap u bah Robertjone Kharjahrin.
Shuh shuh u la ong ruh ba ka jingjied ia ki nongmihkhmat ha kane ka elekshon kumba ki nongrep ki bet ia u symbai bad haba ki bet ia u symbai u bym tikna kaba shah ialam bakla ha ka pisa ka tyngka,  ka kyiad, ka jingsngewdom sngewthaid, bad kumta ha kaba kut u to u symbai u pynmih ia ka jingsniew kaba phew shah.
Shillong:Ki nongialam jong ka parti Congress ha ka sngi Balang ka 1 tarik rymphang, haba ia kren sha ki nongthoh khubor ha ophis treikam jong ka parti ha Congress Bhavan, Thana road ki la kam ba dei ha ki por ba synshar ka parti Congress ba la ioh ia ka jylla Meghalaya bad ha ki por ba ka bat ia u la kam synshar ha kane ka jylla ba ki la tuid bun bha ki kam pynroi ha kane ka jylla.
Haba iakren bad ka media co-ordinator jong ka All India Congress committee (AICC) ka Bobeeta Sharma ka la iathuh ba dei ha ki por ba ka parti Congress ka synshar ha ka jylla bad ka ri ba ki kam pynroi ki tuid sha ka jylla Meghalaya naduh ki jaka pule kum ka IIM, ITI, ki jaka ai jingsumar kum ka NEIGRIMs bad kiwei kiwei pat.
Ka Sharma ka la kynthoh jur ruh ia ka jingkren jong u Conrad Sangma dang ha kine ki sngi ba la dep ba ki 45 snem ba synshar da ka parti Congress ki dei ki snem ba ka roi ka par bad ka ioh ka kot ka hiar bha ha ka jylla khamtam ha ki bynta jong ka Garo Hills katba ka Sharma ka la ong ba ia ka jylla Meghalaya la saiñ dur ha ki por jong ka Congress.
Ka la kynthoh ruh ba ka seng ka dei kaba iohi jngai ia ka jingangnud bad ka jingthrang jong ki nongshong shnong jong kane ka jylla ban kyntiew ia ka ioh ka kot ka pule dangle ha kane ka jylla bad la wanrah ia shibun bah ki jaka ai jinghikai, jaka ai jingsumar bad ki jingiarap ba bun bha ha kane ka jylla.
Ka Sharma ka la ong ruh kiei ki kam ba ka NPP ka leh ha ki san snem ba ka la bat ia u lakam synshar ha ka jylla Meghalaya, peit ia ka jingkhyllem jong ka iingdorbar thawaiñ ba dang shu shna ha Mawdiang-diang bad ha ka jaka ba kan pynshitom ia u ophisar ba khlieh ia katei ka kam bad ban thung jingtohkit, ki la ai pynban da ka tiket ba un iakhun ia ka elekshon ka ban long mynta u bnai.
Ka la kam shuh ruh peit ia ka briew ba la kynnoh donkti ha ka tnat pule puthi jong ka jylla kaba don mynshwa ha ka parti Congress mynta ka la phet sha ka parti NPP, ban iakhun elekshon noh na katei ka parti namar ka ioh jingiada na ki parti NPP bad BJP ban ai ka jingiada ba kyrpang ia kito ki briew ba bamsap la kynnoh ka Sharma.
Ka Bobeeta Sharma ka la iathuh ruh ba ka jingrung jong u Dr Mukul Sangma sha ka parti TMC hi ka dei ka jingbakla ba jur bha ka jong u namar ba ka jingiadei paralok jong ki kan ym neh slem satia namar ki la dep iohi ia u (L) Purno A Sangma ula rung teng sha ka TMC, hynrei ka jing iadei jong ki kam shem la neh slem satia.
Shillong: U kyrtong jong ka National Peoples Party ( NPP) na Pynthorumkhrah constituency, u bah Rocky Hek, ha ka sngi balang ka 1 tarik u rymphang, u la leit thep kyrteng ia lade ban iakhun ia ka elekshon ka ban long ha ka 27 tarik rymphang 2023, ha kamra treikam jong ka Returning officer jong ka Pynthorumkhrah constituency,ka kong RS Manner (MCS) kaba don ha DC ophis Shillong.
Ha ka jingleit thep kyrteng jong u Rocky Hek, la synran lang ruh da ki spah ngut ki nong kyrshan ki jong u, lem bad ki kñi, ki hymmen bad ki pyrsa ki jong u kiba la wan ban synran lang ia u ha kane ka sngi.
Haba ai jingkren sha ki lad pathai khubor hadien ba la mih na ka kamra treikam jong ka R.
O, ka Pynthorumkhrah constituency, u bah Rocky Hek, u la iathuh ba ki paidbah hi kin sa bishar ia ki kam, kiba ki MLA jong ka Pynthorumkhrah constituency kim lah ban leh ha kine ki 25 tylli ki snem, katba ma u pat tang ha ki saw bnai u la lah ban ai jingiarap sha ki dorbar shnong ia ki jing donkam kiba ki la ap khmih la palat 25 tylli ki snem, watla um long satia u MLA ne MDC na katei ka constituency.
U bah Hek u la pynpaw ruh ia ka jing sngewskhem ba kum u trai shnong u don ka jingkyrmen ba ki paidbah jong ka Pynthorumkhrah constituency hi kin phai khmat sha u, ha kane ka kynti ba mynta, namar u don ruh ka nongrim kaba skhem na bynta ka roi ka par jong ka constituency ka shnong ka thaw hi baroh kawei, namar ba ka constituency hi ka donkam kyrkieh ia ka jing kylla kumba long mynta.
Haba batai shai pat ia ka thong ba ha khmat jong u, lada ki paidbah kin phah ia u sha ka ïingdorbar thawaiñ jong ka jylla, ka long beit ban rat dyngkhong ia u drok ha kane ka constituency bad ka jylla hi baroh kawei, namar ba ki khun samla ki la sakma bad ki shu kut ki lad ki lynti bad duhei ruh wat iala ka jingim ba kordor ka jong ki khun samla.
Haba iadei pat bad ki 25 snem ba ki nongmihkhmat na Pynthorumkhrah constituency ki la leh ban teh lakam ia u drok,u bah Rocky Hek, u la ong ha ki 25 snem ba ladep kim shem la leh eiei satia, la ka dei ban iada ne pynduh noh ia u ne u jing dih pynbuaid ba shyrkhei bha ha kine ki sngi kiba mynta, ha kaba u la ong ruh lada un ioh rung ha assembly, khlem salia un tied miej-tied shuki halor ka mat jong ka jing jyllei bad ktah jong u drok.
Shillong: U Samla Richard Nongbsap ha ka sngi balang ka 1 tarik rymphang 2023, u la mih shakhmat ban thep kyrteng ia lade kum u kyrtong shimet ban iakhun ia ha kane ka elekshon ban wan na Mylliem constituency, ha kaba une u samla u la leit ban thep kyrteng ia lade ha ophis treikam jong u Returning officer jong ka Mylliem constituency, kaba don ha D.
C ophis Shillong ha kaba u la jied ruh ia ka CCTV, kum ka shap ka jong u, ha kane ka elekshon ka ban long shen ha ka 27 tarik Rymphang.
U samla Richard Nongbsap,u la iathu ruh ba u la trei ia bun tylli ki kam ha shwa ba un shim ia ka rai ban rung sha ka saiñ-hima sima,ha kaba u la trei teng kum u nongkhaïi jaiñ, ki kam lum tinjot,ki bitor bad kiwei pat ki kam ruh kumjuh.
Haba ia kren bad une u samla Rangbah, u la pynpaw ba ki daw ba kongsan bha ba u mih sha ka jylli jong ka saiñhima sima ban iakhun ia ka elekshon ka long ba u kwah ban tip, kino kita ki nongthawaiñ kiba bamsap hapoh ïingdorbar thawaiñ jong ka jylla Meghalaya bad ki ophisar sorkar kiba ki jingioh jong ki kam iahap shuh bad ka tulop ba la ai sha ki, ha kaba u la ong ruh ba u kwah ban khmih bad tip naei kine ki ophisar sorkar,ki MLA ki ioh ia ka jingsiew tam ka bym iahap shuh lada nujor ia ka tulop bad ka spah ba ki don,haka ba u la ong ruh ba lada un shah jied kum u nongthawaiñ un wanrah ia ka jing-ioh lum pisa ki MLA,ki ophisar ha ki kyndon jong ka aiñ ka ban bishar bniah halor kane ka bynta, la ong samla Richard Nongbsap.
Haba iadei pat bad ka jing pynlut pynsep ne ka jingsam pisa ki kyrtong ha ka por elekshon u samla rangbah u la iathu ba ,ka jing sam pisa ha ki por elekshon ka long ka bym iahap satia namar kan pynjur ia ka bamsap bampong ha ka jylla,la ong u samla RichardHaba iathuh shuh ia ka thong ka jong u la ong ba un buh ruh da ki jing thoh ha ka ktien khasi bad Garo ha DTO ophis ban batai shai sha ki paidbah ba siew khajna kali, ba ki dei ban tip ki hap ban siew ha ki dor ba la buh da ka sorkar ym ban siew tan ia ka dor ba la buh, u la iathuh.
Haba iadei bad ki skhim, une u samla Rangbah u la iathuh ba na ka liang ka jong u, un leh beit da ki kam ki ba shai ban ai ia ki skhim,ym da kaba ai sha ki ba riewspah, hynrei haba la mang sha ki baduk ki ban ioh jing myntoi hi ki dei beit tang kiba duk kiba donkam shisha ia ka jing iarap.
U samla Richard Nongbsap u la ong ruh ba ka jingjop ka jong u hi kan shong beit ha ka mon jong ki paidbah, la ki kwah ne em ia u ban long u nongthawaiñ jong ka Mylliem constituency.
Shillong:Ki ar ngut ki kyrtong jong ka National people party (NPP) kiba dei ruh ki shipara trai, ka kong M Ampareen Lyngdoh, ka ban iakhun na East Shillong konstitwensi bad ka kong Jasmine Lyngdoh, ka ban ia khun na Nongthym mai konstitwensi, ki la dep ban thep kyrteng ialade na bynta ka elekshon ka ban long ha ka 27 tarik Rymphang 2023, ha ka kamra treikam jong u Returning officer jong ka East Shillong Constituency bad ka Nongthymmai constituency kaba don ha DC ophis Shillong.
Kine ki longkmie ar ngut ki ban ia khun ia ka elekshon ka ban wan ki la pynpaw shai ba ki don ka jingngeit kaba skhem ba ki paidbah jong ki artylli ki konstitwensi kin phai khmat sha ki bad sha ka parti NPP.
Haba iakren bad kine ki ar ngut, hadien ba ki la mih na ka ophis jong u Returning officer, ka kong M.
Ampareen Lyngdoh ka la iathuh ba ka jing wan jong ki ban thep kyrteng nyngkong kam dei satia ha ka sien kaba nyngkong, hynrei ha manla ki elekshon naduh ki por u kpa u jong ki, u badei ruh u MLA barim jong katei ka konstitwensi, u hynmen u jong i ruh bad haduh kane ka kynti kaba mynta ruh kumjuh.
Haba iadei pat bad ka jing sngew thikna ba haduh katno ba ka sngewskhem ban wan phai biang kum ka MLA jong ka East Shillong constituency,ka kong Ampareen ka la iathuh ba ha kaba nyngkong hi ka don jing syier ban kynriah sha kawei pat ka parti, hynrei hadien jong ka jing shimrai lang ha ryngkat ki paidbah nongkyrshan, namar ba ki nongkyrshan hi ki la iathuh ba ka jing rung jingmih ka jong ka na kawei ka parti sha kawei pat kan ym ktah satia, ha kaba ka la kam ruh ba hadien jong ka jing pyniasoh jong ka sha ka parti NPP, ka jing ai jing kyrshan jong ki paidbah ka la nang skhem shuh-shuh.
Haba iadei pat bad ka jing don mukotduma ka jong ka, ka la iathuh ba kan ym ktah satia ia ka, ha kane ka elekshon namar ba ki paidbah jong ka konstitwensi kaba kan iakhun ki la ioh jingshai lut, la iathuh ka MLA barim ka East Shillong constituency.
Haba ia kren pat bad ka kong Jasmine Lyngdoh, ka ban iakhun na Nongthymmai constituency, ka la iathu ba na ka liang ka jong ka, hi ka la dep ai 100 persen sha ki paidbah bad ka shong pat ha ki paidbah nong shong shnong jong ka konstitwensi ba kin ai ka 100 persen ka jong ki, ha kaba ka la ong ruh ka thong ba nyngkong hi ka long beit ban peit ia ka jingdonkam ha ka constituency hi baroh kawei, lada ka dei kino kino ki bynta ruh ha kaba ka la ñiew ruh ia ki khun samla kum ka spah bah jong ka jylla, ban btin bad ialam lynti ia ki na bynta ka lawei ka jong ki da kaba wanrah ia ki jaka pule, jaka ai jinghikai pyntbit bad kiwei kiwei pat kiba don kam.
Ha kane kajuh ka sngi u kyrtong shimet u ban ia khun na Mylliem constituency, u bah Pynshai Manik Syiem u la wan ban thep kyrteng lang ha katei ka sngi da ka jing wan synran lang ka khun jong u, ka kong Telinia Thangkhiew bad ki nongkyrshan.
Haba ai jingkren hadien ba la mih na ophis treikam jong u Returning officer jong ka Mylliem constituency u bah Pynshai Manik Syiem, u la iathuh ba kaba nyngkong hi ka thong ka jong u ka long beit ban wanrah ia ka roi ka par ia ka konstitwensi katkum ka jing iaid jong ka por ha kane ka spah snem ba 21 bad na bynta ka jylla pat kaba donkam mynta ka long ban pynthymmai ia ki aiñ kiba la rim ba kin long biang ki aiñ kiba khlaiñ, khnang ba kin lah ban iada ia ka lawei jong ka jaitbynriew.
Haba iathuh pat ia ka jing iakhun ka jong u kum u kyrtong shimet ha kane ka elekshon ba mynta, u la iathuh ba ka dei ba u kwah ban long u ba laitluid ban kren, namar ki kyrtong shimet ki don ia ka hok ban long kiba laitluid, khamtam ia ki mat kiba ktah ia ka jaitbynriew, la iathuh u bah Pynshai.
Haba iathuh ia ka jing skhem jingmut ban jop ia kane ka elekshon, ka long beit na kiba bun bah ki kam ki ba u la trei ha ki snem kiba la leit noh, ha kaba u la long u MLA jong ka Mylliem constituency la lai sien kynthih, hynrei da ia nujor bad ka roi ka par ha kine ki sngi um ihun satia, wat la ka MLA skhim ka long da ki klur tyngka, katba ki kam pynroi ki dei beit tang ha shwa jong ka elekshon, la ong u bah Syiem.
U bah Pynshai Manik Syiem, u la kam ruh ba u la rem ia ka elekshon ha ki por ba u Purno A Sangma u dei u Myntri Rangbah jong ka jylla, katba u Bah Hamlet Dohling un rem ia ka elekshon ha ka por ba u khun jong u Purno A Sangma, u Conrad Kongkal Sangma, u dei u Myntri Rangbah jong ka jylla, namar ba ha ka por ba u bah Pynshai Manik Syiem u iakhun na ka NCP ha ka jingialam jong u Purno u la rem bad mynta ka kynti pat u Hamlet Dohling, un iakhun na ka NPP ka ba ialam da u Conrad Kongkal Sangma, ki juh ki jingjia kin wan jia u la kam.
Mynta ka kynti ngin ia vote ha ka party khasi jong ngi.
em ia ki party’kiwei mo paidbah.
Shillong: Ka Lum Sohpetbeng Committee, Seng Khasi Kmie kan pyn long ïa ka ‘Kiew Pyneh Rngiew’ ba shi sien shi snem jong ka Seng Khasi sha kliar jong u Lum Sohpet bneng, ha ka 5 tarik, u bnai Rymphang 2023.
Ha katei ka sngi, yn sdang da ka nguh ka dem na Khyrdop Lum Sohpetbneng ha ka por 8 baje mynstep bad ha ka por 10 baje kan don ka nguh ka dem halor ka Duwan jong une u lum ba kyntang.
Na ka liang ka Lum Sohpetbneng Komiti, Seng Khasi Kmie, ka pyntip ba ki Kali yn shah ïa ki ba kin kiew tad haduh ka por 12 baje mynsngi bad kiba kwah ban leit phai noh sha la ki iing ki sem, yn shah ban hiar naduh ka por 2 baje nohphaisngi.
Haba iadei bad kane ka ka jingkiew pyneh rngiew kaba mynta ka snem, u Vice Chairman ka Lum Spohpetbeng Committee ka Seng Khasi Kmie u Rgh Paia B.
Synrem, u la wan shakhmat ban pathai ia ka khubor sha baroh ki parakur para kha najan bad na jngai ia ki jingpynkhreh pynkhrum ia ka sngi kiew pyneh rngiew kaba shi sien shi snem.
U Rgh Paia u pynpaw ba la khmih lynti ba mynta hi ka snem ba kam don kano kano ka jingkhang bad ka jingwan ban kiew pyneh rngiew ka long kaba laitluid, da kumta la khmih lynti ia ka jingwan ban iashim bynta da kiba bun.
Haba iadei bad ka surok, u Rgh Paia u iathuh ba ka long kaba la biang bha naduh naba sdang na khyrdop haduh kliar lum, haba phai sha ka um, u ai khublei kyrpang ia Chief Engineer ka tnat PHE, ba da lade hi u la leit ban jurip ia ka tyllong um bad ha kliar u lum khnang ba ka jingpynkhreh kan long kaba biang.
Ka komiti, ka kyntu ïa ki paidbah nongwan, ba kin ïa snohkti lang da kaba bud ryntih ïa ki rukom pynïaid ïa ki kali bad kyntu ruh ïa ki paidbah ba kin sngewbha ban kiar ha kaba sliew ne thang ding khnang ban lait na ka jingpluh kum ka jingburom ban pynneh pynsah bad ai jingiada ia ki sawdong sawkun jong ka mei mariang.
Kumjuh ruh ban ri kyndong ïa ka khuid ka suba bad ka jingkyntang jong une u lum jong ka jaidbynriew ka komiti ka kyrpad ruh ia baroh ki nongwan ba kin sngewbha ban burom ia ka Mei Mariang bad da ka jingkit khlieh shi met shi met, ia ki jhep ne ki jakhlia kiba mih na ki jingpyndonkam jong ki nongwanshim bynta ha ka kiew pyneh rngiew ba phin sngewbha ban ia bud ryntih lang da kaba lum thup bad bret pat ia ki ha ki jaka theh jhep ne jaboh kiba dei rukom.
Shillong:Ka Lum Soh petbneng Komiti, ka Kynhun U Tymmen U San jong ka Seng Khasi Kmie, Mawkhar Shillong, hynnin ka sngi ka 29 tarik u Kyllalyngkot 2023, ka la pyndep ia ka leh niam jong ka Shi Hat Shi taiew shwa jong ka Kiew Pyneh Rngiew 2023, ka ban long ha ka 5 tarik u Rym phang 2023 ha u Lum Sohpetbneng.
Ka lehniam ka shi hat shi taiew, la sdang nyngkong eh na khyrdop Lum Sohpetbneng umiam da ka pynsngew ka pynsngap ka nguh ka dem ha ki ‘Lei Dwar’ Lei lynti ha ryngkat ka pynsum pynsleh da ka um khuid um suba.
Nangta, ynda lah poi ha Lum Dorbar Law Nongthroh, hangne u Tymmen U San hapoh ka jingialam u Rgh Skor Jala, u la shim ia ka kamram ban leit sha ka shat ka khein ka khnong ka bishar da kaba pynsngew pynsngap sha ki Blei da kaba ia pan lyngba ki dak ki shin jong ki sakhi hok sakhi Blei jong u khaw eh u khaw shan ka lengbah ka lengsan, ban da pyntip sha ki lei ryngkew ki lei basa ban pdiang hok bad suk mynsiem ia ka kiew pyneh rngiew kaba shi sien shi snem sha u Lum sohpetbeng.
Haba ka jingiapan, lyngba ka lengbah ka lengsan ka la biang bad shai kdar, ka la dei pat ka pali ban kiew pat sa sha u lum jong ka Mei Mawbuh, hangne la pyndep ia ka nguh Blei ka Dem Blei da kawei ka iar kynthei bad uwei u iar shynrang ia kaba la pyndep ia ka kam da u Rgh Skor Jala bad u Rgh D.
Syiem.
Haba la dep ka nguh ka dem, ka peit dak peit shin bad ka bishar lyngba u Rwieng u Rwiang ki dkhot ki dkhai bad va ka kam ka lah bha, la pynlong ka jinghiar sha kjat jong ka Mei Mawbuh, ha kaba la pynsum pynsleh da ka um ksiar ka um rupa da u Tymmen U San lem bad ki paidbah.
Ka bynta kaba lai ka nguh ka dem ka shi hat shi taiew ka dei pat ha khmat jong u Mawshong Blei u nongap nongpahara ia ki ki sawdong ki sawkun ka kliar Lum Sohpetbeng bad ia ka Duwan Dupat ia kaba hangne ruh la iaid da ka shat ka khein ka khnong ka bishar da ka lengbah ka lengsan, ban pynsngew ban pynsngap ia ka khana ka parom jong ka jingioh jingbit na ki dak ki shin jong ka nguh ka dem na Lum Dorbar bad na ka Mei Mawbuh.
Hangne ruh mar sien ia shat ka pylleng, da kup ki dak ki shin, katkum ka jingkyrpad na ka bynta ka jingKiew Pyneh Rngiew kaba shi sien shi snem ka ban long ha ka 05 tarik u Rymphang 2023.
Haba kut la kiew pat sa ha Ka duwan ka dupat ban pynkhuid pynsuba da ka um ksiar um rupa ba la iadon bynta lang lem bad u Basan Rangslang jong ka ka Raid Mawbuh, ka nguh ka dem ba la pyndep da u Rgh Donbokstar Kurkalang bad kyntiew ia ka lama jong ka seng Khasi da u Rgh O.
Pyngrope Vice President Seng Khasi Kmie.
Shillong:U Bah Prestone Tynsong, ula ong, ba ka long kaba lyng ngoh, ha kaba u Bah Danggo u kylla ka jingmut jingpyrkhat kumtei.
Na ka liang jong u Bah Prestone, ula iathuh ba jan shi bnai u phone, hynrei u Bah Danggo ula shu switch off ka phone.
U Bah Tynsong ula ong ka jingleh jong u Bah Danggo u leh kum u khyllung khyn nah, namar u mih na ka NPP, u leit sha ka Congress.
Na ka congress u mih noh u wan phai pat sha ka NPP, mynta pat u mih u leit sha ka BJP bad ula ong ki paitbah ka Ranikor constituency, ki sa ai ka result ha ka 2 tarik Lber.
Na ka liang u Deputy Chief Minister ka jylla, u Bah Prestone Tynsong, ula ong ba kam shem don kata ka jingpyndonkam bakla jong ka sorkar ïa kata ka pisa.
U Bah Tynsong ula pynshai ba uto u nongwad RTI u ia nujor ïa ka RTI bad ka jubab na Assembly bad ula ong shuh ba ka sorkar jylla, kam ha ban buhrieh tang shi tyngka, ha kaba wat ki coma, ki phulstop, kim jah, hynrei ki don lut.
U National Vice President ka NPP, u Bah Prestone Tynsong uba long ruh u Symbud myntri rangbah ka jylla mynta ka 31 tarik u Kyllalyngkot u la leit ban ïalap elekshon na bynta u kyrtong ka party NPP na Mawkynrew Bah Kansing Lynshiang ha ka jingialang kaba long ha ha ka shong Thynroid.
Ha kane ka jingialang u Bah Prestone u la pynshai ia ki nongrim treikam jong ka party bad ruh khamtam haba iadei bad ka issue dawai sboh kaba la pynkhih win dang shen ha katei ka thain.
U Bah Prestone haba kren, ha kane ka jingialang paitbah, ula ong ba ka lyer ka Seng NPP ka beh ha kylleng ka Rilum Garo Khasi bad Jaiñtia.
Lada phai ïa ka PDF kam ym don lyer ha Meghalaya bad lada don jingia khun ba tang malu mala tang ka Mawkynrew bad Sohra jait ba ki dei ki seating MLA.
Kiwei ki party ki ñiah kali marwei lada pongshor taiar hap bujli marwei namar ki tlot ka team, ther u Bah Prestone, ba duna MLA ka PDF.
Na ka liang u Bah Kansing, ula kular ha khmat ki paitbah ba lada ki paitbah, ki ailad ban long kum u MLA ha naduh ka 27 tarik Rymphang ka jingangnud kaba u thmu ban wan rah hapoh ka constituency ki long ban wanrah ?a ka wei ka Government College, ka wholesaler centre ha lai tylli ki shong, ban kyntiew ïa ka Tourism Department hapoh kane ka ka constituency, ban buh ïa ki jaka ban stock ïa ki marrep ha ar tylli ki jaka bad kiwei kiwei ki ki jingdonkam hapoh ka Constituency.
Ha kajuh ka sngi u Bah Kansing lem bad u Bah Prestone, ki la pdiang burom ïa ki rangbah nongkitkam ka party PDF bad HSPDP, kiba la la wan ban pyniasoh pura ban kyrshan noh ia ka NPP ha kane ka election.
Nai ia ngop paidbah…mynta ka kynti ngin ia vote ha ka party khasi jong ngi….
Aizawl:Ka seng saiñ pyrthei ha jylla Mizoram bad ha kajuh ka por kaba la ialam ruh ia ka sorkar jylla ha katei ka jylla ha ka jingialang jong ki nongthawaiñ ki jong ka ha ka sngi nyng kong ka 30 tarik kylla lyngkot 2023, ki khlem ai jingmynjur satia ia ka aiñ Uniform Civil Code ba la mynjur pyntreikam da ka sorkar pdeng ha ka ri baroh kawei, la iathuh u nongialam ka MNF.
Ka jingialang jong ki nongthawaiñ na ka parti MNF, ha ka jing pyniaid jong u Myntri Rangbah ka jylla Mizoram u Zoram thanga, ki la mynjur ban shim da kawei ka rai ka ban dei ruh ka resolution ka ban pynpaw ia ka jing pyrshah ia ka UCC ha ka dorbar tyngka ban sa long shen, ka ban sdang ha ka 7 tarik rymphang 2023,la ong u Zoramthanga.
Kane ka jingialang, ka la jied ruh ia u Nongthawaiñ na Lawngtlai East assembly constituency, u H.
Biakzauva kum u ba hakhmat duh ban shimti ia ka shuki kum u symbud lamphang jong ka ïingdorbar thawaiñ jong ka jylla Mizoram.
Ha kaba ia ka elekshon na bynta ka shuki Deputy speaker, yn pynlong ha ka 8 tarik kyllalyngkot, hadien ba la dep ka jingiakren ai khublei na u lat jong ka jylla.
Ka jingialang ka la iathuh ba da ki hajar tylli ki long ïing, yn sa ai jingiarap kum shibynta, ka jingiarap ha ka sien ba-ar bad balai katkum ka jingmang pisa jong u snem 2023-24 sha ki 60,000 ngut ki nongioh jingmyntoi.
Ka SEDP ka dei ka prokram ba la wanrah da ka sorkar ba bat ia ka bor shynshar ha ka jylla Mizoram, ka MNF da ka thong ban pynneh pynsah bad tyngkai ia ki marpoh khyndew, lyngba ka jingpynbha ha ki jaka ba ki don da ki paid nong shong shnong.
Ha kane ka polisi, ka sorkar ka don ka jingthmu ban iarap pisa haduh lai lak tyngka sha kito ki nongioh jingmyntoi ba kin sdang ia ki kam khaïi ki jong ki ha katba ki mon, na bynta ban tyngkai bad pynkiew ia ka ioh ka kot ha ki longïing long sem ki jong ki.
kiwei ki jylla khristan ki pyni da ki kam katba ka Meghalaya pat tang ki jingkular khlem paw dak ei ei.
Shillong:U Myntri Rang bah jong ka jylla Meghalaya bad uba long ruh ha kajuh ka por kum u National President jong ka parti NPP, u Conrad Kongkal Sangma, ha ka sngi nyngkong u la buh ka jing kyrpad ia ki paidbah nongthep Vote ba kin peit shwa ia ka long ka man jong ki kyrtong na baroh ki konstitwensi ha shwa ba kin thep ia ki vote ha ka 27 tarik rymphang, ha kaba u la pynshai ruh sha ki paidbah jong ka South Tura konstitwensi ba kim shem la jied tang ia u MLA, hynrei ia u myntri rangbah jong ka jylla.
Ki nongthep vote jong ka South Tura konstitwensi, ki khlem thep Vote tang na ka bynta jong u MLA, hynrei na bynta u Myntri Rangbah jong ka jylla.
“Ka vote jong phi kan wanrah ka jing kylla ba khraw bha ym tang ha Tura ne ki bynta jong ka Garo Hills, hynrei ia ka jylla hi baroh kawei, namar ka rai ka jong phi ka dei ban tehsong ia ka jing thaw ia ka sorkar ba thymmai", la ong u Conrad Kongkal Sangma sha palat 5000 hajar ngut ki paidbah ha ka jing sdang jongu, ia ka jingialap elekshon ha South Tura konstitwensi.
“Haba phi thep ia ki vote ha South Tura phin sa iohi ia ka jing kylla ha ka dur jong ka roi ka par, ka vote jong phi kan sa ai jing myntoi ruh ia ki bynta jong ka Siju, Williamnagar bad baroh ki bynta jong ka Garo Hills, ki bynta jong ka Khasi hills ruh kumjuh, ka vote jong phi ka la ai jingmyntoi ia ki jaka kum ka Rongjeng, kaba ngi la lah ban thaw ia ka Civil-sub division hadien 30 snem jong ka jing dawa.
Ki paidbah ka Rongjeng ki khlem ai khublei tang ia u Conrad Sangma, hynrei ki ai khublei ruh ia ki paidbah jong ka South Tura konstitwensi kiba la jied ia u", la pynkynmaw u Conrad.
Shillong:Ka kong Dolly Khonglah, Secretery jong ka Meghalaya International Exporters Chambers of Commerce (MIECC), ka la shah jied dang shen, kum ka Vice jong ka India Bangladesh Chambers of Com merce and Industry.
Lyngba katei ka jingshah jied jongka, ka kong Dolly, ka kyrmen, ba kan lah ban pyniaid iew ia kino kino ki mar ki mata, lada dei ki soh ki pai, ki tiar thaiñ kiba dei hi na jylla Meghalaya bad kiwei kiwei, ba kin pyniaid iew sha kylleng ki ri jong ka pyrthei, lada dei sha dewbah Europe ne Africa ruh kumjuh, namar ba ka ruh ka don ka thong ban kyntiew.
Katkum ka jingiathuh jong ka kong Dolly, ka thong ba ha khmat eh jong ka hadien ba ka la don ha ka chambers ka long beit ban pynim shwa ia ki briew lajong, ki briew na kiwei ki ri ki dei ruh ban ithuh kyrpang kyrpang ia ki nongkhaïi na kane ka jylla.
Haba iadei bad ka jingshah khang jong ka dewiong bad mawshun, ka kong Dolly ka la kyntu ba kaba nyngkong hi ka long ban tyngkai,ha kaba ka la ong ruh ba ka ïingbishar kam shem la khang ban khaïi ne tih mawshun, hynrei ka bthah ban bud ia ki kyndon pa kyndon.
Ha kaba dei bad ka jing sdang khang ia u mawshun pat ka kong Khonglah ka la pynsngew ba lada ka iew hi ka khang, ka ri Bangladesh kan phai khmat noh ban ia khaïi sha kiwei pat ki ri, kum ka China bad Indonesia.
Ka kong Dolly Khonglah, ka la iathuh ruh ba ka sorkar jylla, kam lah ban leh eiei ne pynsngewthuh sha ka sorkar pdeng,haba iadei bad ka jingmad jingeh jong ki ha ka kam khaii mawshun bad ka kynhhun jong ki ka MIECC ka thmu ruh ban leit kynduh kyrpang ia u mining minister jong ka ri india, ban iakren halor kane ka phang.
Ka kong Dolly Khonglah ka la iathuh, ba ka la dep ruh ban buh ka jingkyrpad sha ki sorkar jong ki artylli ki ri, ba kin pyllait ka khajna haba iadei bad ka jingrung jingmih jong ki katto katne ki tiar kum ka dohkha, ki pliang ki pela bad kiwei pat kiba ki paidbah ki phai khmat sha ka ri Bangladesh.
Haba iadei bad ka jing sniew palat ka surok ka kong Khonglah ka la kubur ba ka jingsniew jong ka surok ka ktah bha haduh katta katta, ym tang ia ki nong khaïi, hynrei ia ki paidbah ruh kumjuh, ha kaba u la ong ruh ba ka jingslem jong ka surok Shillong Dawki ka dei beit ka jing tlot jong ka sorkar jylla.
Haba iadei bad ka elekshon ka ban wan, ka kong Khonglah ka la iathuh ba ki la jied ia ki nong mihkhmat da kiwei, ka sorkar ka wan da kawei, ha kaba ka la ong ruh ka sorkar ka ba mynta hi ka tlot namar ba ka dei ka sorkar khleh khawlang, hynrei donkam ka sorkar ba khlaiñ ba tang kawei ka parti kan thaw ia ka sorkar.
Halor ka jingtrei kam jong ka pisa ha ka por elekshon, ka kong Dolly Khonglah, ka la ong ba ka pisa ka iaid kam ha baroh ki liang, hynrei ki paidbah hi ki la shai mynta bad kyrmen ruh ba ha ka elekshon ka ban wan ruh ba ka pisa kan ym trei borbah satia, hynrei ka sur u paidbah hi ka long kaba kongsan tam.
Shillong: Ki nongialam bad ki nongkyrshan jong u MLA barim jong ka Ranikor konstitwensi, u Martin M Danggo,ki la pynlong ia ka jingialang ha Shillong club ha ka 30 tarik kyllalyngkot 2023, ha kaba palat hajar ngut ki nongkyrshan ki la poi sha katei ka jingialang bad shim ruh da kawei ka rai ban phah resaiñ noh ia u Martin M Danggo, na ka parti National people party (NPP) kaba la dep pynbna ia ka kyrteng ka jong u ban iakhun ia ka elekshon ban wan na Ranikor konstitwensi ha ka elekshon ban long mynta u bnai ban wan.
Ha kaba kine ki nongkyrshan ba radbah bad ba shitrhem jong u Danggo ki la kyntu ia u nongialam u jong ki ba un leit pyniasoh noh ialade sha ka parti BJP, ban iakhun ruh na katei ka parti, ha kane ka elekshon ka ban long noh shen ha ka 27 tarik bnai Rymphang.
Ha shwa jong kane u Danggo u la kyntu ia ki paidbah nongkyrshan ba kim dei shuh ban phah iakhun ia ka elekshon namar ba um don pisa, hynrei lada ki paidbah ki kwah ba un iakhun ia kane ka elekshon ka shong ha ka rai jong ki paidbah na kaei ka parti ki kwah ba un iakhun,ha kaba u la ong ruh ba um pat resaiñ satia kum u dkhot jong ka parti NPP.
ha kaba u la ong ruh ka shong ha ki paidbah nongkyrshan ki jong u na kaei ka parti ki kwah ba un iakhun lada u mih beit sha khmat ban ia khun ia kane ka elekshon ha shwa ba un leit thep kyrteng.
Haba iakren bad ka kong Pelcy snaitang, ka la iathuh ba ki paidbah nongkyrshan jong u Danggo, ki la rai ban mih noh na ka parti NPP,namar ba ki nong ialam ba ha khmat jong katei ka parti kim long kiba Bing ban ialam ia u paidbah.
kumta ki la dawa ruh ha kajuh ka sngi u Martin m Danggo u dei ban iehnoh shisyndon ia ka parti NPP bad leit pyniasoh noh sha ka parti BJP.
Ka kong Pelcy snaitang,ka la pynpaw ruh ba ki paidbah ki la kulmar jingmut ban tip bad iohi ha ki lad pathai khubor ba u Danggo un ia khun noh ia ka elekshon ban wan na ka parti BJP,ym shuh na ka parti NPP ,namar kane ka khubor ka la pynjot ia ka parti NPP,ha ka jaka ban iakren sngewthuh jingmut bad ki bor ba ha khlieh jong ka parti NPP.
Hadien ka jingialang,ki nongkyrshan ki la leit sha ophis treikam jong ka BJP ha Bivar Road shillong ,ha kaba da ki spah ngut ki la rung sha ka parti BJP ha ka jingialang pdiang burom ia ki da ki nongialam jong ka parti BJP Meghalaya.
Haba iakren bad u Dipayan Chakraborty nongialam jong ka parti BJP, u la iathuh ba ka jingiehnoh kam jong ki nongialam jong ka NPP ban rung sha ka parti BJP ka long palat 700 ngut, ha kaba kine kiba wan rung sha ka parti BJP ki la iehnoh kam shisyndon na ka parti NPP ha ki tnat bapher bapher kiba ki la bat baroh shi katta.
U Chakraborty u la iathuh ruh, ba ka jing wan pyniasoh noh jong u M.
M Danggo sha ka parti BJP,kan long ha kine ki shi sngi ar sngi bad ka jingmih noh jong u na ka parti NPP ka dei na kiba bun tylli ki daw.
Ki paidbah ki la ithuh shai ba ka parti NPP ka la pheil ban wan rah ia ka roi ka par ha ka jylla,ha kaba u la kam ruh ha ka por ba u Conrad Sangma u la bam smai kum u Myntri Rangbah jong ka jylla, kiba bun ki tharai ba un leh shibun ki kam,kiba ka parti Congress kam shem la leh satia ha kiba bun ki snem ba ka la dep ban synshar,  hynrei ka NPP lei ka long palat, la pynpaw u ChakrabortyHaba iadei bad ka jing khring jong ka BJP ia ba bun ki nongialam sha ka parti, ula ong ba katei ka seng, kan khring ia baroh ki nong shong shnong jong ka jylla bad ka ri ruh kumjuh,namar ba ki paidbah ki la iohi ia ki kam jong u Myntri Rangbah duh jong ka ri u Narendra Modi, ban wanrah ia ka roi ka par ha baroh ki liang.
Tura:Ka Meghalaya Pradesh Congress Committee (MPCC), ka la aipor 48 kynta ïa ka Youth Congress ka ri lum Garo, ba kan ai jingpynshai halor ka jingïakhih bad jing thang ïa ki tyngshop ki nongïalam ka parti ba kynthup ïa u ma Vincent H Pala bad ka Deborah Marak, myn ha ka miet sngi thohdieng.
Kane ka jingaipor kan kut la shibit da miet ka 30 tarik u Kyllalyngkot.
U secretary ka MPCC Sanjay Das ula ai ïa ka showcause na Shillong bad la phah ïa ka sha u nongïalam ka Youth Congress Robert K Sangma, uba ïalam ïa ki dkhot ban ïakhun pyrshah ïa ka parti ha kine ki arsngi bad dawa ïa ka parti ban shong bishar biang ïa ka jingjied kyrtong ha ki katto katne ki constituency ka ri lum Garo.
Ka Youth Congress ka la pynlong ïa ka dharna ha ka Republic Day shabar ka Congress Bhavan ha Tura bad hadien kila thang ïa ki dur tyngshop jong u ma Vincent, Deborah bad ruh jong u kyrtong na North Tura Billykid A Sangma bad u kyrtong na Gambegre Saleng A Sangma.
Watla ka Youth Congress ka la rai ban jubab ïa kane ka jingpan jingpynshai katkum ka nongrim ba ki don, hynrei kala mih ruh ka jingïakren bad bun ki dkhot kin sa iehnohkam halor kane.
“Ha ka jaka ba kin sngap ïa kaei kaba ngi don ban ong bad ban pyrkhat bha balei ba ngi mih ban pyrshah bad ban pynshai halor ka rai ban jied ïa ki kyrtong ki bym dei na ka Congress, ka High Command ka la leh bym patiaw ïa nga bad ai pynban da ka showcause," ong ki nongïalam ka Youth Congress.
“Ngi kwah ïa ka jubab balei ba ki briew na ka liang pyrshah bad kiba ju ïeng pyrshah ïa ka Congress bad kiba la wan rung tang ban ïoh tiket hadien ba ki shah kyntait na la ki jong ki parti, la shu pdiang ïa ki ha ka jaka jong ki nongtrei ka parti kiba la pynkhreh ban mih ïakhun ïa ka ilekshon mynta la shisnem arsnem," buh jingkylli u Robert K Sangma.
Ula ong ba kine ki kyrtong kiba dang shu wan rung dkhot sha ka Congress tang mynnin bad ki bym ïapher kum ki briew na bar, kiba la shim kabu ïa ka parti bad kila ïoh long ki kyrtong ha ka jaka ki nongtrei ka parti kiba la trei shitom.
U ong ba ïa kane la sakhi na ki konstitwensi ka Salmanpara, Gambegre bad Kharkutta.
Ha Salmanpara, u nongtrei ka Congress ba la slem bha u Damrik K Sangma ula shah bujli shimiet shimiet da u Sinbath Marak watla u Damrik ula pynkhreh la palat arsnem ban mih aireng ha ka ilekshon.
Ha Khatkutta, u MLA barim Omillo K Sangma bad kawei ka longkmie kila shah leh lyndet da u briew ba dang shu wan rung thymmai u Chireng Peter R Marak.
Shillong:U bah Fernandez S Dkhar, u kyrtong jong ka parti Meghalaya Trinamool Congress na ka konstitwensi Rambrai Jyrngam ha ka jingiakren jong u bad ki nongthoh khubor ha ophis treikam jong ka Meghalaya TMC ha upper Lachumiere, Shillong, ula iathuh ba ka WE card skhim kaba ka Meghalaya TMC ka la pynlait paidbah ha u snem ba la dep da ka Mamata Banerjee ka la poi haduh lai lak hynriew phew hajar ngut ki nong pynrung kyrteng haduh mynta.
U bah Dkhakr ula kam ruh ba kane hi ka pynpaw shai kdar ia ka jingphai khmat jong ki paidbah ba bun balang sha ka parti TMC na bynta ka bha ka miat bad ka roi ka par ha ka jylla Meghalaya.
Ka jingshaniah ka jong ki paidbah ha ki mat treikam jong ka TMC kaba la dep tyrwa ka dei ka jingthrang jong ka parti ia ka jingkylla hapoh ka jylla.
Ha kaba ia dei bad ka jingwanrah ia ka jingkylla hapoh ka jylla Meghalaya, u bah Fernandez S Dkhar ula kam ba kumba long mynta hi kan dei beit tang ka parti TMC ka ban wanrah ia ka jingkylla ha ka jylla namar la iohi lut ia ki parti la ki dei ki seng riewlum ruh ki donlang ha kane ka sorkar MDA kaba mynta ka bym shym leh eiei na bynta ki paidbah jong ka jylla ha kine ki san snem.
Haba iadei pat bad ka jingkynthoh jong kiba bun ki parti ba ka jylla Meghalaya kan dap ram na ki skhim kum ka WE card bad MYE card kiba ka Meghalaya TMC ka thmu ban wanrah sha ki paidbah, u bah Dkhar ula ong ruh ba kine ki skhim kin ym don satia ka jingktah ia ka pla tyngka jong ka jylla namar kila don lypa ki nongialam kum u Dr Mukul Sangma u briew uba la shemphang bha haba ia dei bad ki skhim ki ban ai jingmyntoi sha ki paidbah bad lada phai sha ki skhim kum ka MHIS ka dei kaba la sdang da u Dr Mukul Sangma.
Haba iadei pat bad ka jingkren jong u bah Prestone Tynsong ba hap ban die lut ia ka jylla Meghalaya lada hap ban ai 1000 tyngka sha ki samla khlem kam bad ki longkmie ha ka jylla, u kyrtong jong ka parti TMC na Rambrai-Jyrngam konstitwensi ula ong ki lah shisha ban die namar kila dep ban die ia ki jaka khappud, hynrei ki nongialam jong ka parti TMC kim dei kiba long kum u bah Prestone Tynsong bad ka jingmang pisa ban pyntrei ia kine ki skhim ba ka parti TMC kan wanrah kan dei beit tang 3 persen na ka jingmang tyngka.
U bah Dkhar ula iathuh shuh shuh ba ka jingduk ka la nangkiew arsut ha ka jylla Meghalaya naduh ba la wan ka khlam COVID 19 kaba la wanrah jingjynjar ia ki paidbah jong ka jylla, hynrei lada thmu ban ai jingiarap ki bun kiba bishni bad pynsngewthuh bakla sha ki paidbah jong ka jylla Meghalaya.
Ula bynrap ruh ba ka MYE card bad ka We card kan iarap ia ki longïing bad ki samla.
“Sngew khlain bha i Hep lei, khlem juh trei sa peit ne shibit lah pang lut ka met ka phad.
" La phai ktien ka Lydia“He he " la rkhie u Kpa ka Lydia“Hooid khlem juh trei te kam dei ka basuk.
" La bynrap ktien sa u Kpa“Hooid nga sngewthuh ia kata, tangba hab pyrshang ong.
" Phai ktien noh sa u Hep“Ka dei ka dei, te hab leh kumta kein…" La ong sa i Kmie ka LydiaKumta ka Lydia ka la shu rkhie lang noh ba la sngew dei eh kumba ki iakren lem.
U Hep u la am khui jen haduh ar kynta ei ei.
Hadien kata sa iarap biang noh u Maheh.
“Ade Hep phi kham khlain ma phi shibun ban ia nga.
Ngi ba la tymmen ka met la hiar ka bor ka sor.
La duna hi, ngi hab trei suki jai bad am sa tang ka shong thait.
Iwei i nur ruh lano yn dep ka shim por.
" La ong u Kpa ka LydiaBaroh saw ngut ki la am smat sia ha ka kam, tad haduh ban da kem dum ka bneng, ki sa ia mih nangta na lum.
U Hep ha kata ka sngi u la slem ban mih na iing ka Lydia, namar ba u hab ban da bamja shuwa.
Phra shiteng baje u dang mih nangta.
Marsien poi ha iing u Kpa u la kylli“Hep shaei me wan haduh katta …?"“Nga wankai na iing i Lydia Papa" la jubab u Hep“Wat shongkai miet than peit mynta ka pyrthei ka bym shngain.
Me la kynmaw ong kaei kaba jia mynshuwa da pyrkhat ho.
Nga te kum u Kpa nga shu pynkynmaw mynta me la heh la san me la sngewthuh hi.
" La ong biang u Kpa.
Kumta hi u Hep u la shu ong noh,“To Papa"Ka jingiadei u Hep bad ka Lydia ka la don kumba shi bnai pura.
Ka rnga ding jong ka jingieid ba ki ia sliw man ka por ka la san stet katta katta.
Haba phai sha ka liang ka Lydia ka jingieid jong ka ia u Hep mynta ka la nangsan nangkhraw kam kwah shuh ban jngai na u.
Ha kawei ka miet, hadien ba la wankai na iing ka Lydia u Hep um nang thiah shuh u iohi bad iohsngew beit ia ka sur kren ka Lydia.
Katta ka jingsohsat ka jingim u Hep u la kwah ban pynhun noh.
Kumta kane ka la pynlong ia u ban rai ba jia katba jia, lada ka Lydia kan iahab jingmut ban ia shong iasah ryngkat noh, namar u sngewthuh ba um lah shuh ban im jngai na ka.
“Lada kan mynjur lashai noh hi ngan shimti ia ka kum ka baieid shi junom jong nga" la ong u Hep marwei marwei.
Ha ka step kaba bud kaba dei artat ka sngi saitjain, u Hep u la leit sha iing ka Lydia da ka rukom pyrkhat ban shimti noh ia ka.
Shuwa ban mih na iing, u la ong lypa ha la ka kmie“Mei shibit tharai ngan sahmiet sha iing ka Lydia namar ba ki phah iarap kam ia nga.
" U ap artat kumno ba la Kmie kan jubab.
“Kam aiu mo khun lashai sngi Sunday phin jah iing? La buh jingkylli ka kmie.
U Hep u la kylla ktien noh bad ong“To kata sa peit shibit…"Kumta hi khlem kren shai u la leit la ka lynti.
Haba u poi ha iing ka Lydia, marsien rung u la doh shuwa ia ka.
“Kumno ieid phi sngew?" U la kylli.
“Ni jingsngew bang ngai.
" La ong ka Lydia“Doh sa phi kein…" La pan sa u Hep.
Ka Lydia ka la doh ia u na ki arliang ngab; hynrei um hun tang kumta, u la bthah ia ka“Na shyntur kein ieid doh ia nga.
" U rkhie artat.
Ka Lydia ka la leh kumta ban pynhun la u baieid.
Kumta hi ngai ki ia leh ieid bad ki ia batskhem triang iwei ia iwei pat.
“Lah biang Hep, kein shuwa.
" La ong ka Lydia“Balei?" La kylli u Hep“Ym long kumta te…" La ong ka Lydia.
U Hep mynta u sngewthuh ba ka Lydia ka la sngewpher ia kaei kaba la paw ha ka met jong u, namar ki la ia pyndait marsyndah.
U Hep ruh u la kohnguh bad ki la ia shong thait noh shuwa.
“Shong Hep, nga synei ia phi namar nga sngewthuh phi la ieid shisha ia nga…" La kren pynkmen ka Lydia“Hooid Lydia nga la kloi ban aiti ia lade ha phi…" La ong sa u Hep.
New Delhi: U Naba Kisore Das, myntri ka tnat ka koit ka khiah jong ka sorkar Odisha, ula iap noh, na ka jingshah siat ha uwei u heh pulit.
La iathuh ba la siat ia U Das, da U Gopal Das, Assistant sub-inspector, uba ki pulit, ki la kem noh, mar ia jia katei ka jingjia.
U Das, ula siat ar kuli, ia utei u myntri, ong ka khubor.
La siat ia U Naba, ha ka por, ba u mih na ka kali jongu ha Brajrajnagar.
Ym shym la tip satia ia ka daw jong ka jingsiat ia utei u myntri, ong ka lad khubor.
U Naba, ula phlei snam na shadem, hadien ba la siat ia u bad la buh ia u, ha ka jaka shong ba ha khmat jong ka kali ban leit rah mar mar sha hospital, hynrei utei u myntri sorkar, ula khlad noh, hadien katto katne por.
U mawshun (limestone) uba shalan sha Bangla na ki par Ishamati, Nongtrai bad War Jaintia, bad ba shalan da bun bah ki nongshalan (exporter) shimet, nangta ia u mawshun na ri Jaintia bad Garo, ula pynriewspah shibun ia ka Bangladesh, katba ka karkhana MCCL jong ka Sorkar ha Mawmluh Sohra pat, la khang khyrdep dang shen mynta u snem.
Ia u mawshun la buh ha ka thup Major Mineral, kum u Diewiong bad kiwei kiba kum kine hapoh ka MMDR Act 1957, ka Sorkar India.
Sngewlyngngoh pat ba ka karkhana pynmih dewbilat MCCL kaba la tei naduh ka por ka Sorkar Assam ha ki snem 1955….
, kaba pynmih ia ka dewbilat pawnam, kaba long halor wat ha ka jingthew kyrdan ha ri India, la khang khyrdep noh mynta u snem, katba ki karkhana dewbilat ki Kaia shimet, ki pynmih dewbilat.
Kaei kane bad mano kiba don kti ha kane ka kam buhrieh, ba iasam doh kyndang? U Chairman ka MCCL u dei u MLA ka Jowai.
Dang 2 snem ei-ei, ka sorkar jylla ka la pynbna ruh ban aiti noh sha ka Company Kharkaia ia ka tnat pynmih bad sam bording ilektrik ka Shillong Region kaba kynthup ia ka Jowai na ka bynta 20 snem.
Dei tad haba ki Seng Sain pyrthei bad ki Seng Bhalang ruh ki la kdew bad pyrshah jur, ka Sorkar kam banse ban pynsangeh noh ia kane kawei.
Tip ka sorkar ka bunkam eh haduh katno, ba ka mut ban shu lilam ia ki tnat trei kam lajong sha ki Kompeni shimet.
Ki paidbah kim tip bha ia ki bynta ba shapoh, wat la kane ka juk ka long kaba plie war ia ki jingwad jingtip lyngba ka Hok Pan Jingtip (RTI), kaba ki tnat sorkar ki hap ban ai jubab bad jingshai.
Ki MLA babun ruh, da kaba burom imat kim bna, lait noh tang ki katto-katne ngut kiba ju kren ia kum kine ki mat hapoh Ing Dorbar.
Ka Election Commission of India (ECI) ka la pynbna ban pynlong ilekshon noh ha Meghalaya ha ka 27.
2.
23.
Ki paidbah ioh pisa, ioh nep, ioh bun jait ki jingioh te lehse, ki lah ban kyrshan ia ki nongbei tyngka, wat lada kiba la kham stad, ba lada poi hi ha uta u pud, bun kiban kyrshan ia ka Nongrim bad ka Jingim lajong.
Ki lad khubor na ki paidbah ki pynsngew kumta, lait noh ki shikham, arkham ki para mahajon heh ba ia sngewthuh jingmut.
Ki paidbah babun ba la mad lynter ia ki jingeh ba bunjait, khlem artatien kin peit ban wanrah noh ia ka jingkylla ban iohi noh ia ka jingim ba thymmai bad ba don jingmut.
Lada long kumne ha kylleng, imat don jingkyrmen ban ioh ia ka Sorkar Tipbriew-Tip Blei bad ba kham don mynsiem ia ka apot ki paidbah, ym ia kito kiba la pynpaw ia ka dak khwan ba shyrkhei bad ia kiba ju kob tang da ka ktien.
Imat ki paidbah nongjied sha Garo Hills, i kumba ki kham sngewthuh ia kane ka bynta bakongsan, namar bun ki MLA na thain Garo Hills kiba bit, shane te imat la iapmat eh ia ki nongkhaii, kontractor, kiba kham khaii bun na ka Sorkar hi, katba ki contractor shnong barit, bun kibym ioh kam shuh kumba ki ju ioh, bam lade ki MLA ia ki dohmet.
Kumba 3 pawa ka jylla Meghalaya ka dei ka jaka rep (agrarian state).
Nga la kyndit, ynda haba nga la poi sha kane ka Nongkrem constituency, ki mar rep ki long tang u phan, u kubi bad u muli, katba ka khyndew bad ki lum ki long kiba jyrngam bad ba sboh.
Shano ki MLA kiba dei ban kren ha Ing Dorbar bad shano ka sorkar ka don? Pyrta tang ha ki iew te yn poi shano?Ka Laitkor lei kaba ha khapsor, tang ka um ruh ki paidbah ki hap ban thied.
U Lum Laitkor u don kyrhai ka um, dei ban sei ia ka shabar.
Ka long kumjuh sha bun ki bynta ka Ri Khasi-Jaintia bad khamtam sha ki nongkyndong.
Bun byllai ki shnong sha thain nongkyndong, ki bym don surok kali.
Ngam lah klet ia ki ar tylli ki shnong ha thain Lyngngam, ka Nongkrong bad Phud Jalei kiba nga la iaid kjat shiteng sngi, kumba 25-30 snem mynshuwa, hynrei nga la ioh jingtip ba ym pat don surok haduh mynta.
Ka long kumjuh sha thain Ri- Bhoi bad sha ki riat ka Ri Khasi bad Jaintia ruh.
Ha Shillong ki paidbah bad ki kali ki par lang kum ki dkhiew, tang kawei ka jingkieng suin (fly over) ruh ym don, katba ha sor Guwahati ka la dap da kine kat shaba leit.
Kan shim ia ka por lada nang iaid shakhmat, hynrei shuwa ban pynkut, nga ai jingmut ia ki paidbah ba kin ym bieij ia ka pisa ki mahajon, kumba la kdew bad ai mynsiem i Rev.
Edwin Kharkongngor na Lumparing iba khlem tyngkai ban ia syllok halor kane ka bynta jaboh, ha ka article jong i, kaba la mih ha u Nongsain Hima dt.
30.
12.
2022.
Donbok ba don ki Seng Bhalang ha kylleng ka Ri- kiba ju kit hala ki tyrpeng jong ki ia ki jingeh- jingma ka Ri.
nga don tang ban pynkynmaw biang shuwa ban pynkut, khyndiat ia ka BJP ka bym ai tdot ia ka ILP, hynrei ka ia leh ban pynrung ia ka rel kaban pyniap ia ngi bad ia ka prokram Sma mitmit bha (Svamitva) ba thmu ban pynrung ha kylleng, ka kular pat hana, ban ai lada ka wan ha ka bor.
Kata lei kan dei ka jingsdang ia ka jingkut jong ngi.
To jied ia ki MLA kiba kat ki nongmihkhmat shisha, ka Jingshngain, Jingroi bad Jingim kan sdang phyrnai.
To kan kut noh ruh ka thiah surok ki bapli ki nonghikai, kan sting noh ka jingshitom ki samla ba dei hok ban ioh kam Sorkar, ka ktien Khasi ha ka Bynrap-8, khlem pynsnohbah bad kiwei bad u pud shi u pud, bym poi shano-shano ruh, nang shah kyntur pynban.
Ka samoi ilekshon ka la poi ha kaba ki skhim ïohei bad ki jingkular bakhraw ki sawa jam ha man ki jaka.
Lehse kane ka dei ka por babiang tam ba kum ki nongthep vote ngin pyrshang ban phai biang sha ki rukom pyrtkhat jong ngi halor ka rukom jied jong ngi ïa ki sorkar ba hashuwa ki bym shym la lah ban ïalam lane ban buh ïa ka jylla Meghalaya ha kata ka lynti jong ka roi ka par ka babiang haba ngi nujor bad kiwei pat ki jylla jong ka Ri.
Ha kum kane ka por ha kaba ki nongïalam na ki seng saiñpyrthei kiba dang bat ïa ka bor synshar haduh mynta ki dang bunkam ban pynshlei ïa ki jingkam bakhraw, ki jingput turoi ïalade bad ki dur-bah jong ki ha man ki rud surok bad kynroh, ym sngew phylla ban shem pat ïa ka skor jingtip (data) jong ka Reserve Bank of India kaba pynpaw shai kdar ba ka jylla Meghalaya ka dei ka jylla kaba roi suki tam ha ka Ri lada phai sha ka liang ka ïoh ka kot.
Ka skor jingtip ka pynpaw ba ka Compunded Annual Growth Rate (CAGR) ka long tang 2% ha ka Financial Year 2021 ha kaba ka GDP jong ka jylla ka long 23,750 klur tyngka ha ka FY 2021.
Ladaïa nujor bad ka jylla Assam kaba long kawei na ki shiphew tylli ki jylla ba roi stet eh ha India ha kaba ka CAGR ka long 5.
3% bad ka GSDP ka long 2.
28 lak klur tyngka ha ka FY 2021.
Napdeng ki jylla ba don ha ka thaiñ shatei lam mihngi, dei ka jylla Mizoram kaba kiew stet bha ka ïoh ka kot ha kaba ka Annual Growth Rate ka long 7.
9% ha ka FY 2021.
Ka Per Capita income ba la antad ha Meghalaya ka long 60,600 tynka ha u snem 2021-22 kaba long kham duna ban ia ka por shuwa ka khlam covid.
Ka ïoh ka kot jong ka jylla Meghalaya ka san duna ïa ka 0.
1% ha ka snem 2021-22 kata 25,696.
82 klur tyngka, lada nujor na ka Financial Year jong u snem ba la dep.
Pynban, ka sorkar ba la lam da ka NPP ka pynpaw ba ka jylla ka biang lut nadong shadong.
Lah ban sngewthuh ba ka liang synshar barabor kan ïaleh ban buhrieh bad da trap jot ïa la ki jingduna, hynrei hato kane kan ktah eiei ia ki nongthep vote? Lehse.
Em, bad dei na kata ka daw ba ki seng saiñpyrthei bad ki nongïalam jong ki kim salia eiei ruh em.
Kumba ka paw mynta, ka jingsam ei ïa ki blanket, ki khiew shet, ki tin sop iing bad ka bai picnic bad tamasa ka dei kaba ha khmat eh jong kane ka samoi ilekshon.
Tharai wat u Gandhi bapli uba peit sha ki paitbah lyngba ki lut pisa u ïamrem haba u ïohi ba la ïapli ïa ka vote da ka pisa.
Kawei na ki nuksa bashai bha ha kaba ïadei bad ka jingsuki ka roi ka par ha ka jylla jong ngi ka dei ka jingbym biang ka leit ka wan lyngba ka liengsuin.
Phai sha ka Kad liengsuin ha Umroi kaba don ha ka altitude ba 2,910 ft, ïa kaba la tei naduh ki snem 1960 hynrei haduh mynta kam pat lah ban treikam pura.
Ngi sngewnguh ïa ka skhim UDAN jong ka Sorkar India ha kaba lyngba jong ka la kumno kumno ngi la lah ban pyndonkam malu mala ïa katei ka kad liengsuin.
Hynrei haba phai pat sha ka Pakyong Airport ha Sikkim ha kaba dang shu buh mawnongrim ha u February 2009 pynban tang ha u October 2018 la ïoh ban pyntreikam pura ïa ka wat haba ka jaka ba ka don ka long ha ka altitude ba 4,646 ft.
Kane ka long tang ka jingnujor kaba rit eh ban pyni ïa ka jingïapher ki nongïalam jong ka Sikkim bad ka Meghalaya.
Ym dei tang ki nongïalam hynrei ki paitbah nongjied khamtam.
Mynta ngi ïakren shaphang kata ka Greenfield airport, ngi saïapeit shano ngin poi.
Lada ngi ïakren shaphang ka lynti rel ruh dap tang da ki diengpyngkiang na baroh ki liang.
Ka Goa ka ïoh jylla ha u May 1987 bad ka sdang ïa ka rukom lei rukom wan lyngba ka rel ha u June 1990.
Wat hadien 33 snem mynta, ki nong Goa ki dang kren ïa ka ktien Konkani, ki dang ïaileit sha ki ïingmane bad ki temple, ki dang bam hi kumjuh ïa ki jingbam duriaw bad ki dang pynshngiam ryndang hi da la ka jong ka wine bad ka feni.
Ka Gross State Domestric Product (GSDP) jong ka Goa ha u snem 2022-23 (ha ka dor mynta) ka kdew ba kan long 91,417 klur tyngka.
Ka GDP per capita jong ka jylla Goa ka long $6,227 kata kham sha khmat ban ïa ka Sikkim, Delhi bad Chandigrah kiba don ha ka kyrdan ba-ar, balai bad basaw.
Hapdeng ki jingbha baroh ba ka Goa ka tyrwa, ym don uba lah ban thied ne buh ïa la ki jingdon jingem ne jaka puta lymda u la sah palat ïa ka 15 snem.
Ma ngi ha kane ka jylla jong ngi, ngi la don lypa ïa ka Land Transfer Act kaba khang ïa ki nongwei ba kin thied jaka lait noh tang ha European wards.
Ka mat kaba dei ban pyrkhat ka long ba lano ma ngi ki nong Meghalaya ngin kyndit bynriew na kaba ïohthiah.
Jin lada ngi don ki nongmih khmat lane ki nongïalam kiba don ka jingtbit bad kiba hok ki lah ban wanrah ïa ka rukom pynïaid kam ban ïada ïa ka hok longtrai jong u paitbah, ngim don daw eiei ruh ban sheptieng bad yn ym don uba lah ban khang ïa u nong Meghalaya ban kiew ka ïoh ka kot.
Laïohi shai kdar ba ka baikali kaba jem dor ka wanrah ïa ka jinghiar dor ka marbah mardih.
Ha kano kano ka jaka jong ka Assam, ym don uwei ruh u jhur uban palat ia ka 30 Tyngka shi kilo.
Hangne ha Shillong jong ngi pat don ka por ba shi kilo u jhur kan ym duna ia ka 120 tyngka kata ruh ka shong ha ki jait iew.
Hynrei hato kane ka jingkiew dor ki mar bam mar dih ka ktah eiei ïa ki nong thep vote? Ngam tharai kan long kumta.
Ki surok basniew ha nongbah, ha ki sor nongkyndong, ha ki shnong bad kumjuh ruh ki surok-bah ba khmih da ka sorkar jylla, ki nala um ki bym biang, ka jingbymdon ki street light ha ki surok, ki jingtei ki bym skhem bad sa kiwei kiwei de ki jjngduna.
Hynrei ha khmat ka ïohei ka sam ei bad ki lut pisa ha ka por ilekshon, kitei ki jingeh bad jingduna ki jah rngai lut baroh bad ym don ban khyllie ïa ki.
Katba kiwei ki ri jong ka pyrthei ki lah ïakren ban leitkai sha u Mars lane kata ka space tourism, ma ngi hangne ha Meghalaya pat ngi dang ïakhun ban ïoh ïa ki jingdonkam ba hakhmat eh kata ka ïohkam ïohjam, ka um bam umdih, ka bam, ka pule puthi babha, ka ding ilektrik, ki surok bad ki lynti ïaid kjat.
Ka long shisha kaba phylla ba ha Meghalaya ym ju don ka jingïakhih paitbah halor kitei ki jingeh lait noh tang teng khat eh ba la ïalam da ki seng trei mon sngewbha lane seng bhalang.
Nga artatien, katno ngut na ngi ngi nud ban pan ïa ka report card jong ki MLA bad MDC halor ki jingtrei jong ki ha kaba ïadei bad ka roi ka par ha ka por ba ma ki ki wan ban pan ia ki vote jong ngi.
Ka jingpdiang burom jong ki seng saiñpyrthei ïa ki MLA barim bad ki kyrtong kiba la don dak sniew ha ki kyrdan bad jaka treikam ba ki la trei ne bat mynshuwa ka kren kham jam halor ka jingshim khia jong kine ki seng ïa ka ban rat dyngkhong ia ki kam bamsap.
Ka pynking samtawi shuh shuh haba iohi ba i paitbah ruh ki pdiang ïa kum kine ki nongïalam ba la khah dak sniew.
Hato ngi la myllen syndon ïa ki nongïalam babamsap, ki kam bamsap bad ka jinghiar ka roi ka par, ne lehse, ngi kham pynleit jingmut pynban ïa ki mat barit baria.
Ka jingshah nionbein jong ki ïingmane ha kano kano ka bynta jong ka Ri ka dei kaba ngi hap ban pynrem jur namar ka kaba kum kane ka jingleh ka pynsah dak jngem snam ïa ka dur bad ka rynieng jong ka ri India kum kata ka Ri ba la san ha ka synshar paitbah (democracy) ha khmat ka pyrthei hi baroh kawei.
Hynrei,kaba khongpong pat ka long haba ngi kloi ban pynpaw ia ka jingsngew pyrshah ïa kaei kaba jia shabar ka jylla jong ngi hynrei ym don uwei ruh u ban khuslai halor ka jingduna ka roi ka par.
Hooid, ka dei ïa ngi ba ngin pyrkhat nyngkong na ka bynta ïa lade bad balei hi ban duhthiah duhdem ïa ka kam kaba long shabar na ka jingpynïaid jong ngi; ngi la dei pynban ban kham pyrkhat na ka bynta kumno ban pynlait ïa lade na ki jingeh ba ngi ïakynduh.
Teng teng ka pynpyrkhat ïa nga ba nalor kine kiwei pat ki jingeh jong ka jylla jong ngi, wat ka jingïoh jylla khlem u pud u sam uba thikna ruh kam long kaba dei namar ha ki katto katne ki jaka ngi la duh la bun ki mynsiem briew kiba kordor.
Kumjuh ruh don shibun ki mat dawa ba khia ki bym shym la lah ban pynurlong haduh kane ka sngi mynta.
Kawei ka bynta kaba kham kongsan ha kaba ïadei bad ka jingkiew ha ka roi ka par ka long ban buh ka jingkitkhlieh halor ka District Council ba kan shim khia ïa kane ruh, ym ba kan shu long tang ka rynsan ban kyntiew ïa ki nongialam saiñpyrthei.
Katbaka jingïakren bakluit bha ha kane ka por ilekshon ka long halor ban wanrah ïa ka jingkylla hynrei ka jingkylli ka long mano ban wanrah ïa kata ka jingkylla.
Kito ki seng saiñpyrthei kiba kam ba ki long kita kiba pawkhmat ha ka ban wanrah ïa ka jingkylla, kam pher la ki biang katno katno ruh, hynrei ki dei ban buhjingmut halor katto katne ki mat ba donkam.
Nyngkong eh, ki hap ban sngewthuh ïa ka jingdonkam bad ka jingthrang jong ki paibah kiba la sat sia halor ka jingdon kine ki seng saiñpyrthei heh kyrdan.
Kaba ar, haba kumba 86% ki nongshongshnong ka jylla Meghalaya ki dei ki riewlum, yn ym don ki seng saiñpyrthei ki ban jop lada kim sngewthuh ïa ki jingdonkam bad ki jingkwah jong kine ki briew.
Kaba lai, haba kumba 75% ki nongshongshnong jong ka jylla ki dei ki Khristan, yn ym don ki seng saiñpyrthei ki ban jop hangne lada ki wanrah ïa ki mat kiba long pyrshah ia ki Khristan.
Ka Histori ka sakhi ba ha man ka ilekshon, ki seng sain pyrthei ki shim kabu borabor halor ki jingtlot jong ki briew ha kitei ki liang.
Wat hapdeng jong ngi kiba la kham jynsur ka rukom pyrkhat ruh ngi shem jingeh ban pyrkhat ba ka niam ka dei kawei na ki phang ha ki ilekshon.
Ki seng sain pyrthei kiba tlot bad kiba pyrshang ban pharia jaitbynriew ha ryngkat ki rukom pyrkhat ba sahdien bad kiba pynleit jingmut tang halor ki mat barit baria kin ym lah ban pynkhynniuh ïa ka enjin jong ka jingroi jingsan lane ki paitbah ba khim jingmut bad bymïohi jngai kim lah ban dawa ïa kata ka roi ka par ha ka jylla baroh kawei.
To ngin kylli ïa lade, hato kine ki seng saiñpyrthei ki la shet kylla ïa ngi ne ma ngi kiba long ki nongjied ngi shu aiïa ki vote jong ngi khlem da pyrkhat bad ngi ïai die ïa ki vote bakordor jong ngi na ka bynta ‘ka skhim ba shishien san snem’ ha ka dor katto katne spah ne hajar tyngka ha kine ki 51 tylli ki snem ba ngi la ïoh la ka jylla?(Une u nongthoh u hikai ha ka skulbah NEHU)Khublei shibun nong thoh nga da sngew hun ha nga pule iaka jing thoh jong phi, 26 snem nga don  bunsien  nga dap tang ki Jing pyrkhat, nalor ba Nga don ha ka konstitwensikaba ha Jan naka sor Shillong tangba  ngi ioh u MLA  u bym ler eiei ,hato lano ngin Ioh  u ba ler hato ka Jing kylla lano kan wan , nga shu sah tang haka Jing pyrkhat,namar mynta u snem ruh ngam kwah shuh ban Theo vote namar ngam nga lah dep iohi u bym myntoi suda.
Shillong:Ki dkhot ka Meghalaya Pradesh Youth Congress (MPYC) ki la thang ïa ka tyngshop jong u Pre sident ka MPPC u ma Vincent H Pala bad jong ka Working Pre sident Deborah Marak lem bad ki arngut ki kyrtong ha Congress ha ka miet jong ka Sngi Thohdieng shabar ka Congress Bhavan ha Tura.
Kine ki dkhot ka MPYC ki la thang ïa kine ki tyngshop na mar ka jingbitar halor ka jingbym hun ïa ka rukom ai ticket ïa ki kyrtong ban aireng ha kane ka ilekshon ban wan.
Ki tyngshop ba la thang ki kynthup ïa ka jong u Ma Vincent, ka Deborah, u Kyrtong ka Gambegre Saleng A Sangma bad u kyrtong ka North Tura Billykid A Sangma.
Kane ka la wan hadien ba ki nongïalam kim shym la mynjur ban pynkylla ïa ka jingai ticket ïa ki kyrtong ba la aipor ban leh hapoh ka 24 kynta.
Ka MPYC ka la dawa ba ki dkhot ka party kiba la pan ïa ka tiket ban ïakhun ïa ka ilekshon la 27 tarik Rymphang, ki dei ban shah jied ha ka jaka jong ki nongïalam na kiwei pat ki party kiba dang shu wan ïasoh bad ka Congress.
Kila bitar eh halor ka rai ban ai tiket ïa u nongïalam ka NCP Saleng Sangma na Gambegre bad u nongïalam barim ka AITC u Reynold M Sangma na Selsella.
U Saleng u dei u pyrsa jong u Billykid A Sangma.
Ki nongïalam ka MYPC kila pynbna ruh ba kin sa hiar shuki noh na ka party kum ka jingpyrshah ïa ki nongïalam namar ka jingbym sngap ïa ka jingdawa jong ki.
Hiar to ba kwah kiew dang byllai.
New Delhi:Ia ka tarik ban pynlong ia ka elekshon sha ki iing dorbar thaw ain jong ka Megha laya, Nagaland & Tri pura, 2023 la pynbna ha ka 18.
01.
2023.
Ka jingthep vote ha kine ki jylla kan long kumne: Megha laya bad Naga land ha ka 27.
02.
2023; Tripura ha ka 16.
02.
2023.
Ha kaba iadei bad kane, ia ki tyllong pynmih khubor la bthah ban peit ia ka Section 126 jong ka Representation of the People Act, 1951 kaba mana ban pyni ia kano kano ka kam kaba iadei bad ka elekshon lyngba ki TV ne kino kino ki mar ba iasyriem, 48 kynta shuwa ka por ba la buh ban pyndep ia ka jingthep vote ha ka konsti tuensi.
Ia ki bynta kiba iadei bad kane ha ka Section 126 la ai hangne harum:(126.
Ka jing khang ban pynlong jingialang paidbah ha ka por sawphew phra kynta hashwa ka jing thep vote –1.
Ym dei ban pyni sha ki briew ia kano kano kaba iadei bad ka elekshon lyng ba ka cinematograph, television lane ki tiar kiba iasyriem.
2.
Mano mano ba iaid lait ia ki bynta ha ka sub-section (1) kin shah pynshitom lyngba ka jingshah set patok na ka bynta ka por ba lah ban bteng haduh ar snem, lane ka jingdain kuna, lane baroh ar.
3.
Ha kane ka Section, ka jingong “kam ba iadei bad ka elekshon" ka mut kano kano ka kam kaba thmu ne mut ban ktah ia ka resol jong ka elekshon4.
Ha ki por elekshon, teng teng ki don ki jingkynnoh shaphang ka jingpyn khein ia ki jingbthah hapoh ka Section 126 jong ka Representa tion of the People Act, 1951 da ki TV channel ha ka jingpyni ia ki jingiatai nia bad kiwei kiwei ki khubor bad ki pro kram.
Ka Com mission ka la dep pynshai ba kane ka Section 126 ka khang ban pyni ia kano kano kaba iadei bad ka elekshon lyngba ki television ne ki mar ba iasyriem ha ki 48 kynta ba kut ha ka por ba la buh ban pyndep ia ka jingthep vote ha ka konsti tuensi.
“Ki kam kiba iadei bad ka elekshon" la batai ha kane ka Section ba ka dei kano kano ka kam kaba thmu ne mut ban ktah ia ka resol jong ka elekshon.
Ka jingpyn khein ia ki jingbthah ha ka Section 126 ka dei kaba lah ban pyn shitom da ka jingshah set patok na ka bynta ka por ba lah ban bteng haduh ar snem, lane ka jingdain kuna, lane baroh ar.
5.
Ka Commi ssion ka ban biang sa shisien ba ki channel TV/Radio bad ki cable network/internet website/rynsan social media ki dei ban pynthikna ba ki prokram ba pyni/pynmih da ki ha ki 48 kynta kumba batai hapoh ka Section 126 kim don kano kano ka bynta, kaba kynthup ki jingsngew / jingkyntu da ki panellist/nongiashim bynta kiba lah ban long kum ka jingkyntiew / jingpynrem ia kano kano ka party lane kyrtong lane ktah / pynkylla ia ka resol jong ka elekshon.
Kane, ha ryngkat kiwei kiwei, kan kynthup ia ka jingpyni ia kano kano ka jingsngew jong ki briew bad ki jingiatai nia, ki jingpeit bniah ia ki dur lane ki jingpynsawa.
6.
Ha kaba iadei bad kane, ka bthah ruh ban peit ia ka Section 126A jong ka R.
P.
Act 1951, kaba khang ia ka jingpynlong ia ka Exit poll bad ka jingpyni ia ka resol jong kane ha ka por ba la batai kaba long ka por kaba la buh ban sdang ka jingthep vote ha ka phase ba nyngkong bad shiteng kynta hadien ba la pyndep ia ka jingthep vote ha ka phase kaba khatduh ha ki Jylla.
7.
Ha ka por bym hap hapoh ka Section 126, ki TV/Radio/Cable/FM channel/internet website/rynsan Social Media ki lah ban pan jingbit na ki bor pyniaid jylla/distrik ban pyni ia kano kano ka broadcast/prokram (lait na ki exit poll) ki ba dei ban iahap bad ki bynta ka model code of conduct, ka programme code kumba la batai da ka tnat Information and Broadcasting hapoh ka Cable Network (Regulation) Act kaba iadei bad ka jingdon akor, ka jingpynthikna ia ka jingsuk hapdeng ki jaitbynriew, bad kiwei kiwei.
Baroh ki internet website bad ki rynsan Social Media ki dei ban bud ia ki jingbthah hapoh ka The Information Technology Act, 2000, Information Technology (Intermediary Guidelines and Digital Media Ethics Code) Rules, 2021 bad ki kyndon ka ECI No-491/SM/2013/Communi cation, ha ka 25 tarik u Risaw, 2013, na ka bynta baroh ki bynta kiba iadei bad ki kam sain pyrthei ha ki rynsan jong ki.
Ha kaba iadei bad ki jingpynbna shaphang ki kam sain pyrthei, kane ka donkam jingbit lypa na ki komiti ba la buh ha ki Jylla/Distrik katkum ka hukum No.
509/75/2004/JS-I, jong ka Commission kaba la ai ha ka 15 tarik u Iaiong, 2004.
8.
La bthah ruh ia baroh ki print media ba kin peit ia ki kyndon ba la pynmih da ka Press Council of India ha ka 30.
07.
2010 bad ki ‘Norms of Journalistic Conduct- 2020’ ba kin bud ia kine ha ki por elekshon.
9.
La bthah ia baroh ki electronic media ba kin peit ia ka “Guidelines for Election Broadcasts" ba la pyllait da ka NBSA ha ka 3 tarik u Lber, 2014.
10.
Ka Internet and Mobile Association of India (IAMAI) ka la pynmih ia ka “Voluntary Code of Ethics" ia baroh ki rynsan social media ba iashim bynta ban pynthikna ia ka jingiaid beit iaid ryntih bad ka jingdon akor ha ka jingpyndonkam ia ki rynsan jong ki ban bat ia ka jinglong kyntang ka kam elekshon sha ka Lok Sabha 2019.
Kumba la kubur da ka IAMAI, lyngba ka shithi ha ka 23.
09.
2019, yn bud ia ka “Voluntary Code of Ethics" ha baroh ki elekshon.
Kumta, ka Code ka iadei ruh bad ki elekshon sha ki iing dorbar thaw ain jong ka Meghalaya, Nagaland & Tripura, 2023.
La bthah ia baroh ki rynsan Social Media ba kin peit ia ka “Voluntary Code of Ethics" kaba mih ha ka 20 tarik u Lber, 2019 ha kaba iadei bad kane.
11.
la bthah ruh ban peit ia ka IT (Guidelines for Intermediaries and Digital Media Ethics Code) Rules 2021 ban bud ia ki kyndon kiba iadei bad kane ka kam.
12.
Shuh shuh, la pyntip ba kano kano ka seng sain pyrthei lane kyrtong lane kynhun ne briew kin ym ai kano kano ka jingpynbna ha ki print media ha ka sngi thep vote bad shi sngi shuwa ka sngi thep vote, lait noh lada kine ki jingpynbna shaphang ki kam sain pyrthei ki la ioh jingbit lypa na ka MCMC Committee ha ka Jylla/Distrik.
Hap buh application ha ka MCMC kumno kumno 02 (ar) sngi shuwa ka sngi ba thmu ban pynmih ia kum kine ki jingpynbna.
Baroh ki tyllong pynmih khubor kin bud ia kine ki kyndon.
Ki kyndon ba la ai da ka Press Council of India ha ka 30.
07.
2010 ba dei ban bud ha ka por elekshon:i.
Kan dei ka kamram jong ki lad pathai khubor ba kin ai ia ki khubor kiba ryntih shaphang ka elekshon bad ki kyrtong.
Ki kotkhubor kim dei ban don bynta ha ka elekshon campaign kaba ktah ia kiwei, ka jingpynksan ha ki khubor ia uno uno u kyrtong ne seng sain pyrthei lane kano kano ka jingjia ha ka por elekshon.
Kumba ju iohi, ar ne lai ngut ki kyrtong kiba iakhun ki khring bha ia ki media ha ka por elekshon.
Haba thoh khubor shaphang ka campaign, ka kotkhubor kam dei ban leh klet ia kano kano ka bynta kaba kongsan ba kren da ki kyrtong lane ka jingkynthah ia ki kyrtong ba ialeh pyrshah.
ii.
Ka jingialap elekshon ha ka nongrim jong ka jingiapher jait bynriew ka dei kaba la khang hapoh ki kyndon kiba iadei bad ka elekshon.
Kumta, ki lad pathai khubor ki dei ban kiar ia ki khubor kiba wanrah ia ka jingiashun hapdeng ki jait bynriew, ki niam bad ki kyntien tynrai.
iii.
Ki lad pathai khubor ki dei ban kiar na ka jingpynmih ia ki khubor bakla ne ki jingkynthoh ia ka jinglong ne rukom trei jong uno uno u kyrtong lane ha kaba iadei bad ka jinglong kyrtong ne ka jingweng noh ia ka jinglong kyrtong ki ba ktah ia ka resol jong uta u kyrtong ha ka elekshon.
Ki lad pathai khubor kin ym pynmih ia ki jingkynnoh bym pat pynshisha shaphang uno uno u kyrtong ne seng sain pyrthei.
iv.
Ki lad pathai khubor kin ym pdiang ia kano kano ka jingai ban iada ia uno uno u kyrtong ne seng sain pyrthei.
Kin ym pdiang ia ka jaka sah ne kano kano ka jingai ba tyrwa ia ki da u lane na uno uno u kyrtong ne seng sain pyrthei.
v.
Ki lad pathai khubor kin ym ialap elekshon na ka bynta uno uno u kyrtong ne seng sain pyrthei.
Lada ki leh ia kane, ki hap ban pdiang ia ka jubab kaba wan na kiwei kiwei ki kyrtong ne seng sain pyrthei.
vi.
Ki lad pathai khubor kin ym pdiang ne pynmih ia kano kano ka jingpynbna kaba siew da ka pisa paibah kiba pynbna shaphang ki jingjop jong ka seng sain pyrthei ne sorkar kaba don ha ka bor.
vii.
Ki lad pathai khubor kin bud ia baroh ki jingbthah / hukum jong ka Election Commission/ki Returning Officer lane Chief Electoral Officer kiba mih na ka por sha ka por.
Norms of Journalistic Conduct- 2020:i.
Ki kotkhubor kin pyni shai ia ka “Marketing Initiative" ha ka Supplement/special edition ka ban pyniapher ia kine na ki khubor kiba man ka por.
ii.
Ki kotkhubor kim dei ban batai da kumwei ne batai bakla ia ki jingkren ba ai da ki nongialam.
Ki jingkren ba pyndonkam ha ki editorial ki dei ban pyni ia ka jingshisha shaphang kaei kaba la ong lane kaba mut ban ong da ki.
iii.
Ki khubor kiba pyni ia ki kyrteng jong ki nongthep vote katkum ki jait bynriew bad ki nongkyrshan jong kano kano ka seng sain pyrthei ki dei ki ban khein kum ki khubor ba ioh jingsiew.
iv.
Ki khubor kam sain pyrthei kiba mih ha kiwei kiwei ki kotkhubor kiba iasyriem ki pyni ba kine ki dei ki khubor ba ioh jingsiew.
v.
Ar tylli ki kotkhubor kiba pynmih thik kumjuh ki khubor ha ka por elekshon kam dei kaba shu jia ryngkat bad ka paw shai ba ia kine ki khubor la pynmih da ka jingthmu.
vi.
Ka rukom pynmih ia ki khubor kiba ai jingmyntoi ia kano kano ka seng sain pyrthei ka dei ka jingpan ia ka vote na ka bynta ka seng sain pyrthei bad ka dei ka dak jong ka khubor ba ioh jingsiew.
vii.
Ka jingbatai shaphang ka jingjop elekshon jong uno uno u kyrtong u bym pat file nomination ka dei ka dak jong ka khubor ba ioh jingsiew.
viii.
Ki khubor shaphang ki jingialap elekshon bad ka jingong ba ka don ka jingshongshit ba don ki riew pawkhmat kan dei kaba lah ban ong ba ka dei ka khubor kaba ioh jingsiew.
ix.
Haba lum khubor elekshon, la ai jingmut ia ki kotkhubor ban pynthikna ia ka jingryntih ha ka jingpynmih khubor / interview jong ki kyrtong.
x.
Ha ka por elekshon, katkum ki kyndon ba buh da ka Election Commission of India, ki kotkhubor ki lah ban antad ia ka jingjop jong ki kyrtong ne seng sain pyrthei ha ki khubor bad ia kine yn ym khein kum ki khubor ba ioh jingsiew lada lah ban pynshisha ba kane kam dei kaba wan na kiwei kiwei ki tyllong.
xi.
Ki kotkhubor kin ym pynmih ia kano kano ka survey kaba batai lypa ia ka jingjop jong uno uno u kyrtong ne seng sain pyrthei khlem da pynshisha shuwa ia kane.
Guidelines for Election Broadcasts" ba la ai da ka NBSA ha ka 3 tarik u Lber, 2014:i.
Ki nongpynmih khubor ki dei ban pyrshang ban ai jingtip ia ki paidbah ha ka rukom kaba ryntih, shaphang ki kam elekshon kiba iadei, ki seng sain pyrthei, ki kyrtong, ki jingialap elekshon bad ka kam thep vote katkum ki kyndon ba la buh hapoh ka The Representation of the People Act 1951 bad da ka Election Commission of India.
ii.
Ki channel khubor kin pyni ia kano kano ka jingiadei ha ki kam sain pyrthei bad kano kano ka kynhun sain pyrthei ne kyrtong.
Kat haduh ki pyni ia kum kane ka jingiadei bad uno uno u kyrtong ne seng sain pyrthei, ki don ka jingbahkhlieh ban pynmih ryntih ia ki khubor, khamtam ki khubor elekshon.
iii.
Ki nongpynmih khubor ki dei ban kiar na ki jingiohsngew pateng, ki jingantad khlem nongrim bad ki jingbatai bakla, khamtam lada kine ki iadei bad ki seng sain pyrthei ne kyrtong.
Uno uno u kyrtong ne seng sain pyrthei ba la shah ktah ha ka jingbatai bakla da ka jingpynmih ia ka jingtip kaba bakla u dei ban ioh lad ban ai jingpynshai ne ai jubab.
iv.
Ki nongpynmih khubor ki dei ban kiar na kino kino ki jingtyrwa kiba lah ban ktah ia ka rukom pynmih khubor elekshon.
v.
Ki nongpynmih khubor ki dei ban pyniapher shai hapdeng ki editorial bad ki jingsngew jong ki riewshemphang kiba mih ha ki lad pathai khubor jong ki.
vi.
Ki nongpynmih khubor kiba pyndonkam ia ki video kiba wan na ki seng sain pyrthei ki dei ban pyni shai ba kine ki wan na kine ki tyllong.
vii.
Dei ban peit kham bniah ban pynthikna ba baroh ki bynta jong ki khubor / prokram ba iadei bad ki kam elekshon ki dei ki bym bakla ha kaba iadei bad ki jingjia, ki tarik, ki jaka bad ki jingai jingkren.
Lada kum bakla, ki nongpynmih khubor ki dei ban pynbeit ia kane mar syn sngewthuh ia ka jingbakla bad dei ban pyni shai ia kine ki jingpynbeit kumba la pynmih ia ki khubor ba nyngkong.
viii.
Ki nongpynmih khubor, ki nongthoh khubor jong ki kim dei ban pdiang ia kano kano ka jingai kaba lah ban ktah ia ka jingshaniah ia ka lad pathai khubor ne ki nongtrei jong ka.
ix.
Ki nongpynmih khubor kim dei ban pynmih ia ki ‘hate speech’ ne ki jingkren tohmet kiba lah ban wanrah ia ka jingkulmar namar ka jingialap elekshon ha ka nongrim jong ka jingiapher jaitbynriew ka dei kaba la khang hapoh ki kyndon elekshon.
Ki nongpynmih khubor ki dei ban kiar ia ki khubor kiba pynshit ia ka jingiashun hapdeng ki briew ha ka nongrim jong ka niam, ka jai bynriew, ka jaka sah ne ka ktien tynrai.
x.
Ki nongpynmih khubor ki dei ban pynpaw shai ia ka jingiapher hapdeng ki khubor bad ki khubor ba ioh jingsiew.
Baroh ki khubor ba ioh jingsiew ki dei ban don ka dak “Paid Advertisement" lane “Paid Content": bad ia ki khubor ba ioh jingsiew dei ban pynmih da kaba bat ia ki “Norms & Guidelines on Paid News" kiba pyllait da ka NBA ha ka 24.
11.
2011.
xi.
Dei ban peit bha haba pynmih ia ki opinion poll khnang ba kine kin long ki bym bakla bad kiba ryntih da kaba pyni mano ba phah, pyniaid bad siew ia ka jingpynlong ia kine ki opinion poll bad ka jingpynih ia ki.
Lada ki nongpynmih khubor ki pynmih ia ki resol jong ki opinion poll ne ki jingantad ia ki elekshon, ki dei ban batai ia ka nongrim, ka jingiar bad ki jingeh jong kine ki poll.
Ka jingpynmih ia ki opinion poll ki dei ban wan lang bad ki jingai jingtip ki ban iarap ia ki nongpule ba kin sngewthuh ia ka poll kum ka rukom treikam ban pynlong ia ka poll, katno ngut ki briew la iakren, katno lah ban bakla, ki tarik ba treikam bad ki jingtip ba la pyndonkam.
Ki nongpynmih khubor ki dei ruh ban pyni kumno la pynkylla ia ka vote share sha ka seat share.
xii.
Ki nongpynmih khubor kim dei ban pynmih ia kano kano ka ‘kam elekshon’ kaba lah ban ktah ia ka resol jong ka elekshon, ha ki 48 kynta kiba kut ha ka por ba la buh ban pyndep ia ka jingthep vote kaba pynkhein ia ka Section126(1)(b) jong ka Representation of the People Act, 1951.
xiii.
ka Election Commission of India (ECI) kan peit ia ka jingpynmih khubor naduh ka por ba la pynbna ia ki tarik elekshon haduh ynda pynkut elekshon bad pynbna ia ki resol.
Kano kano ka jingiaid lait da ki nongpynmih khubor ba la ai jingtip sha ka News Broadcasting Standards Authority (NBSA) da ka Election Commission ka dei ka ban pynbeit da ka NBSA katkum ki kyndon jong ka.
xiv.
Ki nongpynmih khubor ki dei ban leh katba lah ban ai jingtip ia ki nongthep vote shaphang ka rukom them vote, ka jingdonkam ban thep vote bad kumno ban leh ia kane, bad haei ban leit thep vote, ban kin pynrung kyrteng ialade ban leit thep vote bad ka jinglong shimet ka jingthep vote jong ki.
xv.
Ki nongpynmih khubor kim dei ban pynmih ia kano kano ka resol shuwa ban ai jingpynbna ka Election Commission of India, lait noh lada pynmih da ka jingpynshai ba kine ki resol kim dei kiba wan na ki bor ba dei peit bad ba kim dei ki resol kiba khatduh.
Voluntary Code of Ethics ha ka 20 tarik u Lber, 2019:i.
Ki nongiashim bynta kin pyrshang katba lah, bad da kaba kynmaw ia ka hok ban don la ki jingsngew, ban plie lad ban ioh ia ki jingtip kiba iadei bad ki kam elekshon ha ki jingai jingshakri bad ki kam jong ki.
ii.
Ki nongiashim bynta kin pyrshang dalade ban ai jingtip shaphang ki kyndon kiba iadei bad ki elekshon.
Ki nongisahim bynta kin ialeh ruh ban ai jinghikai ia u nodal officer ha ka ECI shaphang ki jingai jingshakri / kam jong ki, kaba kynthup ruh ka lad ban ai jingkyntu katkum ki kyndon ba la buh da ka ain.
iii.
Ki nongiashim bynta bad ka Election Commission of India (ECI) ki la wanrah ia ka rukom ai jingtip ha kaba ka ECI ka lah ban ai jingtip ia ki rynsan bapher bapher shaphang ki jingpynkhein ia ki kyndon hapoh ka Section 126 jong ka Representation of the People Act, 1951 bad kiwei kiwei ki kyndon elekshon.
Kine ki hukum ka ain ki dei ki ban pdiang bad pyndep hapoh 3 kynta na ka bynta ki jingpynkhein ia ki kyndon hapoh ka Section 126 katkum ki jingai jingmut ka Sinha Committee.
Baroh kiwei kiwei ki jingkyntu hapoh ka ain ki dei ki ban pyndep mardor da ki nongiashim bynta katkum ka jinglong jong ka jingpynkhein ia ki kyndon.
iv.
Ki nongiashim bynta ki dang pynbiang ia ka rukom ai jingtip mardor na ka bynta ka ECI bad ki briew / kynhun ba treikam ha ka por elekshon ba kin ioh ban iakren bad ai jingtip ba lah ban ai jingiarap ha ka jingpyndep stet haba ioh ia ki jingkyntu kiba iadei bad ka ain, da kaba bud ia ki kyndon, na ka ECI.
v.
Ki nongiashim bynta kin pynbiang ia ka lad na ka bynta ki jingai jingtip ha ki kam sain pyrthei, katkum ki kamram jong ki katkum ka ain, ba kin ai ia ki jingioh jingbit lypa ba ka ECI bad/ne Media Certification & Monitoring Committee (MCMC) jong ka ECI ha kaba iadei bad ki jingpynbna kiba iadei bad ka elekshon kiba don ia ki kyrteng jong ki seng sain pyrthei, kyrtong ha ka elekshon ba dang iaid.
Shuh shuh, ki nongisahim bynta kin pyndep stet ia ki kam ba iadei bad ki jingpynbna kam sain pyrthei kiba wanrah sha ki nongiashim bynta da ka ECI ki bym don ia kane ka jingai jingbit.
vi.
Ki nongiashim bynta kin trei na ka bynta ka jingplie lad na ka bynta ka jingshai ha ki jingpynbna kam sain pyrthei ba ai jingsiew, kaba kynthup ruh ia ka jingpyndonkam ia ki label / disclosure teknoloji ba la don lypa na ka bynta kum kine ki jingpynbna.
vii.
Ki nongiashim bynta, hadien ba ioh jingkyntu na ka ECI lyngba ka Internet and Mobile Association of India (IAMAI), kin ai jingtip shaphang ki sienjam ba ki la shim ban kiar na ka jingpyndonkam bakla ia ki rynsan jong ki.
viii.
Ka IAMAI kan iatrei lang bad ki nongiashim bynta halor ki sienjam ba shim hapoh kane ka Code bad ka IAMAI ha ryngkat ki nongiashim bynta kin iakren man ka por bad ka ECI ha ka por elekshon.
Nongpoh: Ki briew jong ka North East Slow Food & Agrobiodiversity Society (NESFAS) lyngba u Bah Khrawborlang Wahlang, in-charge ka komiti Empowerment Monitoring Committee and Innovation ka NESFAS, mynta ka sngi ki la leit ban plie ia ka dukan bam jong ka Kong Plantina Mujai, kaba don ha Khweng, ka shnong kaba don ha lynti ban leit sha Mawlasnai bad kaba don ia ka jingjngai kaba tang kumba katto katne kilometer na Iew Bhoirymbong.
Ia ia katei ka dukan jong ka Kong Plantina Mujai, ka dei kaba la tip kum ka Mei Ramew Cafe, ha kaba katei ka dukan bam, ka la khring shikatdei eh ia ki briew, kaba kiba leit ban bam hapoh katei ka dukan, ki dei kiba briew kiba najngai najngai, la ka long na ka jylla, shabar ka jylla bad kiba na shabar ri ruh kumjuh.
Kawei na ki nongrim kaba la khring eh ia ki briew ban leit bam hapoh katei ka dukan, ka dei ba hapoh katei ka dukan bam la ju ioh ia kiba bun jait ki jingbam tynrai bad nalorkata ka rukom shet ruh ka kham pher na kiwei ki dukan bam bad dei halor kata ka nongrim kaba la pynlong ia kiba bun ba kin leit ban mad ia ki jingbam ba pher hapoh katei ka shnong, kampher watla ka don sha shnong kaba long nongkyndong.
Ka Kong Plantina Mujai, haba batai halor ka jingioh ia ki jingbam ba kham pher, la ka long ha ki jhur, ka doh bad khamtam eh ia ki doh um doh wah kiba laiphewjait, ka la iathuh ba ia ki jait doh kiba kham pher, la ioh ia ki katkum ka Aiom bad ka rukom ai jingbam ruh ka pher na kawei sha kawei ka Aiom.
Ka Kong Plantina Mujai, ka dei kaba la don ha ka rta kaba 61 snem bad kaba don 10 ngut ki khun bad katkum ka jingiathuh jong ka, la ong ba ka la sdang ia katei ka kham la kham slem, hynrei naduh ba ka la kynduh ia ki briew ka NESFAS, ka la ioh ban leh janai ha katei ka kam shet ia ki jingbam bapher bapher bad kaba la pynkmen eh ka, ka dei hadien ba ka la ioh ban plie ia katei ka dukan kaba kham bha bad kaba la kham rung bun briew bad haba ianujor bad kaba rim.
Halor ka jinglah ka Kong Plantina Mujai, ban seng ia katei ka dukan hapoh katei ka shnong, wat na ka liang ki nongialam shnong, ki la ai jingiaroh ia ka, namar ki sngew ba katei ka longkmei ka la kylla long kum kawei na ki nongai kam aijam sha kiwei pat ki briew hapoh katei ka shnong, namar kumba ka long mynta ki don artylli kiba kum kitei ki dukan hapoh katei ka shnong bad kaba la wanrah shisha ia ka jingkylla bad wanrah nam ia katei ka shnong.
Shillong: Da ki phew ngut mih ki nonghikai jong ka skul Pine Mount School, Shillong, ha ka sngi ba ar, ka 6 tarik Nailur 2022, ki la ia mih paidbah, ha ryngkat ki lama iong ban pynlong ïa ka jingïakhih, ha phyllaw jong ka skul ban pyrshah ïa ka sorkar, halor ki mat jingdawa kiba sah teng kiba khlem pynurlong katkum ka jingsawa ba ka dei ban weng noh mardor ïa ka Principal jong kane ka skul ka Kong Aiom Ksiar Diengdoh, namar ka jingbym lah jong ka, ban pynurlong ïa kiba bun ki jingdonkam kiba kum ka skul bad ki khynnah pule ki donkam.
Kane ka jingjia, ka la pynkyndit thret ïa ki paitbah, namar kadei ka sngi kaba nyngkong ba kane ka skul Pine mount kaba dei ka skul kaba la paw ha nongbah Shillong, ba ki nonghikai, kin pynlong ia ki jingiakhih.
Kine ki nonghikai ki la mih ban ïakhih, hadien ba ki la pyndep ïa ka kamram ai jinghikai bad ki la ïathuh ba kane ka jingïakhih jong ki, ynda wai skul ka long ban ym pynthut ïa ka jingai jinghikai kaba ki khynnah skul ki donkam.
“Ki la ong ngim shym la knieh ïa ka hok ba kin ioh jinghikai, hynrei ki ioh ka jinghikai kumba ki ju ioh man ka sngi, namar ngi ïakhih ruh ynda la wai skul khnang ba kan ym long maw jynthut ïa ka pule puthi jong ki".
Haba ioh jinglum, katkum ka jingiathuh ki katto katne ngut ki nonghikai kiba rah lama iong ki la ong ba ka jingïakhih ka long ba namar ba ka sorkar kam sngap ïa ka jingdawa kaba kiba buh la katto katne por, hynrei dei namar ba ka sorkar kam pynurlong ba kim banse ban shim da kane ka sienjam bad lada kin bteng kin dang bteng shuh ka jingiakhih nangne sha khmat ba lada ka kim shem la pyn sngap kin shim sa da kiwei pat ki ki lynti.
Ngin ia tylli para khasi.
Katba nang jan ka Election, katta ka la nang pawpen ryngkew ka jingkren kulmar ki nongialam jongngi khamtam kito kiba bat bad synshar ia kane ka sorkar MDA mynta.
Kawei na kaba ktah eh ia ka jingsngew jong ki nongthep vote kadei ka jingkren jem daw bad niewbein uwei u nongialam ba radbah jong kane ka sorkar MDA uba long ruh uwei na ki nongialam ba hakhmat eh ka party NPP kaba bat mynta ia ka bor sorkar ha Meghalaya.
Ka jingphla jong uwei u nongialam ka party NPP ha kawei na ka jingialang jong party kaba la pynlong dangshen ha Mawlai constituency ba ‘ki kyrtong (candidates) barabor ki ju mlien ban pynbiej ia ki paidbah man ka Election bad ki nongthep vote ruh ki shah pynbiej lem man ka Election’ ka la ktah mat iong hi plak ia ka burom ka ijot jong ki nong vote.
Ki nongthep vote ki la dei ban sngewpoh bad sngew jah burom hi khait halor ka jingshah niew bein bad khein dewthala jong ka jingkren jem daw ki nongmihkhmat jongki.
Lehnoh ei ki vote ba kordor, bahok bad ba laitluit jongki ha kum kine ki jait nongmihkhmat jongki.
Lehnoh ei ka synshar paidbah (democracy) ba la pynkhamti da ka ain ia ki paidbah nongthep vote jong ri India baroh.
Ka jingphla utei u nongsynshar ka sorkar MDA ba u MLA u ju mlien ban pynbiej man ka Election bad ba ki paidbah nongthep vote ruh ki shu ngeit bad kohnguh beit man ka por ka pyni shai kdar ia ka jinghiar dor bad tad dor ki nongthep vote hakhmat kiwei kiwei ki constituency bapher bapher jong ka state.
Ki nongthep ki la dei ban lehrain,jah burom bad jem daw ba ki vote ba kyrpang jong ki la shah pynbiej ei kha ma kha ha ka jingpynbiej kai kine ki MLA man ki por Election.
Kane ka pyni ruh ba ki nongthep vote kim pat long kiba stad ne kiba sian.
Ka pyni ba ki dang sah dien bad dang tlot ha ka bor pyrkhat pyrdain jongki ha ki liang baroh.
Mynta la ia tip paidbah ia ka dor jong ki paidbah nongthep vote ha kito ki cinstituency ba ki mihkhmat.
Ha ka jingshisha,phi lah ban thok ne pynbiej iano iano shisien arsien hynrei ym dei pat bunsien.
Ym dei tang kumta,hynrei barabor,ngi ju kylla long ki briew kiba sian bad bastad hadien ba ngi la mad ia ka jingshah thok bad shah pynbiej iangi da ki riewthok ne riew shukor iangi.
Ki paidbah ka Meghalaya kim dei shuh ban shu shaniah kulmar nangne shakhmat ia ka jingkren pynbiej kine ki nongialam.
Kane ka phalang ruh ba imat, wat ki mat(issues) ba kongsan ka jaitbynriew ruh kum ka jingpynkynriah ia ki Khar mator(Harijan) na Them Iewmawlong,ki jingpynbiej ia u pud u sam bad ka Assam,ka jingshah pynbiej ki Seng Bhalang ia ka ILP bad Ktien Khasi ha ka 8th Schedule,ka jingkhaii be-ain ia u dewiong, ki kam bamsap ha MePCL(Electricity) bad bun bah kiwei kiwei ki kam(issues) ki lah ban long tang ki kam pynbiej jong ki nongialam jong kane ka sorkar MDA.
Ka long namarkata,kaba khia shibun (very serious) ia katei ka kyntien ba la khlei bad phla da u nongialam rangbah jong ka Sorkar MDA.
Baroh ki kynhun ne party barabor,ka shong eh ha ka jinghikai ki nongialam.
Lada u nongialam u la hikai ban leh ia kaba dei,kaba bha bad ba hok,kata,ki nongbud ruh ki lehrain bad leh hok lem.
Hynrei lada u nongialam u ju mlien ban thok bad shukor,katno tam ki nongbud ki sngew shlur bad ioh mynsiem ban leh kham palat shuh shuh ban ia kaba leh ma u.
Lada u nongialam rangbah jong ka party u phla bad leh ha katei ka rukom,yn nai iakren shuh ia ki nongialam ba khamrit khamria lei namar kin shlurbad ioh mynsiem shuh shuh kham palat ban ia kaba leh ma u.
Lada long ha kane ka rukom,shano ka ri bad ka state jongngi kan poi lada ngi dang shah ialam bakla khah khah ha kum kine ki jait nongialam kiba ju mlien ban pynbiej ia ki paidbah nongthep vote ba shisur(innocent viters)kiba pli.
Haduh katno ki nongthep vote kin dang shah pynbiej biang ha ka Election kaban sa long shen ha u snem 2023 ban wan? Ngin sa ia peit ia kata ka rukom pyrkhat bad ka rai bastad jong ki nongthep vote ka Meghalaya hadien katei ka Election.
Shillong:U nongïalam ba hakhmat eh jong ka seng BJP Meghalaya State u Bah J A Lyngdoh u la phah shithi iehnoh kam sha u State President ka BJP Meghalaya Pradesh u Bah Ernest Mawrie da kaba ong ba naduh kane ka sngi ba-ar u la iehnoh ïa ka parti mardor.
Ha ka shithi u la ong ba ka daw ba kongsan ka jingiehnoh kam kadei namar mynta la kumba 4 snem shiteng u la shah kyntait, bym shah kheiñ snep bad shah pynlehraiñ (insulted) bad shah beh ne shah kyntait na ka party, ym tang shisien ne arsien hynrei manla ka por bad sa shisien pat.
“Nga la trei shaphrang ki kam na ka bynta ka bha ka miat ka parti bad barabor nga la trei ban kyntiew ïa ki jingshongdor ka parti naduh ba nga la pynïasoh ha u snem 2016.
Nga la ïohi ka lad ba ka parti ka la wanrah shaphang kiba bha bad jingkiew ka jylla jong ngi.
Ka kam kaba eh bad kaba pher ka long ka jingaiti sha nga da u Nalin Kohli Ji bad u Ram Madhav Ji ban pyrshang bad tan ïa ki MLA kiba paw ban pynïasoh bad ka BJP ha shwa ka ilekshon 2018 kaba la leh da nga ha ka jinglah jong nga ha kaba ki 4 ngut ki MLA kum u Bah Sanbor Shullai, u Bah A.
L Hek, Bah Robinius Syngkon bad u Bah Justin Dkhar ki la pynïasoh.
Hynrei kaba dangshen bad ka jingkylla ki jingjia ka la pynlong ïa nga ban thoh shithi iehnoh kam," ong u Bah J A Lyngdoh.
U la ong, “Ki don bun ki daw na ka bynta kane ha kaba hapoh ka jingïalam u Bah Mawrie kum u President ka party, nga sngewduh jingkyrmen bad kumjuh ka jingsngew shah shet kylla.
Kane ka sakhi na ka jingïai shah ïa u paralok ka parti u Bah Rocky Hek kum u kyrtong na ka 17th North Shillong hadien ka jingshah rem jong nga.
Sa shisien pat nga la sdang ka jingïalang bad ïakren bad phi hynrei kam shym longkam.
Hadien ba u Bah Rocky Hek u la iehnoh kam mynta u snem, nga la pyrshang biang ban ong ba dei ban khot jingïalang hynrei kane ruh khlem treikam," ong u Bah Lyngdoh.
“Kaei kaba sngewsih eh bad kaba kyndit ïa ka jingshaniah jong nga ha ka parti ka dei ka jingshisha ba katto katne ki dkhot ka party bad maphi phi wanrah pynban ïa ka kyrteng u Bah Martamlin Pyrbot kum u kyrtong bad la donlang ha ka ban thaw ïa ka 17th North Mandal Committee ha kaba sngew long ïashrut namar ka Mandal Committee ba la thaw manga, kaba la pynlong ban pynskhem ha ka 17th North Shillong la pyndam da ki juh ki briew ha ka khyllipmat kaba khatduh.
La pyntip ïa nga da u Bah Sanbor Shullai ba la ïathuh ïa u ba um dei ban poi sha ka ïingsah jong nga ban pynskhem.
Kane kadei ka kam ka bym pynsuk bad sngew kutlad ïa nga halade, ki nongkyrshan jong nga bad ki Karyakartas," ong u Bah JA.
U la ong ba kane kan dei ka jingsdang thymmai jong u bad ong ruh ba um lah ban duh ban ai khublei ïa u Bah Shibun Lyngdoh, u President barim ka BJP u ba la ai jingshaniah da ka thong bad jingïohi jingai.
“Ka jingïohi ka rukom synshar kaba bha ha kaba nga la ïoh ban rah bun ki mat bad ki nongïalam ka SengKmie da kaba ïeng na ka bynta ka kynhun ki Khristan hadien ba ïa ka sngi Good Governance bad Digital Day la thmu pynhab ha ka sngi Christmas na ka bynta ki Khristan.
Ha kaba kane ka la ïalam ban ïoh rakhe ïa ka sngi khrismas ha ka shi taïew ha ka jaka tang ha ka sngi 25 tarik marwei bad kumjuh ka jingkhang bam doh masi, kiba dei ki kam kiba nga la jer kyrteng khyndiat ha ka por ba don ha ka BJP.
Kane ka la long namar ka mon babha bad ka jingïatreilang bad u Bah Shibun ba ngi kum ka parti ki la lah ban heh ban san.
Nga ai khublei ruh ïa u Nalin Kohli Ji, u Ram Madhav Ji, u Ram Lal Ji, u Ajay Jamwal Ji bad u Jagdamba Ji ïa ki jinghikai, ïalam bad kyrshan ha ka por ba ïasoh bad ka parti.
Ki la hikai ïa nga ki jingdonkam ban long kiba khuid ha ka kheiñ ka diah kaba la ïarap shibun ha ki jingshim rai jong nga," u la ong.
Shillong:Ka Babeeta Sharma, ka nongkren, jong ka All India Congress Committee, myn ta ka sngi ka la wan hiar ha nongbah Shillong, ban pynbna ia ka jingsdang ia ka Bharat Jodo Yatra ka ban sdang naduh ka 7 tarik mynta u bnai.
Ia kane ka Yatra yn lam khmat da u nongialam rangbah ka seng Congress u Rahul Gandhi, ka ban sdang na Kanya kumari bad ym pynkut ha Kashmir, ka ban iaid na baroh 12 tylli ki jylla bad 2 tylli ki union territory bad ia kane ka Yatra yn pyn long na ka bynta 150 sngi.
Ia kane ka Yatra, yn pynlong kum shi bynta ban pyrshah bad ban pynsngew thuh halor kiba bun ki mat jingeh kiba la mih na ka jingbym synshar hok ka Sorkar BJP ki ban kynthup ia ka jingktah ha ka ioh ka kot, ha ka imlang sahlang bad ka synshar khadar ha ka Ri baroh kawei.
Haba kren ha ki lad pathai khubor na ka liang ka Babeeta Sarma ka la ong “Ha ka 7 tarik ngin sdang ia ka Bharat Jodo Yatra bad kane ka long ban pynsngewthuh ia ki nongshong shnong jong ka Ri, halor ka jingshah ktah na ka jingbym synshar hok ka Sorkar BJP ia ka Ri la ka dei ha ka ioh ka kot ka imlang sahlang bad ka synshar khadar".
Ka la bynrap “Ki paidbah ki la ai ia ka vote jong ki ha ka party BJP, namar ba ki kyrmen bad ki shaniah, hynrei mynta la 8 snem ka sorkar u Modi ka khlem lah ban leh eiei halor ki ba bun ki jingkular".
“Ha ka ioh ka kot, ki nongshong shnong ki mad ia ka jingeh kaba khraw namar ka jingkiew dor ki mar ki mata, ka petrol bad kiwei kiwei.
Ka sorkar BJP ka la kular 2 klur ki kam ia ki khun samla, hynrei haduh mynta kane ka khlem urlong bad ka jingbym ioh kam ka dei ka mat kaba la ktah jur bha ia ki khun samla ha ka Ri baroh kawei" la ong ka Sarma.
“Ka jingbym don ka shong suk shong shngain ha ka ri baroh kawei, ka dei kawei ka mat kaba kum ka Ri, ka mad mynta, wat la ka Ri India ka dei ka ri, ba kynthup lang ia ki jaitbynriew bapher bapher, ki niam bapher bapher; hynrei mynta la 8 snem kam don shuh ka jingshong shngain naduh na synshar ka sorkar BJP" ka la kdew.
“Ngi sngew ia kane ka mat ba sngewpher jaitbynriew bad pher niam ka dei ba la pynmih khnang ba ki briew kin ym iohlad ban kdew kti ha kiwei pat ki mat jingeh kiba don ha ka Ri" ka la kynnoh.
“Ha ka synshar khadar, ka sorkar BJP ka ju mushlia bad pyndom kam bakla ia ka bor jong ki Central agency pyrshah ia ki nongialam na ka liang pyrshah ha kylleng ka Ri"ka la ong.
“Kano kano ka sorkar ha man ki jylla kim ju lah ban shim rai lane ban leh eiei ruh khlem ka jingbit na ka sorkar pdeng.
Baroh ki Myntri rangbah na baroh ki jylla ki la kylla long kum ki khun bynriew ba shah pyniaid ha ka sorkar BJP, kumta ban pynsngewthuh ia ka jingshah ktah na kane ka jingsynshar bym hok ka BJP ngin pynlong da ka Bharat Jodo Yatra"ka la bynrap.
Shillong:Ka jinglah ban tehlakam da ki pulit pyrshah ïa ka kynhun ki nongbuaid hajan ka lum jingtep ka Law mali ka ai bad ïoh jingïaroh na kiba bun ki nongshong shnong kiba sah hajan katei ka thaiñ.
Lah ban kdew hangne ba ha mied jong ka Sngi U Blei ka la don ka jingïashoh ïadat hapdeng ki 2 kynhun ki samla ba la shoh khawiang bha ha katei ka jaka.
Na ka liang ki pulit kiba la poi kham hadien ki la lah ban ïoh bat ïa kumba 8 ngut ki samla shoh khawiang kiba dang ïadih ha katei ka thaiñ.
Halor katei, na ka liang ki pulit ki la pynshitom ïa kitei ki samla da kaba phah kynthih jakoid ha ka jingkieng kaba hajan ka shnong Riatsamthiah bad Jaïaw Shyiap – Lumpyllon.
Ka video jong kitei ki samla shoh khawiang ba ki shah pynkynthih jakoid ka la saphriang sted bha ha ka social media.
Na ka liang ki nongshong shnong ka Jaïaw Shyiap – Lumpyllon bad Riatsamthiah ki la ïaroh ïa ki kam ba la leh da ki pulit pyrshah ïa kitei ki samla shoh khawiang kiba pynkulmar shnong.
Katkum ki nongshong, ka jingdon ki samla dih kiad ka ïai jia manla ka por ha katei ka jaka khamtam ha ki por mynmied ha kaba kane ka la pynmih ïa ka jingthud bad bym shngaiñ ïa ki nongshong shnong bad kiba ïaid lynti.
Kumta ki la kyntu ïa ki pulit ban pynlong ka ïaid pahara kaba manla ka sngi ha katei ka jaka khamtam ha ki por mynmied naduh ka por 7 baje mynmied haduh ka por 1 baje mynstep ha shilynter ka surok na jingkieng Jingthang Briew sha jingkieng Lumpyllon-Riatsamthiah ban lah tehlakam ïa kitei ki kam pyrshah imlang sahlang.
Ki la ong ba nalor ki jingdon ki lad syntiat, ki pulit kidei ruh ban kem, pynngat kyndon ïa kitei ki briew hapoh ki aiñ khnang ban pynduna ïa kum kitei ki kam beaiñ ha ka thaiñ.
Shillong:Ka jingthrang jong kiba bun, ban iohi noh ia ka jingtreikam ka 5 star hotel, ha ka jylla kan dang shim por khyndiat, hynrei ia kane ka hotel la pynthikna ban sa plie noh mynta u bnai.
Lah ban kdew hangne ba na ka liang u Myntri rangbah ka jylla u Conrad K Sangma, u la iathuh ba ia ka Crowborough Hotel, Shillong kaba la tip ruh kum ka Vivanta Hotel, yn sa plie noh ha ka 7 tarik mynta u bnai, hynrei ia kane la kham pynjlan na ka daw ba don na ki katto katne ki kam, kiba ym pat lah ban pyndep.
Na ka liang u B.
Vasu, u nongpeit ia ka jingpyntrei ia ka ne ka hotel lyngba ka Aura Hotels and Resorts Private Limited, u la iathuh ba ka jingplie ia kane ka 5 star hotel ha ka jylla, la pynjlan noh sa 10 sngi eiei, namar ka jingbym lah ban pyndep ia ki katto katne tylli ki bynta.
U la iathuh ruh “Kane ka jing pynjlan ia ka sngi ka dei na ka daw ba ym pat lah ban pyndep ia ki katto katne tylli ki bynta, hynrei ka dei kaba thikna ba ia kane ka hotel, yn plie noh mynta u bnai".
“Lah ban wan plie ia Crowborough hotel ne ka Vivanta, ha ka sngi ba ka President jong ka Ri India ka Droupadi Murmu, kan wan ha ka jylla"u la ong.
Ka Crowborough Hotel, ka dei ka hotel kaba la shim por 35 snem ban pyndep bad ka dei ruh ka 5 star hotel ba nyngkong eh ha ka jylla, ka don 101 tylli ki kamra bad la bhah ruh 80 % na ka bynta ki samla ka jylla ba kin ioh ia ki kam ki jam ha kane ka hotel.
Shillong:Ka nongaiktien jong ka All India Congress Committee, ka Babeeta Sharma, ka kyntait ban kren eiei halor ka jingmih ki nongialam ka seng Congress, na kane ka party, hynrei ka la kdew ba ka dei ka mon shimet ka jong ki bad ka seng kam lah ban pynbor ïano ïano ban ïai neh ha ka seng.
Haba iakren bad ki lad pathai khubor, ka Sharma, ka la ong “Phi ïohi bun ki nongïalam ka seng ki mih na ka seng, namar ki pyrkhat tang ïalade shimet, ki pyrkhat ba kin ym ïoh ban long MP ka Rajya sabha, lane kin ym ïoh ban long ki kyrtong MLA bad MP kine ki dei ki daw kiba pynlong ïa ki ban mih noh na ka seng.
"Ka la bynrap “Ka jingmih jong ki, ka pynsngewsih ïa ki nongïalam ka seng Congress,namar ba ngi la ia trei lang la slem, hynrei ka seng kam lah ban pynbor, ki nongïalam ki hap ban shim ïa ka rai la ki kwah ban sah bad ka seng ne ban pynïasoh noh bad ki wei ki seng saiñ pyrthei".
Na ka liang ka Babeeta ka la ong, “Ka sorkar NDA ka trei kam, ha ka jingshisha ka sorkar ka dei ban peit bad ban wan rah ïa ka shong suk shong saiñ, hynrei kumba paw mynta kam don katta ka jingshong suk shong saiñ".
Ka la bynrap “Ngi kwah ba ki khun ki ksiew kin ïohi ba ka ri ka kiew sha jrong ym ba kin pyrkhat ba kumno kin leh ban kyntiew ïa ka ri ha ki liang baroh.
"Ka la ong ruh , “Na ka liang u President ba rangbah ka NPP u la ong ba ka seng kan ym ïateh lok shuh bad ka BJP ha kane ka ilekshon ban wan, kane ka lah ban dei ba ki la sngewthuh ïa kaei kaba ka BJP ka leh.
"“Ka BJP kam wan rah jingsuk ïa ki paidbah, ngi sngewsih ban ïohi ba ki ïingmane hapoh ka jylla Meghalaya, ki shah thombor, shisien ba la rung ka politik ha ka niam kan ym don jingsuk," ka la bynrap.
Ka la kynnoh ruh “Ka sorkar MDA ka dei ban weng noh ïa ka BJP na ka sorkar khnang ba kan ïoh jingshaniah na ki paidbah.
Ka la bynrap shuh shuh “Ka ïoh sngew ba u Myntri Rangbah ka jylla ruh u la ong ba lada kin jop kin ïa treilang hadien ka ilekshon, hato kane kam dei ka jingpynbiej ïa ki paidbah".
Nongpoh:U Samla Batlakular Syngkli, uba dei na ka shnong Niangbari-them bad uba dei ruh u nongialam ka National Hynñiewtrep People (NHP) bad uba bat ia ka kyrdan General Secretary ka NHP ha Ri Bhoi, la ong ba u la shah beh kyndit kyndit na ka kam u nongap pahara ne (Security) jong kawei ka Karkhana ha 13mer bad kaba la tip kum ka Satyam Steel.
La ong ba katei ka jingjia shah beh kam ia utei u samla, ka la jia ha ka por shiteng synnia, ha kaba la kynnoh ruh ba ki nongtrei jong katei ka Karkhana, ki la shu beh ia u khlem da don kino kino ki daw kiba biang, namar la shu beh ia u tang namar ba u la kren ia uwei na ki para nongtrei hapoh katei ka Karkhana, uba la wan ban tim ban tla ia u ha ka por ba u dang don ha ka kamram (Duty) ha ka por mynmiet.
Haba tip ia katei ka jingjia bad shah beh kam u nongialam ka seng ka Ri Bhoi, ki heh nongialam ka NHP na Ri Bhoi bad Sengkmie, kiba kynthup ia u samla Lam Dempep, President ka NHP Sengkmie, u samla Thehlut Syngkli, President ha Ri Bhoi, u Brapshoin Vice-President lem bad ki dkhot ka seng, ki la hiar sha katei ka Karkhana ban iakren bad ban tip ia ki daw halor katei ka jingjia baroh.
La ong ba kitei ki nongialam ka bad ki dkhot ka NHP, kiba la leit ban hiar sha katei ka Karkhana, kim shym la ioh ban iakren bad utei u briew uba la kynroi bad tim tla ia utei u General Secretary ka NHP Ri Bhoi, hynrei watla katta, ki la ioh ban iakren ia kiwei ki nongtrei hapoh katei ka Karkhana bad kiba la ioh ban thungkam biang ia utei u samla, tangba ka jingiakut ka long ba utei u samla u la dei ban kynriah noh sha Raja bagan, katba ia utei u nongwan kynroi uba la shu khot kum u Das la phah trei noh ia u sha Guwahati.
“Ka dei ka dei pa pa.
Ym sngewkwah ban kut tang hangta hynrei dei ban don hi u krajwed ne tam ruh" kynrup ktien u Halbert ba u sngewiahap ia ka jingong u kpa.
“To ieh kata baroh ka shong ha u Nongkyrkhu uba na jrong.
Lada u ibit ba ngin nang kiew shuh un nang plie ka lad ka lynti ba ngin ia ryngkat briew" ong ka kmie bad ka ieng ban mih shabar“Kata ruh ka dei kein kmie" mynjur u menkpa.
“Freda wanrah kato ka shangkwai hangne ha baranda.
Phi ki kynthei sa nang khreh noh ka shet ka tiew, ka lum ka lang ia ka iing bad sa sait ka khlieng" ong bad kyntu kam ka kmie“Tip nga bakla ne kumno nga iohi ia u Hiram ba u don shane" ong u menkpa bad ka tan sikret“Ioh u wan shuti kein" ong ka menkmie bad ka ai kwai ia u menkpa“Mynta ba nga la bunkam ha la ka kam bad ba ngim ia leit skul lang shuh bad sa kawei ruh ka jingniewpoh eh ki kmie ki kpa jong u ngam da kynmaw than shuh ia u ym kum mynshuwa" ong u Halbert bad u kner ia u kwai ba ai ka kmie“Ynnai ynnai iajan khun bad ki khun riewspah ki briew.
klet noh ia kiei kiei hynrei nang iai pynleit jingmut ia la ka kam ba phin nang kiew shuh shuh.
Da ia tyngkhuh eh markhmat te u kren hi hynrei ban ong ban leh sboh te ym sngewtynnad" pynpaw ka kong Larisa.
“Nga sngewdei ia ka jingong jong phi mei.
Ngin shu sien hynrei ym dei ban da pynpaw eh namar ha ka jinglong briew jong ngi ym lah tip" ong u khun“Balei kane ka pyrthei ka briew katne katne dei namar ba don lut ha ka.
Tang shi rong te ym don dur ym don dar.
Tang kawei kaba donkam eh ha ngi ka long ka jingsngewrit, ka jingiaishah, ka jingshaniah ha lade bad ka jingngeit kaba skhem" ong u menkpa“Ha ka jinglong briew jong ngi pat kpa kiei kiei baroh ki don da u pud.
Ban shu kren bein, ban ibein ym da dei eh.
Nga shu hun bad nga ngeit ba u Blei u tip lut bad iohi lut bad ka bainong ka ap katkum ka jingleh jong ngi" kren khia thew ka menkmie.
“To mei pa la biang.
La dei ka por ban leit la ki kam ki kam.
Ha ka jinglong shi tylli bad ka jingiaieid ym don jingeh ei ei ruh em" ong u khun bad u ieng ban khreh ialade ban leit noh sha la dukanBa ka dei ka sngi saitjain ki hap leit beh kloi sha la ki kam ban nym ktah ka die ka pet bad ki nongwan donkam ha ka dukan mobai u Halbert.
