Kawei ruh ka kam kaba ka seng BJP ka ong ba kan leh ka long ban weng noh ia Non Schedule Areas ne ki jaka ki bym hap satia ha ka jingpeit bad ka jingkhmih jong ka Garo Hills Autonomous District Council lane ne ki jaka ba kino kino ki aiñ jong ka District Council kim lah ban treikam satia.
Haba kren sha ki lad pathai khubor mynta ka sngi ka 16 tarik u Lber 2021 hadien ba la dep ban pyllait ia ka mang treikam elekshon jong ka seng BJP na ka bynta ka elekshon MDC ka ban sa long shen shapoh ka GHADC, u Bah Earnest Mawrie u ba dei u President jong ka seng BJP Meghalaya Unit, u la kyntu ia ki paidbah jong ka thaiñ Garo Hills ba kin ailad ne jied noh pat sa ia ka seng BJP ba kan synshar hapoh ka District Council khnang ba kan wanrah ia ka jingtreikam kaba kham bha hapoh ka GHADC.
Nalor kitei ki mat ba ka la kdew haneng, na ka liang ka BJP ka la ong ruh ba kan dang pynkhlaiñ shuh shuh ia ka jingtreikam ka District Council da kaba ki lum ia ki khajna online lane kata ka jinglum baimusor kylleng kylleng lyngba ki kor ki bor jong kane ka juk kaba mynta bad ka la kular ba lada ka ioh thaw ia ka EC kan wanrah ia ka rukom treikam kaba khuid kaba suba kaba lait na ka jingbamsap bad ki kam leh shiliang.
Ha kaba iadei pat bad ka jingbym ioh tulop jong ki nongtrei jong ka GHADC la bun bun bnai mynta, na ka liang u Bah Earnest u la ong ba lada ka BJP ka wan ha ka bor kan peit bniah thik pa thik ia ki rukom pyntreikam ryngkat bad ki jingkheiñ jingdiah kiba bit kiba biang khnang ba ki nongtrei jong kane ka Council kin nym duh ia ka tulop ka jong ki da ka lum tista ne da ka peit ba ki khajna ba kin nym lait kai sharud.
Ha katei ka mat treikam ba la pyllait mynta ka sngi, da ka seng BJP ki kynthup kumba 17 tylli ki mat treikam ba ka seng BJP ka la buh lypa ha khmat kaba la pyllait ha ka ktien phareng bad kumjuh ruh ha ka ktien Garo.
Ka jingwan ka jingkylla na kawei ka aiom sha kawei pat ka wanrah ruh shibun ki jingkylla ha ka jingim.
Ka jingkut noh ka aiom tlang kamut ban pdiang pat ka jingwan ka aiom pyrem.
Kumba ngi kylliang iaki jain bangi phong naki jain syaid shaki jain stang, kumta hi ngi donkam ruh ban kylla bad pyniapher iaka rukom sumar iaka sniehdoh haba ki aiom ki kylla.
Ym don shuh da kawei pat ka por kaba khambha ban shimkhia naka bynta ban pynkhreh sumar iaka sniehdoh hapdeng ka jingwan ka aiom syaid bad ha shuwa baka sniehdoh kan mad iaka jingshit bad ka jinglong lati ka met.
Harum phin iohi ki katto katne ki jingai jingmut kiba phi lah ban shim naka bynta ka jingsumar iaka sniehdoh jongphi ha kane ka aiom pyrem.
3.
KA JINGDIH SHIBUN KA UM.
Ha ka por ba don ka jingkylla haka aiom, la sniehdoh ka ju shahktah jur naka jingkylla kynsan kynsan jongka suinbneng.
Watla la suinbneng kalong syaid, hynrei ngim sngewthuh baka sniehdoh jongngi ka tyrkhong bad ka donkam ka jinglong um.
Kalong kaba donkam ban dih la kumno kumno 2 litre lane 7-8 klat ka um haka shisngi.
Ba phin ym klet ban dih um, phi lah ruh ban rah iaka um ha u bilor um kat shaba leit ban pynthikna ba phi dih tista iaka.
Phi lah ruh ban pyndonkam daka rose water na ka bynta ban pynkhuid iaka sniehdoh jong phi ha ka ba kut jong ka sngi ne hashuwa ban leit thiah.
Ka um tiew kulab (rose water) la ju tip ba kalah ban ai jingmyntoi shibun naka bynta ka sniehdoh, ka ai jingiada naka jingshahthang haka sngi bad iarap pynneh iaka jinglong um ka sniehdoh jongngi.
Ha kajuh ka por, ka rose water ka don haka ka anti-inflammatory properties kaba lah ban iakhun pyrshah iaka jinglong tyrha hapoh ka met bad lah ban pynbiang halor ka jingdonkam ka PH haka sniehdoh jongngi.
Kiwei de ki jingbam kiba phi dei ban bam kiba lah ban iarap pynneh iaka jinglong um ka sniehdoh ki dei ka dud, ka ngab bad ka doi.
KhubleiNgi kwah ia ki jing batai shaphang ki aiom ban batai bniah ruh ka long ka man kumno ha kine ki saw aiom.
22 ngut ki nong iakhih pyrshah sorkar, ki la shah siat iap ha ka jaka trei karkhana jong ka China, ha ka nongbah Hlaingthaya, kaba don hajan ka nongbah ba heh duh ka Myanmar.
Katei ka jingjia, ka dei ha ka Sngi U Blei bad ka jingjia, ka la jia, hadien ba ki don bun ki karkhana, kiba la shah thang; kiba la plie ha katei ka jaka bad kiba la bei pisa da ka China.
Kawei ka kynhun, kaba kyrteng ka  Assistance Association for Political Prisoners (AAPP), ka kam, ba ki don 16 ngut kiba la shah siat iap bad katei ka dei ka sngi, kaba bun tam, kiba shah pyniap, ha katei ka Ri, hadien ka jing synshar shipai, ha ka 1tarik Rymphang 2021.
Haba khein lang, baroh kiba shah siat iap ha ka Sngi U Blei, ki poi sha ka 39ngut.
La iathuh ba ki don bun ki nong China, kiba la mynsaw bad kiba la shah thang ruh, haba ki riew paidbah, ki la leit ban thang ia ki karkhana thain jain, kiba don ha  Hlaingthaya, ong ka khubor na ka Chinese embassy.
La iathuh ba ka la don ka jingkem ding kaba jur ha kitei ki karkhana bad hadien kata, ki shipai, ki la siat naphang ia ki briew kiba don ha kitei ki jaka.
“Ka jingjia ka dei kaba i triem shi katdei.
La siat naphang ia ki briew ha khmat jongnga bad ngan nym klet shuh kum katei ka jingjia" ong uwei na ki nongshondur, uba don ha katei ka jaka.
Mynta ki shipai, ki pyntrei kam da ka ain shipai ha  Hlaingthaya bad nangta ha ka  district jong ka Yangon, kaba dei kawei na ki nongbah ba heh bad ka jaka khaii pateng jong ka  Myanmar.
Ka telebishon jong ki shipai, ka Myawadday, ka iathuh ba ki don saw tylli ki jaka thain jain, kiba la ingkhong bad nangta sa ka jaka shna sboh bad kitei ki la ingkhoit khait bad ki shipai, ki hap siat naphang, hadien ba ki don kumba 2hajar ngut, ki la khanglad ia ki kali pynlip ding, ba kin poi sha katei ka jaka.
Shillong: Bun na ki samla ki dap da ka jingpisa lynga jingmut ban jingpyrkhat na bynta ka kam ba kin trei bad kumno kata ka kam kan iarap ban saindur iaka lawei jong ki,kum kine por ki sngi ba hiran ka ioh ka kot ki shem jingeh haduh katta katta.
Kiba bun ki im ha ka trei bylla bad kata bai nong sngi ka ba ki ioh kam lah ban pyndap pynbiang ia ki jingdonkam ba man ka sngi jong ka jingim bad ki im ha ka jynjar khait.
kumta ban weng ia kata ka jingeh , ki samla ki dei ban sngewthuh bad shim iaka jingkitkhlieh na ka bynta ba kin pyntbit ia la ka sap jong ki , la ka dei ha ka kam rep kam riang ,ka kam ri jing ri, kine ki kar khana pynmih bad shna ia ki mar ki ba ia hap bad katkum ka jingtbit ka jong ki hi bad ban long kynrad dalade ialade hi ,ym ban shu long shakri tang ka trei bylla sngi ne shakri kam sorkar.
Mynta na ka liang jongka sorkar ka la shim khia ia ka jingdonkam ban pyntbit ia ka sap jong ki samla da ka ba ka pynmih ia ka Ministry of Skill Development & Entrepreneurship bad ki jaid scheme bapher bapher kum ka Deen Dayal Upadhyaya Grameen Kaushalya Yojana, Pradhan Mantri Kaushal Vikas yojana, National career Service bad ki scheme ban seng kam kum ka MUDRA, Stand-Up India, PMEGP bad kiwei dei ki scheme ban kyntiew ia ka kam seng kam lajong khnang ba kane kan kyntiew ia ka ioh ka kot jong ka ri.
Te ka jingthmu jong ka SBI-RSETI ka long ban iarap ban pyntbit ban hikai ia ki samla ba kin ieng ha la ki jong ki kjat bad ban seng kam lajong lynba ka sap ka phong ba ki don khnang ba kin lah ban pyndap pynbiang ialade bad ka ing hi lyngba kata ka kam ba seng ban trei.
Bad hadien ba ki la pyndep ia ka jingshah hikai la iarap ruh ia ki ba kin ioh ia kita ki jaid scheme bad ki subsidy khnang ba kin lah ban sdang laka jong ka kam (Business Unit ) bad ban long kita ki nongsengkam (Entrepreneur).
Kane ka jaka hikai ka pynlong ia ki (ki Free training) jaid jinghikai bapher bapher na duh ka kam rep, ri jingri, suhjain, thir ksai khniang ryndia, ban repairs mobile phone, pynmih ia ki mommati, ki achar- umsoh-jam, hikai khapsniuh na bynta ki shynrang bad kynthei, ban shna light bad maramot ia ki tiar light, ban hikai niah kali rit bad kiwei de ki jaid jinghikai.
Ki ba don ia ka angnud ban ioh ia ki jinghikai ki dei ban long naduh ka 18 snem shajrong hadud 45 snem ka rta bad ki ba wan sha katei ka jingshah hikai ki dei ban nang ban thoh khasi bad kam donkam ka kyrsdan pule ba kham shajrong bad kito ki ba wan shah hikai kin ioh ei ia ka jinghikai, ka bai bam bad ka jaka sah khlem donkam ban siew ei ei bad la mang kyrpang ia ki kynthei la kajong bad ia ki shnyrang la ka jong.
Ban iohrung sha ka tei ka jaka shah hikai ka ba khlem donkam ban lut ne siew pisa na bynta ka jingshah hikai, ki donkam ban don ia ka BPL card ne Ration card, lem bad 3 tylli ki dur passpoty size bad ka Epic.
Ki jaid jinghikai ki don ki ban neh shi bnai bad don ki ba tang shiphew sngi, katkum ka jaid jinghikai.
ban submit ialade ban pynrung ha ki tei yn leh kumno.
Shillong:  Ki nongialam jong ka STIEH, ki pynsngew ba ki kwah ban ia kynduh ia ki Rot ban ia kren markhmat.
Ha ka jing pynmih khubor, ka STIEH, ka ong “Katba dang sngap ia ka sur kren jong ki para kynthei katta ka jingsawa ha ka mynsiem ban ioh kynduh Markhmat ia la ki para kynthei kiba trei da ka jingkhaïi ia la ka long rynïeng".
“Kum ki para kynthei sa shisien ngi khot ia phi ban wan kynduh iangi ki nongialam ka STIEH wan kong ngin ia tei ia ka bha ka miat lada ngi kyrduh katno katno ruh ale ngin ia pynlait im ia ka jingim na ka sohsat jong ka jingkyrduh sha ka jingim kaba babha kaban tei ia ka lawei ki khun ki kti jong phi ban shu kamai iala ka long rynieng kam dei shuh ba phi die tang ialade phi lah die ruh iala ki khun ki kti khamtam eh ka long ka jingjot kaba khraw eh ia la ka jong ka jaitbynriew".
Shim kane ka mail adress sa contact iangikhasitrep1972@gmail.
com, ong ka kyrwoh na ka STIEH.
Nga jaw ummat nga iohi iakane ka jingkhot bad jingkit khlieh Jong phiRot wat ia pyneh dohnud wan sha khmat ngin ia tei ngin ia syllok iaka jingshisha bad iaka hok.
Shillong: U bah Paul Lyngdoh working president ka party UDP, u la iathuh ba ha ka party UDP kam pat don kano kano ka jingiakren ban ailad ia u Bah Pyniaid Sing Syiem,  kyrtong NPP u ba long ruh u MDC,  na ka bynta ka elekshon shiteng samoi ha Mawrynkneng.
Haba iakren bad ki lad pathai khubor na ka liang u bah Paul u la ong ba ha ka party UDP kam pat don ka jingiakren ban ailad ia u kyrtong ka NPP, namar ba  mynta ka party UDP ka  dang iakren beit halor ka jingjied ia u kyrtong na ka party UDP ban iakhun ia kane ka election shiteng samoi.
U la ong ruh ba  lada ka don kum kata ka jingiakren na ka bynta party  UDP lada  mano mano ba ikop ban jop, kata ka iaid da kumwei; hynrei na ka liang ka party ban shu buh ia u kyrtong tang ba la buh te kan long kumba la khein rem lupa.
U la ong ruh ba ha ka ba iadei bad ka jingpynieng ia u kyrtong na ka bynta ka election shiteng samoi, na ka liang ka party UDP ki la dang iakren sani bha  ha ryngkat ki nongialam ka party UDP na Mawryngkneng halor ban jied ia u kyrtong ban iakhun ia election shiteng samoi ha Mawrynkneng.
U bah Lyngdoh  u la ong ba ka party UDP kan jied ia u kyrtong ban iakhun ia ka election shiteng samoi ia u briew u ba yn ym ong eh ba u dei ban jop beit  hynrei u dei ban long u ba jan sha ka jingjop.
u la ong ruh ba  ka party UDP kan ym buh kyrtong tang ba la buh kyrtong bad mih kyrteng namar ka dei ka Constituency ka ba ka party UDP ka la khlain naduh ki por mynshuwa bad ka party UDP ka don la ka jong ka vote bank bad ha kane ka bynta ka lah ban   kiew ne ban hiar, ia mynta ka party kam pat rai.
Haba ia dei bad ki kyrtong u la iathuh  ba ki don arngut ka ba ka party ka kwah ban ailad ba kin iakhun ia ka election shiteng samoi na Mawryngkneng Constituency bad ka jingiakren ka dang iaid, wat la ki pynpaw ba ki kwah ban iakhun,  hynrei kine ki kyrtong  ki la  pynpaw ba ki don hapdeng ka jingeh namar ka jinglut kaba bun.
Ka jingiakren jong u Rupang bad u Bah Joe Marwein u ba dei u President barim jong ka Federation of Khasi, Jaiñtia and Garo People(FKJGP), halor ka mat Inner Line Permit(ILP).
Rupang: Phi lah kren shaphang ka jingiakhih ka jong phi, te hynrei ka ILP phim ioh bad ha ka jingkynmaw ka jong ngi, ngi kynmaw ba ki nongialam jong ki sengbhalang ha kito ki por ki shim jingeh shibun ban ialeh pyrshah ia ka Congress bad ngi kynmaw ba shibun ki nongialam jong ki sengbhalang kiba shah kem bad shibun kiba shah thwet.
Phi sngewbha ban iathuh khyndiat shaphang ki jingeh kaba phi iakynduh?Joe Marweiñ: Hadien ka jingiakhih ka jong ngi, ngi la pynlong ia ki bandh, ia ki road blockade bad kumta ter ter, ngi iohi ba na ka liang ka Sorkar ha kato ka por ha kaba bun ki dkhot ki jong ngi na ka liang ki sengbhalang bapher bapher ki la shah kem, shah pynngat MPDA, kiba la shh set kumba ar bnai ne arbnai tam.
Na ka liang ka jong ngi ruh kum ki nongialam ba hakhmat hakhmat kum ki President, ki Secretary ha kato ka por ki la thwet jur iangi bad ngi hap ban ia phet rieh bad ki case ruh kiba la register iangi ha kito ki por ki la poi da ki spah tam kumba 120 ne 130 tylki ki case kiba ki register bad ka don ruh ka por ba ngi hap ban ia leit hajir hangtei hapoh Court bad mynta ka la kut.
Rupang: Ha ka jingiakren ha ka jingialang paidbah hapoh Madan Student, la ong ba la don da ki spah tylli ki arrest warrant kiba la shu leit tah haiing jong ki nongialam?Rupang: Ha kito ki por, ki la shu poi man ka por bad ki pulit ruh ki la shu ia rung ia mih hapoh ki iing ki jong ngi ban wanrah ia kito ki arrest warrant da ki spah tylli.
Ka don ka iing ba ki lap noh ia i Bah Kharshanlor i ba la bam kwai ha dwar u Blei bad ha iing jong i ruh mynshwa ba ki leit ha Mawlai hangtei kim lap, kim ju iakynduh ia i, ym ju don briew haiing te ki pulit ha kato ka por ki la shu tah noh ha ka jingkhangiit, ki tah noh syndon ha ki jingkhang ia kine ki arrest warrant.
Haduh katta ki la leh ia ngi ha kito ki por ba ngi dawa ILP.
Rupang: Haphi hangne ruh ka mut ki pulit ki rung ki wan?Joe Marweiñ: Hangne ruh ki la ia rung man la ka por hi ban wanrah ia kito ki arrest warrant.
Ka jingwan thwet lei kaba lah man ka por hi kein.
Rupang: Ha kato ka por ha ka jinglap ka jong phi, phi lap lehse ba ka Sorkar imat ka jingwad jong ki ban kem ba phi pynkheiñ aiñ ne lehse ka long pynban kum ka jingpynhiar kput iaphi ne ba phi iakhih ia ka ILP?Joe Marweiñ: Ban ong ba ngi pynkheiñ aiñ te ngi khlem pynkheiñ aiñ, ngi dawa beit ia ka ILP.
Ka jing organise ka jong ngi da ki road blockade bad da kiei kiei baroh khoit ka shong ha ki paidbah bad ki paidbah ki iatreilang.
Kam dei ba ngi pynkheiñ aiñ hynrei ka jingthwet ka jong ki iangi ka long ban pynkut noh ia kane ka jingdawa ILP.
Rupang: Ha kato ka por ka don ruh ka jingkynnoh ia ki sengbhalang ba ki la pynjulor ia ki tiar Sorkar bad ha ka jingkynmaw ka la poi sha ki phew klur, te phi lap ba kato ka jingkynnoh ha kato ka por ka don ia ka jingshisha ia ki sengbhalang?Joe Marweiñ: Ka don hi kumba ngi iohi ba ka jingkynnoh na ka liang jong ka Sorkar lei ka ong haduh ba ngi ki sengbhalang ngi hap ban siew haduh 35 klur sha ka Sorkar namar la bun ki tiar ki tar kiba julor hynrei ngi ia kata ka jingjulor ki tiar ki tar te ngim tip ka julor ha kano ka rukom, mano ba leh ia kita ngin tip shaei mangi.
Rupang: Na ka liang ki Court Case kumba ka long haduh mynta ka mut kim don eiei shuh ne ki dang don?Joe Marweiñ: Kumba ka long mynta te ym don shuh.
La dep ia hajir kita hangtei ha Court kumba man ka por hi.
Ka la kut ka case ka jong ngi.
Rupang: Ka jingialang paidbah ha u 2013 ha Madan Student, u paidlang ha kato ka por imat ha ka jingantad u la poi da ki bun bun phew hajar, te ka sur jong u paidbah ha kato ka por lyngba jong phi ki nongialam sengbhalang bad ha kajuh ka por lyngba u paidbah ha kato ka por ba ki kwah ban ioh ia ka ILP, te maphi mynta wat lada phim don shuh ha ki sengbhalang lehse phi dang don ia ka jingsngew jong phi, phi iohi ba dang don lad mynta ban iakhun ban ioh ia ka ILP?Joe Marweiñ: Katkum ka jingpeit ka jong nga mynta nga iohi ba haduh katno na ka liang jong ka Sorkar Meghalaya kaba la ia rai lang hapoh Assembly mynta ban pyntreikam ia ka ILP ka long khia haduh katno ne haduh katno ki da kwah shisha ia kata ka ILP namar da shu peit mynta ia ka Sorkar India ruh, ngi iohi ba ki mih ha ki kotkhubor ki ong ba la phi kwah ILP ne phi kwah ia kane ka Sixth Schedule.
Ka la iapherj bak-ly-bak, ka Sixth Schedule kadei kaei, ka ILP kadei kaei.
Shisien peit te nga iohi ka long artatien hi ia kata ka Sorkar India ba kan pyntreikam ia ka ILP hangne.
Rupang: Lada jia ba ngi dei ban ioh ia ka ILP kumba u paidlang ha kato ka por ba phi ialam maphi ban ialum hapoh Madan Student bad wat ha kine ki sngi phi iohi ba kat shaba ngi iakren ia ka ILP ki paidbah ki ia beh, phi iohi ba ka la dei ba ngin iaid da kano ka lynti?Joe Marweiñ: Kumba nga iohi mynta te ka long sa tang kata hi ngi hap bam kham pynjur ia kane ka jingdawa ka jong ngi ia ka ILP bad dang pynjur ia ka jingiamih paidbah.
Sa tang kata hi namar ba lada ngi kwah shisha ia ka ILP haduh katta katta te ka mut ngi hap ban pyni da ka sur jong ngi ki paidbah hynrei wat lada uta u Sorkar India um pyntreikam lane u dang artatien, lada ka sur jong ki paidbah ka mih ba ngi kwah ia ka ILP te ka lah ban pyntreikam ia kata.
Shillong:Ka Revolution Ïada La Ka Ri kan pynlong ia ki jing ialang paidbah, ha Iew Markasa, ha ka por 1baje nohsngi, ha ka 19tarik Lber 2021, ha Jongksha ha ka por 11baje mynstep, ha ka 20tarik Lber 2021 bad nangta ha Iew Dawki, ha ka por 2baje nohsngi, ha ka 25tarik Lber 2021.
Ka jingthmu jong kine ki jingialang, kiba yn pynlong nang ne shakhmat ka long ban pyn sngewthuh ia ki paid ka Ri ia ka jingdonkam kyrkieh ia ka jingkylla ha ka Ri bad ka jaidbynriew.
La kyrpad ia ki parari kiba don ha kine ki thaiñ ba kin sngewbha ban poi khnang khnang sha kine ki jingialang ba phin ioh jingshai ia ka jingthmu jong ka Revolution, ong ka kyrwoh na U bah Ardent Miller Basaiawmoit, Convener, Revolution Ïada La Ka Ri.
Shillong:U EM Incharge jong ka Building Bye-Law jong ka KHADC u bah Paul Lyngdoh, u la iathuh ba ka Buliding Bye-Law 2021,ia kaba ka kynhun myntri ka la dep ban pdiang dang shen, ka la aibor ia ki Autonomous District Council ba kin long kum ki Authority ban ai ia ki jingbit ban shna iing shna sem, ha ki jaka ba hapoh u pud u sam jong ki Distrct Council.
Haba kren bad ki lad pathai khubor na ka liang u bah Paul u la iathuh ba ha ki snem 2015 ka la don ka jingpyrshang jong ka KHADC ban thaw ia ka Building Bye- Law ha kaba la ithuh ha ka gazette jong ka sorkar jylla, hynrei namar ba don ka jingiatyngkhuh bad ka sorkar jylla ia ka notification jong ka KHADC ka “Khasi Hills Autonomous District Land Development and Building Regulation 2015 la pynbna ba ka dei ka bym don nongrim, namar la shu thaw ia ka khlem da iaid ha ka lynti jong ka ain.
U bah Paul u la iathuh ruh ba hadien ba u la shimti kum u EM incharge jong ka Building byelaw, u la sngewthuh ia ka jingdonkam kyrkieh ba ka District Council kan don ia ka Building Bye Law, namar ba ki jaka ki ba shabar jong ka sor Shillong, shabar ka Greater Shillong Arear ki la don ki jingshna ia ki building ki ba heh bad ka la don ruh ka jingkyntur ia ki ing shajan ki um bad ban khang lad ia ka ne kam don ha kti jong ka sorkar jylla.
“Ha ka jingialang ba la khot da ka tnad Urban Affair la shim ia ka rai ban pynduh pyndam noh ia ka notification jong u snem 2019, kaba ai bor ia uno uno u briew u ba kwah ban apply ia ka building bylaw u lah ban shim jingbit na kano kano ka authority (MUDA/KHADC)"u la bynrap.
Ula iathuh ruh na ma ka liang u EM incharge ha kane ka jingialang bad ka Tnad Urban Affair u la buh ia ki katto katne ki mat ba shong nongrim, ha kaba katkum ka Meghalaya Town and Country Planning Act, kiba khlem pynpaw eiei ia ki District Council.
Hynrei ha ka Byelaw ka ba ka kynhun myntri dangshen ka la pdiang ka la shim ia ki District Council ba kin long kum ki Authority bad kane kadei ka mat ba khlain.
Ula iathuh ba ka Building Bye Law kan trei kam ha baroh kawei ka jylla Meghalaya, hynrei ka Authority kaba la pyntreikam la phiah, hapdeng ka MUDA bad ki District Council.
Ki Autonomous District Council ki la lah ban pyntreikam ia ki Byelaw ha ki jaka ba hap hapoh ka District Council.
“Ban ai jingbit na ka bynta ka Building Bye Law ka KHADC ka la thaw ia ka Khasi Hills Building and Structure Regulatory Authority ha ka 8/10/20 bad kane ka Authority kan sa shong ia ka jingialang ha ka sngi balang mynta u taiew ban iakren sani hadien ba na ka liang ka kynhun myntri ki la pdiang ia ka Building ByeLaw 2021" u la ong.
Nongpoh:Ki paidbah na ka shnong Baridua ha Ri Bhoi, kaba dei ruh ka shnong kaba don mar syndah bad ka Assam, hynnin ka sngi ki la iamih paidbah, na ka bynta ban pynkhuid ia ki nala ba jakhlia bad kiba sma Iwtung jong ka surokbah NH-37.
Haba pynkhuid ia kitei ki nala, la ialam da u Bah Agustine Nongrum, Acting Rangbah shnong ka Baridua, nalorkata la iasnohktilang naduh ki rangbah bad ki Longkmie ka shnong Baridua, ha kaba ki la lah ban pynkhuid lut plain ia baroh ki jaboh jabain kiba don ha kitei ki nala, da kaba pyndonkam da ki kor Puhshilum bad ki trok Dumper.
Lah ruh ban kdew hangne, ba ka jingdon ki jaboh jabain ha katei ka nala, ym tang ba ka wanrah ia ka jingsma Iwtung, hynrei ka wanrah jingeh ha ka por Lyiur bad kaba pynlong ia katei ka jaka ba kan shlei um, namar ki jaboh kiba sah ha katei ka nala, ki set lut ia ki jaka ban leit ka um.
Ka la don ruh ka jingkren, ba ka nongrim kaba la pynlong ia katei ka nala ba kan dap tang da ki jaboh jabain, ka dei namar ka jingleh khlem akor da ki nongshong dukan harud katei ka nala.
Haba iadei bad katei ka kam pynkhuid nala, ki nongkitkam hapoh ka Dorbar shnong, ki la ai ka jingiaroh ia u Rangbah shnong, uba la shimkhia ban pynkhuid ia kitei ki nala ba dap jaboh.
Kumta nangne shakhmat ka shnong ka maham jur ia baroh ki nongshong dukan, ba kim dei ban bret pathar ia ki jaboh ha katei ka nala, namar kan sa jaboh biang bad ka ban sa ktah ym tang ia ka khuid ka suba, hynrei kan sa ktah ruh wat ia ka koit ka khiah ki paidbah hapoh ka shnong bad lada don ki dukan kiba leh pyrshah, ka shnong kam banse ban dain kuna ia kiba leh pyrshah.
Shillong:U Myntri Rangbah ka jylla u Conrad K Sangma, haba jubab ia ka jingkylli ba la wanrah da u bah Mohendro Rapsang, (Congress) ; ha kaba ia dei bad ka kam dewiong, u myntri rangbah u la ong ba ka jubab kaba la ai da u myntri ka sorkar India, ia ka jingkylli No 656 hapoh Rajya Sabha ka dei halor ka jingai jingtip ka sorkar jylla.
U myntri rangbah u la iathuh ba ka sorkar jylla ka la shim ia ki lad ki lynti ban khanglad ia ka kam beain ha kaba iadei bad u dewiong bad ban pynthikna ba kan ym dei ban don ka jingtih dewiong beain ha ka jylla.
U la iathuh ba ban khang lad ia ki kam beain ha kaba ia dei bad u Dewiong ka sorkar ka la pyntrei kam ia ka ain ‘Mines and Minerals (development and Regulation) Act 1957 bad katkum ka kyndon ba 21 jong kane ka ain yn register mukotduma pyrshah ia ki nongleh beain.
Haba ia dei bad kane ka sorkar ka la pynmih ia ka jingpynbna sorkar ia ki ophisar kiba lah ban knieh bad register case pyrshah ia kiba leh beain bad katkum ka kyndon 22 jong ka MMDR Act ki ophisar ki lah ban ai da ka jingthoh sha iing bishar.
La iathuh ba la bthah ia ki Deputy Commissioner bad ia ki Superintendent ki Pulit ba kin leh ia kaba don kam katkum ka rai jong ka National Green Tribunal.
Haba jubab ia ka jingkylli bynrap na ka liang jong myntri rangbah u la ong, ba, katkum ki kyndon kino kino kiba shah kem haba khaii beain ia u dewiong kin ngat ha ka kuna ka ban long T.
5 lak tyngka bad kin sah set patok san snem.
U myntri rangbah u la iathuh ruh ba haduh mynta 250 tylli la register mukotduma bad ka jingtohkit pyrshah ia kine ka dang iaid sha khmat ban lap ia ka jingshisha baroh ia ki nongleh kam beain.
Manka sngi man ka miet iaid ki trok kit dewiong phi dang nud ban thok haduh katne phin sa ioh ia ka jubab na uba ha jrong.
Nongpoh:Da kaba sngewkhia halor ka jingjaboh ki katto katne ki bynta ka Wah Umpih, mynta ka sngi ki dkhot ka RBYF, Lum-Umpih unit, ki la iamih paidbah na ka bynta ban leit pynkhuid ia katei ka Wah.
Ha katei ka sngi, ki dkhot ka RBYF haba ki la dep ban pynkhuid ia katei ka Wah, ki la buh ruh da ki kynja Signboard, kaba long kum ka jingmaham ia ki paidbah, ba kim dei ban pynjaboh hapoh katei ka Wah bad nalorkata, la maham ia ki paidbah ba kim dei ban pyniap ia ki doh-um doh wah kiba don ha katei ka Wah.
Kitei ki RBYF, ki la maham ia ki paidbah ba kim tong, shoh ne wieh dawai lem bad kiwei kiba pyniap ia ki dohkha, khamtam ha kaba kum kane ka por ba rang bad ba rit ka um.
Ka seng, namarkata ka kyntu ia ki paidbah ba kin iatreilang bad ban pynneh pynsah ia ki wah bad ki dohkha kiba don ha katei ka Wah.
Kiba la donlang ha katei ka sngi, ki kynthup ia u Bah Henry Marngar, President ka Lum-Umpih Unit, u Bah George Dkhar, Secretary Shnong Lum Umpih lem bad kiwei de ki nongialam ka RBYF, kiba kynthup ia u Bah Shaining Thangkhiew, u Bah Devan Warjri, u Banlum Rangtong bad u Anthony Nongrum.
Shillong:Ka MSA, Umsawkhwan, Friends Sporting bad ka Maw kyrwat Veteran, ki long saw tylli ki kynhun kiba la ioh ban rung sha ka Semi Final jong ka PFR Veteran Cup, hadien ba ki la ioh ban khur ia ka jing jop ha ka jing ia khun Quarter Final kaba la long myn ha ka sngi Saitjain ha Madan Malki.
Ha ka jing ia lehkai kaba nyngkong jong ka Quarter Final hapdeng ka MSA pyrshah ia ka Rympei PIP ka jingialehkai ka la kut hapdeng ka jingiakhaid da 1-1 kol, hynrei haka tie breaker ka MSA ka la lah ban pynliem noh iaka Rympei PIP da 8-7 kol.
Ha ka jingialehkai kaba ar hapdeng ka Umsawkhwan pyrshah iaka Western Border Association ka jing ialehkai kala kut hapdeng ka jingiakhaid da 0-0, hynrei ha ka tie breaker ka Umsawkhwan kala pynliem noh iaka Western Border Association da 4-3 kol.
Ha ka jing ialeh kai kaba lai ka Friends Sporting ka la pynliem noh iaka Umpling FC da 5-2 kol bad ha ka jing ialehkai kaba khatduh jong ka Quarter Final ka Mawkyrwat Veteran kala pynliem noh ia ka Khatar Daloi da 2 la nod.
Ka jing ia khun Semi Final kan long haka 20 tarik mynta u bnai ha kaba ka Umsawkhwan kan ia kynduh iaka Mawkyrwat Veteran haka por 1:30 baje noh phai sngi bad ka MSA kan ia kynduh iaka Friends Sporting ha ka por 3 baje janmiet, ha Madan Malki.
Shillong:Ka iing dorbar mang tyngka jong ka jylla, myn hynnin ka sngi ka la kyntait ia ka “Privilege Motion" kaba la wanrah pyrshah ia u Myntri rangbah ka jylla u Conrad K Sangma, da u MLA ka party Congress u Zenith M Sangma, da ka sur jong kiba bun ki dkhot jong ka iing.
U Lamphang ka iing dorbar u bah Metbah Lyngdoh, hadien ba la kut ka por kylli jingkylli, u la pyntip hapoh ka iing dorbar ba mynta ka sngi ha ka por 9.
00 baje mynstep, u la iohpdiang ia ka jing thoh ba la wan rah ia ka “Privilege motion" pyrshah ia u Myntri Rangbah ka jylla.
Ia kane la wan rah hapoh ka Rule jong ka rukom pyniaid ia ka iing dorbar.
Na ka liang jong u Lamphang, u la ai lad ia u MLA Congress u Zenith M Sang ma, u nong wanrah ia ka motion ban pynsngew hapoh ka iing dorbar haba ia dei bad kane ka Privilege Motion, ba la wan rah ia kane dei halor ka jubab jong u myntri rangbah hapoh ka iing dorbar ha ka 9/03/2021, ha kaba ia dei bad ka jingsiew jong ka MeECL sha ka NTPC, ia ka pisa ka ba long Rs.
11 klur, Rs.
133 klur bad kane kan kot sha ka T.
3325 klur ha ki 25 snem.
U Zenith M Sangma MLA u la ong hapoh ka ingdorbar ba ha ka soskular, kaba la soi ha u snem 2007 hapdeng ka MeECL bad ka NTCP kam shem la don kata ka jingthoh kaba ong hap ban siew pisa, bad kane ka jingkren u myntri rangbah ka jylla ka la ialam bakla ia ka iing dorbar.
U Zenith Sangma u la ong ruh ba ha ka soskular katkum ka para 12 jong ka soskular hapdeng ka MeECL bad ka NTPC, ka MeECL ka lah ban weng noh ia lade na kane ka jingiasoi lada kam kwah shuh ban shim bording na ka NTPC, ha kaba ka MeECL ka lah ban siew tang ia ka fixcharge bad kam don jingshisha ba ka MeECL kan hap siew haduh 25 snem.
Haba jubab ia ka jingkren jong u Zenith M Sangma MLA ba la wanrah ia ka “Privilege Motion", u Myntri rangbah ka jylla u Conrad K Sangma u la ong ba kane ka mih na ka daw jong ka pynlip ding jong ka NTPC mynta u bnai Lber 2021.
U myntri rang bah u la ong ruh ba halor ka jingsiew jong ka sorkar ia ka T.
11.
08 klur ka dei halor ka bill kaba la ai da ka NTPC sha ka sorkar jylla bad kane ka jingkhein lada ka iaid ha ki 25 snem kan poi sha ka T.
3000 klur bad ka dei ka jingshisha, ba ka sorkar ka siew T.
11 klur sha ka NTPC bad kane kan iaid haduh 25 snem.
U myntri rang bah u la ong ruh ba kumba ka long mynta ka sorkar kala dep siew T.
100 klur, hynrei wat la ka sorkar ka la dep ban siew ia katei ka pisa kaba dang sah mynta ka long sa T.
531 klur ia kaba dang hap ban siew sha ka NTPC bad kane ka jngsiew ka mih na katei ka jingiateh kular ha u snem 2007.
Hadien ba la ioh sngew ia ka jingkren na baroh ar liang, na ka liang u Lamphang ka iing dorbar u bah Metbah Lyngdoh u la buh ia kane ka phang ha khmat ka iing dorbar ba kan rai ia kane ka privilege motion, halor kane ka bynta ka iing dorbar ka la kyntait ia ka Privilege motion da ka Voice Vote.
Shillong:Ha ka jinglehkai ba mynnin ka sngi jong ka Women’s Senior One Day Trophy Elite Group E ba la ialeh ha Chennai ka Karnataka kaba don bun ngut ki player kiba tbit hapoh ka kynhun jong ka, ka la ai jinghikai shikatdei ia ki player jong ka Meghalaya, watla ki la hap ban shah rem ha kane ka kynhun ha ka jingioh lehkai ka samoi ba nyngjong jong ki hapoh ka Elite Group.
Ha kaba nyng kong ka Meghalaya ka la jop ia ka toss bad ka la jied ban tied shuwa, hynrei ki player jong ka ki la khyllem lut tang ha ka 49 run ha kaba ka Luiza Tamang ka ioh (18) bad ka Daiaka Warjri kaba iaineh haduh ba kut ka ioh13 run, kiba long tang kine ki ar ngut player kiba la lah ban ioh ia ka shiphew run shaneng.
Da ka jingtied duna ki player ka Meghalaya, ki nongkawang bol ruh ki la hap an kawang tang khyndiat ha kaba ka Karnataka ka la ioh 53 run ha ki 6 over bad liem tang iwei.
Ka Ahireeta Mukherjee (1/12) kaba dei ka player ba nabar ka la lah ban pynkhyllem ia iwei i player ka Karnataka ha shuwa ban kut ka jingialeh, kata ia ka Vanitha VR kaba long kawei na ki nongialehkai cricket ba rim kaba la ju mihkhmat shabar na ka Ri.
Ka Meghalaya kan dang ioh biang ia ka lad ban leh bha ha kane ka rynsan da kaba kan iakynduh bad ka Delhi lashai ka sngi.
Shillong:Ryngkat ka jingthmu ban kyntiew ia ka kam ialehkai phutbol, ka Mawutieng Sports and Cultural Club ha ka 13tarik Lber 2021 ka la plie pyrda ia ka lympung ialehkai phutbol ba la tip kum ka IIIrd Mawutieng Invitation Football Tournamnet 2021 ha madan Thoh lyndit, Sohryngkham.
Ia kane ka lympung la wan ban plie pyrda da u kongsan Bah Pyniaid Sing Syiem, MDC jong ka 6-Sohryngkham Constituency, ryngkat ka jingiadon lang i bah I.
Dkhar, Sordar jong ka shnong Sohryngkham bad ki riew rangbah jong ka shnong Sohryngkham.
Ia kane ka lym pung ialehkai phutbol la pynlong ha madan Thoh lyndit, Sohryngkham bad ki kynhun ba la ia ai reng ha kane ka sngi plie ki long hapdeng ka Tynring FC pyrshah ia ka Young star FC bud pat ka jingialehkai ka ba ar hapdeng ka Mawlyndep SC pyrshah ia ka Iatyl lilang SC.
Ha ka jing ialehkai ba nyngkong ka la kut noh ha ka jingia khaid khlem da don ba thep kol.
Kumta lah rah noh sha ka tie-breaker ha kaba ka Youngstar FC ka la pynliem da 6-5 kol ia ka Tynring FC.
Ha ka jingialehkai ba-ar ka kynhun ialehkai Maw lyndep SC ka la pynliem da 2-0 kol ia ka Iatyllilang SC.
Ia ka kol ba nyngkong lah ioh ban thep da u Rikmen Nong rum ha ka 24 minit, bad ka kol ka ba-ar lah ioh ban thep biang da u Rikmen Nongrum ha ka 34 minit.
Na ka liang ka synjuk ka pyntip ba kan don biang ka jingialehkai ha ka 20tarik Lber, 2021.
Ha kane ka sngi kan don ka jingialehkai hapdeng ka Ri-Yan FC (Sohryng kham) pyrshah ia ka Dream Clippers (Shillong) ha ka por 12.
30 PM.
Pynbud pat da ka jingia lehkai ba-ar hapdeng ka Maitshaphrang FC (Jaintia Hills) pyrshah ia ka Triple-L (Laitlum) ha ka por 2.
30 PM.
Ka synjuk ka khot ka wer ia baroh ki riew ieit phutbol ban ia wan ban sakhi da la ki jong ki khmat ia kine ki jing ialehkai.
Ka bai rung na ka bynta ki nongpeitkai ka long tang 30 tyngka marwei.
Jowai: Mynta ka sngi la pyndep ia ka lehniam ba khadduh eh ia ka khynnah skul kaba la shah pyniap dusmon hadien ba ki la dep sloit jubor ia ka jinglong sotti jong ka, ha ki runar ki bym pat lah satia ban ithuh.
Ia ka met jong katei ka samla la tep donburom mynta ka sngi ha u Lum jingtep ka Balang Catholic ha Pamrakmai ha ryngkat ka jingsynran ki paidbah na katei ka shnong bad na ki shnong ba marjan, ki nongialam ka Balang, ki nonghikai jong ka, ki paralok khynnah skul bad ki sengbhalang bapher bapher.
Katei ka khynnah kaba dang 16 snem ka rta ka la jah na iing ha ka sngi Thohdieng ba la dep bad la lap ia ka metiap jong ka ha ka janmiet ha ka sngi kaba buh na Ar Kilo thain Suntga kaba jngai kumba 20 km na ka Skul kaba ka pule.
Ha ka sngi Saitjain ka pynsah shimiet ia ka met jong ka ha katei ka jaka ba la lap ia ka met jong ka namar hap ban ap ia ki tnad pulit ka Crime Unit na Shillong nalor kiwei kiwei ki jingdonkam katkum ka ain.
Ia ka por Mortem la pyndep mynta ka sngi bad mar syndep, la kit noh sha iing ban pyndep ia ka niam ka rukom shwa ban rah sha Lum jingtep.
Kiba la ai jingkren ha shwa ka jinglehniam ba khadduh ki la pynrem ia kane ka jingjia bad ki la kyntu ruh ia ka bor pulit ban trei shitom ban thwet ia kum kine ki runar kiba pyntieng pynsmiej ia ki kynthei ki khynnah.
Pynrem jur ka Seng Kur Phawa Siangshai: Ka Sengkur Phawa Siangshai katkum u kyrwoh ba la phah da u President ka Sengkur u ma Helping Phawa ka la pynrem jur halor ka jingshah bthat jubor ia ka jingim jong ka khynnah skur ha ki riew runar ki bym pat lah ban ithuh satia.
Ka Sengkur Phawa Siangshai ka la pynpaw ruh ia ka jingsngewsih kaba khraw halor katei ka jingjia bad ka la phah ruh ia ka khubor Sngewlem sha ki ba haiing hasem jong katei ka khynnah mar syntip ia katei ka jingjia.
U President ka Sengkur u la iathuh ba na ka liang ka sengkur ba la mihkhmat da u President bad u Vice President nalor kiwei kiwei ki la leit mar mar ban pyntngen ia ki kmie ki kpa jong katei ka khynnah naduh ka miet sngi Saitjain bad sngi U Blei.
Na ka liang ka sengkur ka la kyntu ia ki bor pulit bad ia ka sorkar hi ba kan shimkhia ban phah tohkit bniah halor katei ka jingshah pyniap katei ka khynnah skur khnang ban ioh kem ia ki runar kiba donkti khnang ba ka iing bishar kan ioh ban ai ka jingpynsaja ia ki katkum ki kyndon ain jong ka ri.
U President ka SengKur Jowai Unit, u ma MK Siangshai uba la ai jingkren ha ka sngi leit ontep ia katei ka khynnah skul, u la pynrem jur ia ki runar ba la shim ia ka jingim jong ka nalor ba ki la leh kput ruh ia ka jonglong kynthei jong ka.
“Kum ka sengkur, ngi pynrem jur ia ki runar kiba donkti ban thombor ym tang ia kane ka khynnah hynrei ia kiwei ruh de ki kynthei ki khynnah kat haduh ba ka la wanrah ia jingtieng jingsyier ia ki kmie ki kpa bad ia ka imlang ka sahlang.
Shuh shuh na ka liang ka Sengkur ka la ong ba kan nym shong kli kti hynrei kan iai bud dien ia kane ka jingshah lehbein katei ka khynnah skul tad haduh ba ka la ioh ia ka jingbishar kaba hok.
Haba nga peit , kine ki jingjia ki iai jia lynter khlem sangeh ha ka ri baieid jongngi, ka jingiatiplem ka la duh noh , namar baka Ain kam don ia Kum kine katba kiwei pat ki kam ka Ain kadon , Lada don ka aiñ ban buh Kum kiwei ki state ne ri ba Lada lap iuno uno uba leh ban sdien phasi beit tang katta la kynjah kane ka kam dusmon.
Kane kadei ka jingthmu basniew bad thmu khnang naduh ia dohnud ym kaba bakla , na kata ka daw dei ban don ka aiñ bapyrkhing ban nym Jia shuh , hynrei ynda jia , la sh kut tang jingpynrem na kiba bun bad kyntu Bor ka aiñ bad thwet bad pynsajia kut tang hangta bad jia pat man ka por, imat ladei ban don noh da ki aiñ shnong ia kane ka kam.
Nongpoh:Myn hynnin ka sngi Saitjain, ka shnat Hima Nongwah Maw tamur Sohiong Lyng dohship, ka la pynlong biang ia ka Dorbar bah ha shnong Umtyrnga, kaba dei kawei na ki shnong Khappud ha Ri Bhoi.
Ha katei ka Dorbar bah, la wan ban iashimbynta da ki hajar ki ki paidbah na ki shnong bapher bapher kiba hap ha Hima Sohiong, nangta u Bah Charles Mar ngar, MDC Mawhati kum u Kongsan, kiwei ki nongkitkam ka shnat Hima Nongwah Mawtamur, kiba kynthup ia u Bah S.
Osborn Kharjana, u Bah Estansing Jana Nongbet, u Bah Osbourne, ki rangbah shnong lem bad shibun kiwei pat ki riew rangbah katei ka thain.
Na ka jing iathuh khana lyngkot halor ka Shnat Hima Nongwah Maw tamur Sohiong Lyngdoh ship, ki nongkren ha katei ka Dorbar Bah, ki la iathuh ba la seng ia ka naduh ki por u barim bajah, kata ha ka 21 kyllalyngkot 1851, hynrei hadien katto katne por ka la jah noh, pynban la sdang ban pynkhieim biang ia ka ha ka 14 Sept 2019 bad ha u 18 Feb 2021, la pynskhem ia ka Sanad Sirdarship ia u Estansing Jana Nongbet da u Lyngdoh ka Hima Sohiong.
Haba kren kum u Kongsan ha katei ka sngi, u Bah Charles Marngar, u la pynpaw ia ka jingkmen ban iohi ba katei ka Dorbar ka dang lah ban pynim ia ka niam ka rukom ka riti dustur jong ka jaid bynriew bad uba la ong ba ka jinglah ban pynneh ia ka Riti Dustur, ka pynpaw ba ka Jaidbynriew ka dang im.
Kum u MDC, u Bah Charles Marngar, u la ong ba un trei na ka bynta ban wanrah ia ka bha ka miat bad nalorkata, u la kyntu ia ki nongialam shnong kiba don ha katei ka thain Khappud ba ki dei ban long kiba iatylli, khnang ba kin lah ban iada ia u pud u sam jong ka jylla.
Shillong: Na ka Liang ka seng NSUI, ka  dawa ia ka jingpynshitom da kaba tyngeh ia ki runar kiba pyniap ia kawei ka khynnah kynthei kaba pule class 10 ha Pamrakmai school East Jaintia Hills District ha ka 13tarik mynta u bnai bad kumjuh ka jingbret pathar dusmon ia iwei I khyllung khynthei ha office jong u Commandant Home gaurd, Ladthadlaboh Jowai, West Jaintia Hills District.
Kane ka jingjia ba jia hapoh kine ki district ka la wanrah ia ka jingsngewsih bad ka jingtieng ia ki khynnah school, ia ki kynthei bad kumjuh ia ka imlang ka sahlang.
Kane ka jingjia ba ki runar ki ioh ban shim kabu halor ka jingtlot bad bym shim khia ka tnat ain ban thwet ia ki runar kiba pyniap ia kawei ka khynnah school kaba pule ha Tia chaphrang Higher Secondary School, Sohkymphor East Jaintia Hills District, ia kaba jia myn shem snem ka 16tarik Rymphang 2020 bad kane ka pynlong ia ki runar ban ioh shim kabu bad pynjur ia ki kam pyrshah ain hapoh ka district.
Na ka liang ka seng ka kyrpad bad kyntu jur eh ban ia ka tnat ba halor Jong ka ain ba kan shim khia bad pynshitom eh ia ki runar kiba leh ia kine ki kam khnang ba ka imlang ka sahlang kan don ha ka jingshong suk, ong ka  khubor lyngba u State General Secretary ka NSUI Meghalaya, Incharge Jaintia Hills Unit.
Shillong: Ka Shillong Cricket Association A ka long sa tang 3 ngut ki wicket ban jop ia ka final jong ka Meghalaya Cricket Association’s Inter-District U-23 Men’s Cricket Tournament kaba la ialeh ha Mendipathar bad yn pyndep khatduh ia kane ka jinglehkai naduh ka por ka step jong kane ka sngi.
Da ka jingduh ki wicket jong ka Tura District Association A ha ka sngi ialeh kaba ar ka la ioh 64/7 ha ka inning kaba ar, kata 203 run kaba ka Tura kan dang dei ban ioh ha ka sngi kaba bud bad ba khatduh.
Ha ka kylla step ka TDCA-A ka la bteng ia ka inning kaba nyngkong na ka 47/8 bad ka la lah ban pynioh sa 15 run ha shuwa ba kan duh lut ki wicket da 62 run, kaba la pynlong ia ka SCA-A ban lamkhmat da 125 hadien ka jingkamai jong ki na ka 187/10 na ka inning kaba nyngkong.
U Abhishek Kumar u la ioh ban mait ar ngut ki wicket kiba sah na ka bynta ka SCA-A ban da kane u la pynkiew ia ka jingkamai point jong u da 8/22.
Ha ka inning kaba ar ka kynhun na Shillong ka la pynbna noh ia ka thong jong da 141/8 ha ki 33.
5 over.
U Ashif Khan uba dang iaineh u la ioh bun duh da 26 katba u Manish Sarma u ioh mait 4/40 ha kaba ka match point jong u ka long 10/95 bad u Cham Sangma u ioh 3/41.
Da kane, la buh thong ia ka Tura-A da 267 ban ioh ia ka jingjop.
U Sengpan T Sangma u dei uwei na kane ka kynhun uba la ioh 36 ha ka inning jong u, kaba kynthup hynriew tylli ki saw bad kawei ka hynriew, tangba nalor une la don sa kiwei ruh ki nongtied kiba la leh kat lah kat iai ban leh bha, watla ki kham duna ka rukom kamai hynrei ki la lah pat ban pyntam ia ka run na ka inning kaba nyng kong.
U Swastic Chettri (5/9) u la ioh pyn khyllem bun ki wicket kata san wicket na ki 15.
3 over na ka bynta ka SCA-A katba u Kumar u ioh 1/14 bad u Bipin Ray 1/26 kiba la ioh mar uwei u wicket ha kane ka sngi.
Shillong: Ha ka jinglehkai ka sien ba nyngkong jong ka Women’s Senior One Day Trophy ba la pynlehkai ha Chennai, ka Meghalaya ka la duna kumba 146 run ia ka Vidarbha.
Kane ka long ka test kaba nyngkong ia kaba ka Meghalaya Women Elite Group E jong ka BCCI Tournament bad kan sa nang iakynduh bad kiwei pat ki team kiba hakhmat duh.
Ha kane ka sngi, ka Vidarbha kaba la jop ia ka toss ban tied bol shuwa, ka la hap ban kyrshan tyngeh ia ka jingkawang bol kaba shyrkhei na ka liang ka Meghalaya kaba la ju long khlain ha ka ban ia kawang bad ban ap madan.
Ka Riticia Nongbet (1/22) kaba la ioh pyn-ap da ka leg ia ka nongtied ba nyngkong ka S.
Meshram ha kaba ka la ioh duck da ka bol ba nyngkong hynrei hadien kata ka Vidarbha ka la ialum biang ban pynkhlain ia ka kynhun ha kaba ka Vaishnavi Khadkar (54) bad ka BS Fulmali (72) ki la lah ban kyntiew 127 run ha shuwa ba kane ka kynhun kan duh biang sa i wicket iba ar.
Ha ka jingka wang bol jong ka Ajima Sangma (1/19) bad ka Daiaka Warjri (2/24), ka Vidarbha ka la ioh 129/1 sha ka 196 da kaba duh lut baroh ki wicket ha ka 47.
1 over.
Shuh shuh kiwei pat ki nongkawang jong ka Meghalaya kiba la lehkai bha ki long ka Ahireeta Mukherjee (2/34), Luiza Tamang (2/39) bad ka Debasmita Dutta (1/36).
Haba phai sha ka jingtied bol jong ka Meghalaya ka la ju long kaba kham tlot na ka liang ki nongmihkhmat na kane ka jylla, bad wat ka Saee Purandare kaba la ju pyniasoh sngewbha ialade bad ka Meghalaya, na ka jinglah jong ka ban kyntiew ia ka run, hynrei ha kane ka sngi ka la shah mait noh tang 5 run, kumjuh ruh ka Tamang ka la lah ban kamai tang 20 ha ka inning jong ka, bad da ka jingkhyllem kloi jong ki nongtied kiba ha khmat ka Meghalaya ka la shah pynkut noh tang da 50 run.
Ka Meghalaya kan iakynduh pat sa bad kawei ka liang pyrshah kaba khlain kata ka Karnataka kaba yn ialehkai mynta ka sngi.
Jowai: Ka long kaba sngewsngewsih kaba khraw ia ka longiing kaba la duhnoh ia ka khynthei kaba dang 16 snem eiei ka rta namar ha kane ka sngi Saitjain la lap ia ka metiap jong ka ha ryngkat ka pla bad kot skul na shi-kilo thain Sutnga ha kaba la suba jur baka la shah rahbor, lehbor bad pyniap pat nangta ki sa bret sha khlaw.
Kane ka khynnah ka la mih na iing ha ka step sngi Thohdieng ban leit Extra Class, namar bym lah ban pyndep course bad kaba pule ha ka class X.
Ia ka met jong kane ka khynnah skul la iohi nyngkong da ki briew kiba thep dewiong ha katei ka thain bad haba ki la jurip ia ka pla bad ki kot ba la saphriang sha madan, la iohi ia ka kyrteng bad ia ka kur mar mar ki la phone sha ki paralok kiba dei na kata ka kur bad da ka jingiawad tynrai la lap ia ka shnong bad la pyntip sha ki kmie ki kpa jong ka.
Na ka liang kiba haiing ki la ujor ejahar ha Khliehriat Police Station bad na ka liang ki pulit ki dang tohkit ban lap ia kiba donkti.
Haka juh ka por, ki sengbhalang bapher bapher ka rilum Jaintia ki la pynrem jur ia kane ka jingjia bad ki la dawa ruh ba ki pulit kidei ban thwet jur bad ban kem ia kiba donkti ban pyniap dusmon ia ka.
Ki sengbhalang kiba kynthup ia ka All Hynniewtrep People United Front, ka Jaintia Women Awakening Movement, ka All Meghalaya People Organisation, ka Jaintia National Council, ka JSU-Khliehriat Circle, ka HYF, EJH Circle ka JYF-EJH bad kiwei kiwei ki la pynpaw ia ka jingsngewkhia halor katei ka jingjia bad ki la pynrem jur ia ki briew bymman kiba donkti bad ki la dawa ruh ba dei ban thwet bad ban kem ia ki.
Ka JNC ka la ong ba ka jingtlot ki Pulit ban iohkem ia ki nongleh kam sniew ka la pynshlur iaki nongleh kam bymman.
Ka HYC-EJH bad ka JYF-EJH ka la ong ba ki longkmie ki la duh mynsiem haba ki pulit kiba dei ki nongpyntreikam pura ia ki kyndon jong ka ain kim shym la iohkem ia ki runar kiba la nud ban leh kat ia ka kam pohjait bad shim syndon wat ia ka jingim.
Kumban pynshu kynmaw ba ki pulit ka EJH kim shym la ioh kem wat ia ki runar kiba la pyniap dusmon ia kawei ka khynnah Class IX kaba la jia katei hi ka District ha u bnai Nohprah, 2020 ha kaba ia ka metiap jong ka la lap na khlaw ha ka sngi kaba bud.
Ka la jah haka 15 tarik khlem wan phai iing shuh na skul bad la lap ia ka metiap jong ka ha ka 16 tarik u Nohprah.
Ki Sengbhalang bapher bapher khamtam eh ka EJNC ka la dawa ban kem hynrei ki pulit kim shym la lap dien satia ia ki bymman.
Ha kaba iadei bad ka jingjia ha Shi-Kilo ruh ka la jah rngai na ki iing ha ka sngi Thohdieng bad ka meit sngi Saitjain la lap ia ka metiap jong ka.
Shillong:Ka Liewlong SC ka la rah ia ka nam lahduh jong ka lympung 1st Pomlakrai Football League 2020-21, ba la pynlong da ka Pomlakrai SC ha ryngkat ka jingïatreilang bad ka Greater Nongkrem Youth Welfare and Development Organization (GNYW&DO), hadien ba ka la lah ban pynliem ia ka Umïew SC ha ka jingiakhun phainal lyngba ka jingiashut kol kynthei da 6-5 kol myn ha ka Sngi Saitjaiñ ha madan Um myrthong.
Ka jingiakhun phainal hapdeng kine ki ar tylli ki kynhun ialehkai, ha ka por ba la buh, ka la kut noh ha ka jingiakhaid khlem da don ba lah ban thep kol kaba la pynlong ia ki bor pyniaid ban rai pynshut kol kynthei ban rai ia ka lahduh bad ka kynhun ba wan ba ar jong kane ka lympung.
Ia ka jingiakhun phainal ban pynhap pyrda artad ia ka lympung la wan ban sakhi da ki hajar ngut ki paidbah ym tang na ka thaiñ Pomlakrai hynrei na ki shnong bad ki dong bapher bapher kiba don marjan ha ka jingiadonlang u Paiem Ainam Manik Syiem, Acting Syiem ka Hima Khyrim kum u Kongsan.
Kiwei kiba la donlang ki kynthup ia u Bah Wallamkupar Kharpran, Managing Director ka Ryntih Football Club, u Bah PT Passah, BDO ka Mylliem C&RD Block u samla rangbah Johnnystar Mawrie, President ka GNYW&DO, Bah Arphin Marbaniang, President ka Mylliem Lum Sports Association, ki nongialam shnong, ki nongkitkam ka Pomlakrai SC bad kiwei pat.
Ka jingiakhun ka la long kaba iakhaid bha, ha kaba ki rangialehkai na baroh liang ki la pyrshang ban sei ia ia ki buit ki bor ban ïoh thep kol hynrei baroh ki shu long lehnohei.
Dei tad haduh ka jingpynshut kol kynthei ba ka Liewlong SC ka la ioh ban thep 6 kol katba ka Umïew SC ka la lah ban thep tang san kol.
Kum ban shu kdew ba kane ka lympung ialehkai ka long ruh ka rynsan na ka bynta ban jied ia ki samla ialehkai ha ka jingpynkhreh ka Pomlakrai SC ban leit ia aireng ha ka lympung phutbol mynta u snem ba la pyniaid da ka Shilllong Sports Association (SSA) ha madan Polo.
Ha ka jingialang sam khusnam, la ai ia ki khusnam shimet sha ki nongialehkai kiba la leh kai bha, thep kol bun eh bad nongap kol ba tbit eh jong ka lympung.
Ka lahduh ha kane ka sngi ka la ïoh pdiang ia ka song pisa kaba T.
20,000/- ryng kat ka Running Trophy katba ka kynhun kaba wan ba ar ka la ïoh rah ia ka song pisa ba T.
10,000/-.
Haba iadei bad u kongsan, kata I Acting Syiem, Paiem Ainam Manik Syiem, im dei jong ka Hima Khyrim, Hynrei jong ka Hima Mylliem.
Khublei shibun.
Shillong: Ka Khasi Students Union Wapung Unit ka pynpaw ia ka jingsngewsih bad jingsngewdiaw ha ryngkat ka jingpynrem jur halor ka jingjia kaba pyntieng pynsmiej ia ki nongshongshnong, haba kawei ka khynnah skul kaba kaba dang pule klass X ha Wapung Higher Secondary School kaba shong kaba sah ha Pamrakmai, East Jaintia Hills ka  la duh noh ia ka jingim ba kordor jong ka bad ba ia ka met jong kane ka khynnah skul la lap ha Ar-Kilo, Dkhiah East, East Jaintia Hills District.
Kane ka jingjia ka lah buh jingma ia ki nongshongshnong khamtam ia ki kynthei khynnah.
Kane ka jingshah pyniap kane ka khynnah skul ka la pynsuhjer bad par niangkhriat ia ki nongshongshnong namar kane ka jingjia ka lah pyntieng bad pynsmiej ia kiba bun ba lang.
Kumban shu pynkynmaw ba dang shen ha shnong Sohkymphor ba kawei ka khynnah skul ba pule klas IX ka lah lap ia kajuh hi ka apot.
Ka jingdkhoh ka jingtrei ki bor police ka pynlong ia ki runar ba shlur ba leh ia kum kane ka kam.
Bad haduh katne kim pat lap satia ia kiba donkti ba leh ia kane ka kam ba shyrkhei.
Ka KSU Wapung Unit lyngba kane ka kyrwoh ka kyntu ia baroh ki nongshong shnong jong ka thain East Jaintia, naduh ki nongialam shnong, ki sengbhalang, ki seng samla shnong, ki seng longkmie, ba ai ka jingtrei ba peit pyrman ia ka jinglong jingman jong ka imlang sahlang ha ryngkat ka kongiatrei lang bad ka ain khamtam ha kum kane ka jingjia.
Ka KSU Wapung Unit ka kyrpad ruh ia ka sorkar bad pynkhlain bad pynstet ia ka jingtohkit bad ban leh tyngeh ia ka jingthwet ia ki runar bad pynshitom da kaba tyngeh ia ki.
Ka jingkylliang khah ia ki opisar jong kano kano ka department ka pynthud ia ka jingiaid beit jong ka jingtohkit, namar ha thain East Jaintia la lap ia ka jingkyliang khah khah ia ki opisar bad kane ka pynlong ha ka jingdkhoh ha ka rukom tohkit.
Ka KSU Wapung Unit ka phah ia ka jingsngew lem sha ka ing ka sem ba ngat ha kane jingjia bad ba kin ioh ia ka hok.
Ka KSU Wapung Unit ka ai ia ka jingtrei lang ba ki bor ka ain ba thwet ia ki ne ki riew-thrangsnam haduh haban da lap ia ki.
U Blei, u labuh ma U ia ka jingsynshar, kata hadien ba u la lah thaw ia ka bneng bad ka kyndew.
Genesis 1:1.
U ong- Nga la pyllong ia ka khyndew nga la thaw ruh ia U Briew halor jongka.
Isaiah 45:12.
U la thaw ia ka ban shong Briew.
Isaiah 45:18.
U David U ong- Naduh mynhyndai me la seng ia ki nongrim jong ka khyndew.
Salm 102:25.
Hadien ba U Blei u la lah thaw ia ka bneng bad ia ka khyndew (Earth) u la buh ruh ia u briew ban synshar halor jongka.
Genesis 1:26-27.
U Blei u la kyrkhu ia u Briew bad ka Briew.
U ong- To da nangkha bad nangroi to pyndap ia ka khyndew bad to Synshar….
Genesis 1:28.
Ngi iohi hangne ba U Blei u la ai ia ka jing synshar ha ka kti U Briew halor kiei kiei baroh, bad u Briew u long u kynrad halor kiei kiei baroh bad halor u para briew hi kumjuh U Blei u la ai ban synshar ban peit ban khmih ban pyniaid ia kiei kiei kaba bha tam.
Kumta U Briew u dei u kynrad halor ka khyndew baroh.
Haba ong ka Jingsynshar ne Govern ka thew ia ka Sorkar Government.
Kaba mut, ba u Briew u dei ban sngewthuh ba U Blei u la ai ha U Briew ban peit ia ka bha ka miat haka imlang sahlang haka long Briew manbriew.
Kam mut pat ba U Blei u ai ha U Briew ban Synshar donbor ne Ban pynjot ia ka Pyrthei namar tang ha ka Kti ki biej la pynjot ia ka pyrthei.
Dei nakata kadaw, haba U Blei u la buh ka jingsynshar (Government) u la ong ba U Briew u dei ban Burom ia kata ka jingsynshar, namar kine baroh ki long na U da U bad sha U.
NongRom 11:36.
Dei nakata kadaw U Blei U kyntu ia ki Briew baroh – ban pyllong ki jingkyrpad, ki jingduwai, ki jingiasaid, naka bynta ki Briew baroh, nakabynta ki Syiem ki ba Khraw Batri khnang ban ngin ioh ka jingim kaba Suk kaba jar jar ha ka jingriewblei bad jingshida baroh.
(Pray much for others.
Plead for Gods Mercy.
Pray for kings and all who are in Authority Over us or in places of high Responsibility).
1 Tim 2:1-2.
U Blei u kyntu ba ki briew baroh kin buh ki jingduwai jingkyrpad jingiasaid naka bynta ki Syiem ki Nongsynshar kiba don ha ka sorkar namar la sngewthuh ba ka jingsynshar ka long kaba na U Blei.
To ngin ia peit aiu lajia ha Israel hyndai hakata ka jingsynshar Government jong ki aiu ki leh? Ki nongsynshar ka Ing Israel, ki shun ia kaba bha, ki Ieit ia kaba sniew: ki khoh ia ka snep jongki na ki bad ia ka doh jong ki naki shyieng jong ki….
ki tei ia ka Seion da ka snam, ia ka Jerusalem daka Pop.
Mikah 3:1-10.
Ki khwan ia ka lyngkha ki briew ki knieh iaki.
Ki leh jubor ia u parabriew.
La pynjot noh khoit ia ngi ong ki paid Israel Mikah 2:1-4.
U Blei u bitar halor ki nongsynshar ki Israel.
U la buh rieh ia ki khmat na ki kat kumba ki la leh sniew haki jingleh jongki.
Mikah 3:4.
U Blei u Maham ia ki nongsynshar ki Israel namar ki long kiba sarong.
U ong- wat ai ba u Riewstad un sarong hala ka jingstad lymne uba khraw bor un ym sarong hala ka bor.
U Riewspah to un ym sarong ha ki spah jong u.
Jeremaiah 9:23.
To ngin kynmaw ba dei U Blei uba labuh iaka aiu ka Jingsynshar ne Government, naduh ba u la sdang ban buh ia u briew hakane ka khyndew (earth).
Ka Ri jong ngi kadon hapdeng bun ki jingeh.
To ngin pyllong ki jingduwai jingiasaid naka bynta ki nongsynshar kiba don ha ka jingsynshar (Government) na ba kin sngewthuh ba ki dei tang ki shakri ym ki kynrad ba kin pynrit ym ban pynkhraw ialade namar ka ktien U Blei ka ong – To duwai naka bynta jong ki.
1 Timothy 2: 1-2.
Ai ba ka ei kaba ki lasmai ha khmat U Blei kin leh ia kata namar kim lah ban smai lamler.
To iaduwai naka bynta ka Ri bad ia ki nongsynshar jongka ba kin lah ban synshar ha ka lynti kaba Hok bad kaba Beit.
Amen.
Shillong: Ki Rot Associations of Meghalaya (RAM), ki la pyn saphriang ia ki jingthoh jongki ha ki khyndiat sngi ba ladep, ha ki social media bapher bad hynnin ka sngi, ki la phah ia ka jingthoh sha U Rupang bad ha ka jingthoh jongki, kaba la phah da ka phareng, ki ong kumne “Phim tip satia mangi, ngi dei kiei.
Bun na ngi, ngi don la ki khun ki kti.
Don na ngi, kiba la ia phet tnga bad don ruh kiba la iap noh ki tnga jongngi.
Ki thei die met lane ki rot, kim dei satia, kiba dih buaid, kiba dih droks, lane kiba shah die jubor ha kiwei pat.
Don na ngi, kiba don la ki jong ki kyrdan diploma, ha ka jingpule".
Ki la ong biang “Ngim ju leh ia kane ka kam, kum ka kam sngewbha bad ngim shym leh bakla satia; ngi pynhun ia ka jing thynrang tasam jongngi bad ngim shym leh pyrshah satia ia ka ain.
Kiei kiei kim shym la thut satia, dei tad, ynda haba ki la don katto katne ngut ki nongthaw ain jongngi, kiba la kynnoh ba ka Khyndailad, ka dei ka jaka leit shaw ia ki thei die met, kaba la saphriang bha ha ki kotkhubor".
Katei ka seng, ka ong shuh shuh ba U Bah Adelbert Nongrum, HM Shangpliang, Lahkmen Rymbui bad ka Ampareen Lyngdoh, kim ju pyrkhat ban weng ia ka jingeh jong kitei ki rot.
Ka kyrwoh ka ong shuh shuh “Ngi kwah ban nym pynpaw pyrthei satia ialade shabar bad ngi lah ban leh ia ka interview, lada jia ba ka dei ka bym paw kyrteng satia shabar.
La 10 snem kynthih, ka Rot Association of Meghalaya (RAM), ka la ju iarap ia ki kynthei die met".
La ong ruh ba ka jing ia die met, kan iai bteng bad ym lah satia ban pynduh bad la ong ruh ba ia katei ka kam, ym dei satia ban shim ba ka dei ka kam beain.
La ong shuh shuh ba kito kiba don ha katei ka kam die met, ki lah ban pynsngew ia ki jingeh jongki, lyngba kine ki kynhun, kiba kynthup ia ka (@RotAssociationOfMeghalaya / @KtemAwria), ong ka kyrwoh na ka kong I.
Kharmuti, President, P.
Mylliemngap, General Secretary & D.
Mawlong, Publicty Secretary.
Rot Association Of Meghalaya (RAM)Headquarters: Nongmynsong, Shillong – 793019Meghalaya, East Khasi Hills – IndiaDei ban pynduh kum ia kine ki kam awria kam die metMynta te Kim dih, Kim leh sniew.
to kynmaw to kabriew ba pynthobria ia u actor khasi haka comments jongka bad phi tikna ba 100% kim nom ngop haka kyaid.
mynta te em hynrei tang syn kynduh iaba dih hangta kan jot ki khun samla ka ri namar ka pisa kan poi ka por wat ban kit jubor iaki khynnah rit bad pyn ngop iaki theilod ba dang sa ti.
bad kan mih ruh ka jingkren khlem akor iaki kynthei na ki briew bana bar.
lane kumba Ong kren khynshlien,Nga ngam sngew tynnad ban don kum kane ka seng die met namar ba ka long ka kam poh jait ioh kan khring shuh shuh iaki khun kari jong ngi dakaba shim kabu kumne, balei phi sngew kyrduh kam haba ka kam ka don kyrhai sha khlaw kat kane ka jing kyrkhu kyrhai U Blei ia ka ri Meghalaia jong ngi.
Ki media kim dei ban shim interview ne pyllait kot khubor ia kum kine ki jait association, ioh ki ioh mynsiem pynban ban pynshlur ia kiwei ruh bad ban pynngopKa jaidbynriew tip briew tip blei hato kum kine kin don ha ka.
Da lei lei kum kine kin ym don ha kane ka Ri Khasi bad kumjuh ruh hapoh jylla Meghalaya jong ngi namar Lada kin don  kine kan sa poi ka por ka tip briew tip blei , ka akor ka burom kan sa duh sa dam ban ka ktien ka thylliej ka kren ka khana kan dap tang ki ktien sñiew suda.
Te haba kumta iano ngin kynnoh haba ma ngi hi ngi roi ia ki jingsniew???Waw ko ki kynthei rot khasi kumno phim ia lehraiñ ban leh bad pynpaw pyrthei kum ia kata ka jait jing leh, pyrkhat lem ia ki khun bad ka pateng ban wan ruh seh.
Shah kynoh ha ki wei ki jait bynriew ba ki khasi jong ngi ki khusbi.
Lada thynrang tasam kumta te thied noh da ki dildo vibrator keiñ ko ki Kong’s.
Khublei shibun.
Da kaba burom ia phi baroh, kane ka issue ka la don naduh ki 30-35 snem eiei mynshuwa ha kane ka jaka.
Ha kito ki por don tang ki khyllah jait bad ym don ba kren; hynrei mynta pat la don lang ki paradoh parasnam.
Ka long kaei kaei kaba sngewsih ba ka don ne ka hap ban don kum kane ka jingjia kabym sngewtynnad hapoh ka jylla jong ngi.
Nga don ban ong kumne sha baroh, ba ha ka jaka ba ngin pynrem ia ki ngi bad ka sorkar ngi dei ban iatrei lang ban iarap ia ki lyngba ki lad ki lynti khnang ba kin mih bad iehnoh ia katei ka kam kaba ki trei.
Kane ka kam ka la long kaba kyrkieh kaba ngi hap ban leh noh kham kloi- ym namar ba ngi isih ia ki; hynrei namar ba ngi ieit ia ki bad pyrkhat ia ka lawei ki khuh ki ksiew jong ki.
Khublei ShibunDeffLa sngew jaboh shisha ban don kum kita ki thei awria ha Ri tipbriew tipblei,ka sorkar ka la dei ban weng  noh shisyndon ia kum kane ka association.
Thang duh noh da ka ding ia kum kane ka association ba kan duh jait noh.
Build more Counselling center & Rehabilitation Center, donkam bha na ka bynta kito ki briew ba ngop ha ki kam Awria/prostitution,For God so Love the world…… Believe in Him…….
Everlasting life.
Amen.
Jowai: Myn hynnin ka sngi, shwa ka nohphai sngi la lap ia i khyllung ba dang kha bad iba la shah bret dusmon ha la ka kmie hajan ka Ophis Homeguard, Dongmihsngi Jowai.
Ia ka met jong itei i khyllung um lah ban tip i kynthei ne shynrang la leit shimti da ki pulit bad ban pyndep ruh ia ka post mortem.
Ki riew paidbah kiba la iohi ia itei i khyllung ki la iathuh ba ka kjat jing i ka la shah dat ne patan ha ki ksew.
Ka aїom Lent ka dei ka por kaba ngi puson jylliew shaphang ka jingshah pynїap U Trai Jisu na ka daw ba u їeng pyrshah ia ka jingrunar jong ka pyrthei.
Hoid, ka pyrthei-mariang kaba u Blei u la thaw ka long kaba bha, hynrei ka dap ruh da ki jingrunar bad ki pop kiba shyrkhei- kum ka tuh ka thiem bad ka bamsap, ka thok ka shukor, ka pynїap bad shohnoh briew.
Ki briew ki khwan myntoi bad khamtam eh kiba don ha ka bor ne kyrdan (ym baroh), kim salia wat ban pynjot ne shim ia ka mynsiem briew tang ban biang la ka met.
Ki khunbynriew ki їabeh sa tang ia ka spah ka thapbalieh bad ha ka jingїabeh spah ngi pynjot pathar ia ka mariang, ngi knieh jubor ia ka khyndew na ki trai ri bad ki nongrep, ngi pynkylla duk bad pynkylla phetwir ia ki million ngut ki para briew.
Ngi thombor, ngi byrngem, ngi kyrdem ia kiba tlot bad ba lui lui.
Nalor kine sa kiwei pat ki kam runar kiba jyllei, ka batbor, ka jinglehtohmet bad jingsloit ia ka longrynїeng ki kynthei bad ia ki khynnah, shynrang bad kynthei.
Kine ki jia ha kane ka Jylla, ka Ri bad kylleng ka pyrthei.
Ka kyntien Lent ka thew ia ka aїom Pyrem bad ka dei ka aїom lehniam kaba hynriew taїew shiteng ha shuwa ka Easter Sunday ne ka Sngi jingmihpat u Jisu Khrist.
Їa ka aїom Lent la rakhe naduh ka por jong ki Apostol tangba kam shym don kano kano ka rukom pynbeit kaba thikna tat haduh ka Dorbar Balang kaba la long ha Nicea ha ka snem 325 HK.
Lehse ngi pyrkhat ba dei tang ka Balang Roman Catholic bad ki Balang Orthodox kiba don ha ka phang bad pdeng mihngi jong ka pyrthei, kiba rakhe ia ka aїom Lent.
Pynban kiwei ruh ki Balang Protestant ki ju їashim bynta ha ka jingrakhe ia ka aїom Lent shi lynter tat haduh ka Sngi ka Jingїap bad Jingmihpat U Trai Jisu.
Ňiuma, ka lehniam ne ka puson ha ka aїom Lent ka їapher bak ly bak hapdeng ki Balang Orthodox, Catholic bad Protestant.
Hapdeng ki Balang Orthodox bad Catholic ka aїom Lent ka dei ka por ba kiba ngeit ki shah shitom їalade kumba u Trai u la shah, kumta ki shah jingit, ki klet bad iehnoh ia kiei kiei ki jingdonkam jong ka doh.
Tat haduh ka spah snem ba khyndai ki riewngeit ki pynpaw paidbah ia ka jingshah shitom da kaba phong da ki jaiῆ byrni, ki kyllan dpei baroh shirynїeng bad kumta ter ter khnang ban pynkhuid їalade na ki pop bad ban їoh ka jingmap ne jingkylla ba mut.
Katba ki Balang Protestant pat ka aїom Lent ka dei tang ka por ban pule bad puson jylliew ia ka Baibl.
Ha shi lynter ki hynriew taїew shiteng la ju pynlong ia ki jinghikai Baibl bad jingїaseng duwai kum ka jingpynkhreh ban їashem ia ka sngi Good Friday bad Easter Sunday.
Ka pyrthei-mariang watla ka long kaba bha bad itynnat, pynban ka їai shlei da ki jingrunar bad ka pop.
Na ka pateng sha ka pateng la mih ki Prophet bad ki Messaia kiba їeng bad їakhun pyrshah ia ka jingrunar jong ka pyrthei.
Haduh mynta ka pyrthei ka long kaba runar bad kawei na ki jingrunar jong kane ka juk “neo-liberal" bad “market economy" ka long ba ka pynlong ia ki briew bad ki nongshong shnong ha satlak ka pyrthei ban im ha ka jingsheptieng kaba shyrkhei.
Ki nongshong shnong ki sheptieng ia ki nongsynshar bad ia kiba don bor-don kyrdan bad la pynlong ne pynwandur ia ka synshar ka bishar, ka shong ka sah, ka їaid ka їeng bad ka trei ka ktah ha kata ka rukom ba ki nongshong shnong kin im ha ka jingsyier, jingartatien bad jingsheptieng shi lynter- ban sheptieng ia ki bor, ia ki nongsynshar bad kumta ter ter.
Ka jingkem pathar bad jingthep byndi khlem nongrim ia ki riewїakhun bad riewїaleh kiba їeng bad їakhun pyrshah ia ka jingbymhok ka dei ka sni bad ka buit ban thep ia ka jingsheptieng ha ka jingmut jingpyrkhat bad ha ki dohnud jong ki briew.
Dang shen ka jingkem bad jingthep along ia ka Disha Ravi ka khynnah samla kaba arphew wei snem ka rta ka la pynkyiuh bad pynsuhjer ia kiba bun ki samla kiba don mynsiem bad kiba dang angnud ban trei bad їakhun na ka bynta ka lawei.
Kumba ka paw, imat kam long shuh ban kren ne kynthoh ia ki aiῆ ne ki mat treikam jong ka Sorkar bad kiba leh kumta ki shah kynnoh ne shah pharep ba ki beiῆ Ri, ki shah pynngat bad shah pynsaja ha ki kyndon aiῆ kiba khor la kum ki riewlehnoh ne riewkieng atiar ne ki nongpynїap briew.
Ka jinglaitluid kam don shuh bad ka jingsheptieng ka la ngam shaduh ki shyieng bad ka dei ka jinglongarsap ba ki nongshong shnong kin im syier mynsiem ha ka Ri ba laitluid?Ki nongshong shnong ki la їapeit khmat iwei ia iwei, shi paralok ruh um nud shuh ban їaleit-їawan ne ban їakren їakhana bad la ia artatien їohba lada ngi їakren ne їakhana kum mynshuwa kan ktah ia ki kam ki jam bad kiwei de kiba ngi dang kwah ban pyndep ha ka jingim.
Marwei shimet bad markhmat nga la shem ba kiba ieid ba thoiῆ bad kiba dang їajan khuk ha khohsiew ki pynpaw ia ka jingsyier bad jingkyiuh namar ba ki sheptieng ia ki bor synshar.
Ki la sdang sa ka pyrkhat ramїa ba ki lah ban shah ktah ka kam ka jam ne ka kamai kajih wat ka jingim jong ki hi, lada kiba їajan bad ki, kiba dei ki riewlaitluid bad ki riewїakhun, ki їai bteng ban buh jingkylli ne jingkynthoh pyrshah ia ki bor synshar.
Haduh katne la pynlong ia ka imlang sahlang bad ba ki nongshong shnong kin im ha ka jingsheptieng.
Tang ha kine ki hynῆiew bad phra tylli ki snem haduh katne la pynkylla ia ka synshar ka bishar bad ka long kaba sngewsih kthang ban їohi ba kiba ieid bathoiῆ, ki paralok, ki para nongshong shnong bad ma ngi baroh ngi kyiuh, ngi suhjer bad im ha ka jingsheptieng.
Ka aїom Lent ka pynkynmaw ia ngi ia ka jingshah shitom bad jingїap U Jisu Khrist.
U Jisu u la shah shitom bad shah pynїap halor ka diengphna namar ba u їeng pyrshah ia ka jingrunar ka Hima Rom hyndai bad ba u їakhun pyrshah ia ka pop bad jingbymman ka imlang sahlang.
U Jisu u їeng haduh kaba kut bad marwei u shah ia ka jingїap halor ka diengphna.
Ka ju don ka por ba ngi їakren yn lah leh aiu lane yn lah thaw pyrthei aiu marwei? Ka jingim bad jingshah shitom u Jisu Khrist haduh ka jingїap halor ka diengphna ka dei ban ai mynsiem bad ai jingshlur ia ngi ban nud ban їeng marwei.
Hoid, u Jisu um shym la їakhih bad їakhun tang marwei, ki synran bad shibun kiba bud ia u ki la їakhun bad їashah shitom lang bad U.
Ha shuwa ba un shah pynїap halor diengphna u Jisu u la kren shaphang їalade kumne- “Shisha, shisha Nga ong ha phi: lymda u phniang kew u hap ha khyndew bad u їap,.
lada u їap u seisoh shibun" (Їoannis 12:24) U Jisu la shah pynїap marwei halor ka diengphna bad haduh ka sngi ka jingїap um shym la sheptieng ne pyndem їalade ha ki Kaisar ka Hima Rome bad um la shym kynran dien na ka jingїakhun pyrshah ia ka jingbymhok.
Ka jingїap bad ka jingmihpat u Jisu Khrist ka ai jingkyrmen ia kiba bun bad ka diengphna ka dei ka dak jong ka jingshlur kaba nud ban їeng marwei.
Ki Myllung ka Ri, u babu Soso Tham bad S.
J Duncan, ki la hikai bad ai mynsiem ia ngi lyngba ki jingrwai poitri jong ki, u Dieng Bilat High School bad Ka Mynsiem Ba Shynrang.
U babu Soso Tham ha U Dieng Bilat High School u rwai kumne-“Marwei nga long ka khlaw:La tang marwei nga mih:Ki jingpyrkhat bakhraw hapoh jong nga ki khih".
Kumjuh ruh u Bah S.
J Duncan ha ka poitri Ka Mynisem Ba Shynrang, u rwai kum u riewshlur-“Uei ba ong ba nga long marwei!Ka jingkhlaiῆ kam shong ha ka jingbun paid:Ka Mynsiem (ba shlur) kaba thaw pyrthei,Ka Mynsiem (ba shlur) ka tur bad ka thomKi jingeh, jingpynwit…Nangjur ka shah shoh katta nangdom…Uba rkhie la la dei ban iam,Uba shngaiῆ la la sah marwei;Lada dei haduh ban da mih snam,Ha uta kin shaniah kiwei.
"Hato kitei ki poitri kim la biang ban pynshlur bad ai mynsiem ia ngi kiba im mynta? Ka jingpuson ha kane ka aїom Lent ka dei ban ai mynsiem bad pynshlur ia ngi.
Ngan pynkut ia kane ka puson da ki kyntien kiba la ringdur bad pynkylla na ka poitri kaba la ai kyrteng “Going To Hell For A Heavenly Cause" (From The Man From La Mancha) ba la sot na ka kot Bible Studies, Sermons, Prayers and Reflections, da u Somen Das.
Kane ka jingrwai ka hikai bad pynshlur ia ngi ban nud ban leit sha dujok na ka bynta ban їoh ia ka bneng.
“Ban phohsniew ia kaei kaei ka bym lah ban longBan їakhun pyrshah ia ki nongshun ki bym lah ban jopBan shah ia ki jingeh ki bym lah shahBan beh sha ka thong kaba wat ki riewshlur ruh kim shlanBan pynbeit ia ka jingbakla ka bym lah ban pynbeit…Ban pyrshang wat haba ki kti bad ki dohksah ki kyiuh that that da ka jingsheptiengBan kot sha ki khlur ki bym lah kotKam pher wat la ka mynsiem ka noh, ka duh jingkyrmen bad ka jngai ka lynti їaidBan їakhun na ka bynta ka hok, khlem da pyrkhat arsienBan kloi ban leit sha dujok na ka bynta ban їoh ia ka bneng…Ba ka mynsiem kan shong jahthait ha ka jingsukHa ka jaka ba pynthiah ia ngaBad ka imlang sahlang kan shngaiῆ, kan bha kan miatNamar Uwei u briew u la їakhun-їaksaid jur bad U la shah pynmong, pynmynsaw bad pynїapBad da ka jingshlur mynsiem U їai їakhun tat haduh ba riew ka turoi ba khatduh…"(їa kane ka jingrwai la rwai ha ka phlim The Man of La Mancha)Amen.
“To Niakha.
" La ong pat ka RidaKa Niakha ka la hun haba la ioh sngew iaka ktien na ka Rida ka ba la kular ban sa iathuh noh.
Hadien kata ka sa dihsha bad bamkwai bad ka sa mih noh nangta ban leit sa iew.
Hadien ba la mih ka Niakha, la mih ka jingiakren ba khluit bha shaphang ka Niakha ka Rida da u Panah jong ka.
“Kum kato ka briew nga isih ka wan tuklar kum ba ka lah lut.
Pha ruh Rida sa iathuh ha kato.
Peit mo tang shu lait te.
Phin kut artat bad nga.
" La byrngem artat u Panah.
Ka Rida ka la shu iam kum ka khyllung hangta.
Ka Kmie jong ka ruh ka kit lang sha u Panah ban set beit khlem da iathuh.
Ka Rida mynta ka sngewthuh ba ka la sah marwei bad ym don nong pynshngain shuh ha ka liang jong ka.
Kam kren briew eiei shuh wut wut ka leit beit sha jingthiah ban shong kynjah noh marwei.
Haba phai pat sha ka Niakha, ka jingtip jong ka ia kaei kaba la jia ia ka Rida ka khun kha jong ka, ka la sngewsih palat.
Ha kata ka sngi haba ka la poi ha iew, kam lah ban shu kun tang ha lade; hynrei ka la iathuh khana ruh ia ka Mer iwei na ki paralok ba marjan dukan bad ba ia shaniah eh.
“Ni phi Kong Mer, mynne nga wan shim dawai bad kato ka khun i Bah, ba ka ud pang ynda la poi ha Robert ki lap pynban ba ka armet …" La iathuh ka Niakha ka Rida.
“Ade kumno kumta bynnud, kata ka bastad kaba i tipsngi bad ka bhabriew kumto bapli ka long noh kumta.
" La kren kyndit i KongMer“U kpa na shano…?" La bniah lem i Kong Mer“Tip shuh kein, nga la pynbor tdot kam pat iathuh.
" la phai ktien ka Niakha ka Rida“O Kong Deng, ka pyrthei mynta te, ka eh hi kumta kein.
U kpa khlem pat tip, kam nud iathuh ha phi.
" la bynrap ktien i Kong Mer“Haba kumta long kato ka Kmie pat kam tip seh…?" La lorni biang i Kong Mer“Tip ka Kmie ruh kaba shu leh mynleh ne kaba shisha ne, hana ka ruh kam tip.
" la jubab ka Niakha ka Rida.
“Kata te la eh… Tangba shisien ba la don Panah kumto, kato ka Kmie nga tharai ka la kham ieid ia uto hi ban ia la ka khun…" La batai i Kong Mer“Tip shuh Kong, kato ka khun te ka ong kan sa iathuh, nga ruh shu ap ia kata.
Ia uto u Panah ruh ngam i shaniah te phi Kong.
U briew aiu haba nga la leitkai kumto arsien laisien ruh tang ban mih kren ruh um mih te phi… Shu shong beit ha jingthiah khop khop" la iathuh bniah ka Niakha ka Rida.
Ka khana kaba ki ia khlei kylliang ka la nang ai ding ia ka Niakha ka Rida, ban tohkit haduh ban da lap ia u Kpa.
Mynmiet, ynda la poi iing ka Niakha ka Rida, ka la iathuh khana ia kata ka jingjia ha la ki khun.
Ki khun jong ka, ki la sngew synei bad ki la ong.
“Bynnud i Bakha bapli, shisien pyrkhat ngim sngew lah ngeit namar i long iba tipsngi… Kumno kan jia kumta mo.
Mei ngi tip ba ha kolej ruh ki nonghikai ki la khmihlynti bha ia i ban kiew shaphrang bad ban ioh burom ruh.
" La pynpaw ki khun ka Niakha.
“Ta ka daw kein nga la dom bha ia ka mynne ba kam iathuh ruh uba nangno u kpa" la iathuh biang ka Kmie“Ta te, ka mut i don jingeh na iing Mei… Phin ngeit hi ba i Nia in ym tip.
" La ong uwei u khun ba la kham heh“Wat ailad kum kata Mei… Ngin leit mih biang lashai mynmiet kumne… Mynstep mynsngi shu sngew thait ba iohi than ki briew.
" la ai jingmut u Khun“Ngin leit noh tang bad me mo lih.
Ka dei me khun kata.
" La mynjur ka Kmie“Ngin tohkit bha jai… Ngin khroh ia i Bakha bad lada i treh lei ngin wan ialam noh shane…" La ban ktien biang u Khun heh.
Shillong:U symbud myntri rangbah ka jylla u bah Prestone Tynsong, haba jubab ia ka jingkylli ba lawan rah da u bah P.
T Sawkmie (Congress), u la iathuh ba ia ka mishon ri sniang, ha ka jylla la plie ha ka 10 tarik u Nailar 2020 ha kaba la dep ban mang pisa, ia ka ram kaba long T.
16,70,92,000/- na ka bynta ki Co operative Societies.
Haba jubab ia ka jingkylli bynrap, la iathuh ba shuwa ban wan rah ia ka Mission Document, la don ka jingialang ban iakren sani bha ka ban pynsuk ia ki briew ban shim ia ka ram ka bym don sut satia.
La iathuh ruh ba ka ram ka ba long T16,70,92,000 lyngba ka Cooperative Bank bad haduh mynta kumba 95 tylli ki cooperative Society, ki la ioh ia ka jingmyntoi.
La iathuh ruh kane ka Mission ka dei ka ba dang sdang bad ki dang shu ai ia ka pisa ia kine ki 95 tylli ki Cooperative Society bad shuwa ban pyllait ia kane ka pisa ka tnad ka la dep ban bishar bniah bha bad kine ki Cooperative Society haduh mynta ki dei ki ba dang treikam bha.
U Bah Tynsong, iathuh ba la buh shibun ki kyndon ha kane ka Piggery Mission ban iarap ban pynheh ia ka ri sniang ha ka jylla, ha kaba ka sorkar ka la ailad ruh ia ki nongshimram ba kin siew hadien ka shisnem shiteng na ka sngi ba ki ioh ia ka ram.
Ka tnad ka la buh kawei ka skim ha ka ne ka Mission ka ba la tip kum ka Community Livestock Protected services ha kaba na uwei u sniang ki ot 200 tyngka bad lada don ka jingiap jong u sniang, ia kane ka pisa kin sa pynphai sha ki nongri sniang.
Shillong:U myntri ba dei peit ia ka tnad pule puthi jong ka jylla, u bah Lahkmen Rymbui haba jubab ia ka jingkylli, kaba la wan rah da u bah George B Lyngdoh (Congress), ha kaba ia dei bad ka Arrear jong ki nonghikai SSA, Lower Primary bad Upper Primary school u la iathuh hapoh ka ingdorbar ba kaba dang sah ka long T.
51.
15 klur.
U myntri u la iathuh ruh na kane ka arrear ka dei namar ba la pynkiew ia ka tulop jong ki nonghikai SSA naduh ka 1tarik u Iaiong 2016 bad ka arrear baroh ka long T.
89.
51 klur, na katei ka sorkar ka la siew T.
38.
35 klur ia kane la siew ha u snem 2018, kumta kaba sah ka long sa T.
51.
15 klur.
Haba jubab ia ki jingkylli bynrap na liang jong u bah Lahkmen u la iathuh ruh ba ka sorkar jylla mynta ka dang ialeh ban wat ki lad ki lynti kumno ban ioh ban siew pyndep ia ka arear kaba dang sah jong ki nonghikai SSA.
U bah Lahkmen, haba jubab ia ka jingkylli u bah Adelbert Nongrum (KHNAM), u la iathuh ba ia ki nonghikai ha ki kolej kiba dei ha ka kyrdan jong ka jingsiew jong ka UGC, ka rta wad kam ka long haduh 32 snem bad na ka bynta ki riewlum bad ki rit paid la pynjlan da san snem.
U Myntri ba dei peit ia ka tnad khlaw u James K Sangma haba jubab ia ka jingkylli jong u bah Syntar Klas Sunn, ha kaba ia dei bad ka Meghalaya State pollution Control Board, na ka liang jong u myntri u la ong ba ka dei ka jingshisha ba la seng ia ka MSPCB ban ai jingmut ia ka sorkar.
Na ka liang jong u myntri u la jubab ruh ba ka jingai jingmut jong ka MSPCB ia ka sorkar, ka shong ha ka sorkar la kan pdiang ne em ia ka jingai jingmut, kam mut ba ka sorkar ka hap ban pdiang.
Kumno ki Nonghikai SSA kin shahram ha ka sorkar?? Kin leh kumno mo ban siew ia kata ka ram?.
Shillong:U myntri rangbah ka jylla u Conrad K Sangma, haba jubab ia ka phang ia kren lyngkot ba la wanrah da ka Dr Ampareen Lyngdoh (Congress), u la iathuh ba ka shnong Phutsyngkai kaba jngai 100 phut, na ka jaka ba don ka top buh jakhlia uranium, ka dei ka shnong kaba ka jur ka jingdon ka erbih Uranium.
U Myntri rangbah u la iathuh ba la sorkar mynta ka dang ap ia ka kaiphot jong ki Joint Team of Official ban tip ia ka daw ba kane ka shnong ka jur ka erbih uranium.
U Myntri rangbah u la iathuh ba ha ka 22/2/21 ka kynhun jong ki heh sorkar, kiba kynthup ia ki stad Geologies bad ki nongmihkhmat na NEHU ki la leit ban shim ia ki maw bad ki puipui khyndew na ka shnong Phutsyngkai ban pule bniah bad wad ia ka daw ba jur ka erbih Uranium bad ia ka kaiphot shen kan sa phah sha ka sorkar.
U Myntri rangbah u la iathuh ba mar sientip ia ka khubor ba lait ka erbih uranium ha Nongbah jynrin na ka liang ka sorkar ha ka 21/9/20, U Superintendent of Police u la phah ia ki pulit ban jurip halor ka jingkynnoh ba bthei ka top buh jakhlia uranium ha ka ba ki la lap ba kam shem la don kum kata ka jingbthei.
Ha ka 21/9/20 ka Distrct Administration ka la phah ban leit ia ki magistrate bad ki pulit, ba la ialam da u Deputy Superintendent of Police ha kaba ki la lap ba kam shem la don ka jingbthei kane ka top buh jakhlia Uranium, hynrei ki don tang 2 tylki ki thliew ki ba la pynpait khnang, u la iathuh.
U myntri rangbah u la iathuh ba ban pynthikna ba ki nongshong shnong kane ka thain kin long kiba shngain, na ka liang ka sorkar ka la phah ia ki stad na NEHU ha ka 26/9/20 ban jurip ia kane ka jaka.
Ha ka kaiphot ba la ioh na NEHU hadien ka jingleit jurip ba ka la phah sha ka sorkar ka long ba la lap tang ki thliew kiba la pynpait da ki briew bad kane ka jaka kam don ka jinglait ka erbih.
U Myntri rang bah u la iathuh ruh ba ha ka 16/10/20 ka Atomic Mineral Directory for Exploration and Research of North East Region ka la leit ban jurip ia kane ka jaka ha Nongbah jynrin ha kaba kat kum ka kaiphot kaba ki la ai sha ka sorkar ka long ba ka top buh jakhlia uranium, ka jaka tih Uranium bad ka shnong ka long ka ba lait na ka erbih uranium.
Na ka liang ka sorkar ka la kyrpad ruh ia ka IIT Guwahati ban leit jurip ia kane ka jaka bad ka sorkar jylla ka dang ap ia ka kaiphot na ka IIT.
U Myntri rangbah u la iathuh ruh ba na ka liang ka sorkar ka la kyrpad ruh ia u Vice Chancellor jong ka NEHU bad synran ia ka sorkar ha ryngkat ki stad jong ka chemistry bad kiwei ki tnad ban pynthikna ia kane ka jingkynnoh.
U Conrad K Sangma u la iathuh ruh ba ki 6 ngut ki stad, hapoh ka jingialam jong u Pro.
B Marboh ha ka 10/11/20 ki la leit ban jurip ia kane ka jaka ha ka ba kat kum ka kaiphot ka ba ki la phah sha ka sorkar ha ka 17/12/20 kalong ba ka top buh jakhlia, ka thliew ba tih uranium bad ka shnong ka long kaba shngain, hynrei ka shnong ka ba jngai 100 phut na kane ka jaka ka shnong Phutsyngkai ka don bun ka erbih uranium.
Ha ka jingialang ba la ialam da u Chief secretary ha ryngkat kane ka commitee la shim ia ka rai ba kim pule bniah bha ia ki maw bad ki puipui khyndew na kane ka shnong ban wad ia ka daw ba ka ne ka shnong ka jur ka erbih uranium la iathuh u Conrad ha ingdorbar.
U Myntri rangbah u la iathuh ba ka sorkar ka la buh ia ki pulit ban pahara ha kane ka shnong bad na ka liang jong ka State Pollution Board ka la dep ban pyntip ia ka Central Pollution Board halor kane ka bynta.
Shillong:U myntri ba dei peit ia ki tnad bor ding ha ka jylla U James P.
K Sangma, haba jubab ia ka jingkylli ba la wan rah da u Zenith M Sangma (Congress), u iathuh ba ka dei ka jingshisha bad ia ki la thung kum ia ki nongtrei sngi Casual ha ka tnat MeECL.
U James u la iathuh ruh ba ka MeECL, ka la thung kam ban Castual ia ki 128 ngut bad kine baroh ki long ha Khasi Hills, namar ba ki dei ki nongtrei sngi bad u iathuh ruh ba ka policy bhah kam jong ka jylla kam trei kam ha kaba thung kam ia kiba trei sngi.
U myntri haba jubab ia ka jingkylli bynrap jong u bah HM Shangpliang (Congress), ba kine kiba shah thungkam ki dei na Khasi Jaintia bad Ribhoi, hynrei ym na Garo u la ong ba kane ka dei ha ka jingpeit jong ka MeECL ha kaba ki donkam ia ki nongtrei Casual.
U la ong ruh ba ka jingdonkam ia ki nongtrei la thung kat kum ka post ba lait bad ka post ba lait tang ha Khasi Jaintia bad Ri Bhoi ym ha Garo Hill namar ba ka MeECL kam donkam bad lada ka i donkam ban thung ia ki Garo Hills ka MeECL kan sa pynmih ia ki post.
Ha ka ba iadei bad ka jingkylli ba la wanrah da u bah Mayralborn Syiem, u la iathuh ba ka jingmad jong ka jylla ia ka jingshah pynlip light ka dei na ka Power Regulation ba la pyntreikam da ka Central Generating and Transmmission Companies.
U la jubab ba ka general notice na ka bynta ban ot noh ia ka light ka dei hapoh ka Section56 jong ka Electricity ACT 2003.
Halor ka jing kylli bynrap jong u bah Mayralborn, halor ban pynjlan ia ka One time Settlement ban ai lad ia ki longing ki bym lah shuh ban siew shisien siew ia ka bailight, u myntri u la iathuh ba ka sorkar ka la pynjlan ia ka OTS sha ka 31 tarik u lber mynta u bnai, hynrei ban pynjlan shuh ia kane ka donkam ia ka jingbishar bniah shuwa.
Nongpoh:Ki nongialam ka Hynniewtrep Achik National Movement (HANM), Byrnihat Circle, ki la pynpaw ia ka jingsngewkhia kaba jur halor ka jingbym urlong ka Solid Waste Management ha ka thain Byrnihat.
U samla Ajit Makri, President ka HANM, Byrnihat, u la ong ba ka nongrim kaba la pynlong ia ka seng ban kan buh ia katei ka jingdawa ban pynurlong ka Solid Waste Management, ka dei hadien ba ki la iohi ia ka jingjakhlia kaba palat ha kawei ka jaka kaba don harud ka surokbah NH-6 ha Byrnihat.
Shuh shuh, utei u nongialam ka HANM, u la ong ba tang namar ka jingbymdon ka jaka bret niut kaba biang ha ka thain Byrnihat, ka la pynlong ia ki paidbah ba kin pynlong jaka bret niut ha katei ka jaka bad kaba la wanrah ia ka jingsniewdur ia ka thain Byrnihat, namar katei ka jaka kaba la pynlong kum ka jaka bret niut, ka don harud surok ha Byrnihat.
Namarakata, na ka liang ka seng ka kyntu ia ki bor sorkar ba ki dei ban pynsted noh ia ka jingpyntreikam ia ka Solid Waste Management ha Byrnihat, khnang ba kan long ka jingmyntoi ia ki paidbah ha katei ka thain hi baroh kawei, u la bynrap.
Shillong: Hadien ka jing khang dam kaba jan shi snem ka hapdeng ki jingeh kiba bun ka jylla Meghalaya ki la ioh ban phah lyngba ka Shooting Association of Meghalaya (SAM), 15 ngut ki nong iakop ia siat (Shooters), sha ka jingiakop ia siat jong ka 8th North East Zone Shooting Championship, kaba la long ha Guwahati, Assam ha kaba ki nongiakop iasiat ki la jop (phra) 8 tylli ki takma.
Ha katei ka jing iakop ia siat suloi kaba hynriew sngi kaba la sdang naduh 4 tarik haduh 8 tarik March 2021, kiba la wan ia shim bynta ki long na ki jylla Assam, Manipur, Megha laya, Mizoram bad Nagal and kynthup ki nongiakop ia siat suloi na ka liang ki kynhun shipai(services).
Lah ban kynmaw ba dang shi taiew myn shwa ka SAM ka la dep ban pynlong ia ka Meghalaya State Shooting Championship 2021 ha dien ba ki bor Sorkar ki la shah ia kane ka kynhun ban pynlong ia ka Championship.
Ki nongia kop ia siat na ka Shooting Association of Meghalaya kiba leit ia shimbynta ha ka 8th NEZSC 2021 ki long 15 ngut.
Baroh kiba la poi sha katei ka jingiakop iasiat ka jylla North East ki long 164 ngut na ki san tylli ki jylla bad ki la ia kop ia siat ha ki shiphew tylli ki jingiasiat bapher bapher (ten events) kiba la tip kum ka ; (i) 10 Meter Rifle (Women), (ii) 10 Meter Rifle (Men), (iii) 10 Meter Pistol (Women), (iv) 10 Meter Pistol (Women-Youth), (v) 10 Meter Pistol (Men), (vi) 10 Meter Pistol (Men -Junior), (vii) 25 Meter Sports Pistol (Women), (viii) 50 Meter Free Pistol (Men), (ix) 50 Meter Small Bore Sports Rifle- Prone position (Women), bad (x) 50 Meter Small Bore Sports Rifle- Prone position (Men).
Ki nongiakop ia siat na ka SAM ki la ioh 10 tylli ki takma (2 Gold/ 6 Silver/ 2 Bronze), ki nongjop takma ha ka kyrdan takma Gold ki long ka Ms Shirley M.
Kharbuli – 25 Meter Sports Pistol (Women) bad u Dennyson Kyrsain in the 50 Meter Small Bore Sports Rifle Prone – OPEN CATEGORY (Men)Kiba la jop takma Silver ki long u Rohit Thapa u ba la jop ha baroh ar ka 10 Meter Pistol (Men-Junior), bad ha ka 10 Meter Pistol (Men -Senior), ka Ms Anjali Singh ha ka 50 Meter Small Bore Sports Rifle- Prone position (Women) bad u Dennyson Kyrsain ha ka 10 Meter Rifle (Men – Junior), bad ka kong Balarishisha Rani ka la jop ha ka 25 Meter Sports Pistol- MQS (Women) bad ka 25 Meter Sports Pistol- ISSF (Women) category.
Kiba la jop takma Bronze ki long ka Ms Anjali Singh-10 Meter Rifle- MQS (Women) bad u Bah Dennyson Kyrsain uba la jop ha ka 10 Meter Rifle -ISSF (Men – Senior).
Shillong: Ka Shillong Cricket Association A ka la ioh ban synshar ia ka Tura District Cricket Association A ha ka sngi kaba nyngkong ka State-level final jong ka Meghalaya Cricket Association’s Inter-District U-23 Men’s Cricket Tournament ba la ialeh ha Mendipathar hynnin ka sngi.
Ha ka jingpynphai jong ka TDCA-A da 47/8 ia ka inning kaba nyng kong jong ka SCA-A kaba la lah ban poi 187 da kaba khyllem lut baroh ki wicket, ka TDCA-A ka dang long 140 run shadien jong ka SCA-A.
Ha ka kylla step ka SCA-A ka la jop ia ka toss bad ka la jied shuwa ban tied bol, ha kaba, saw ngut na ki nongtied ba ha khmat ki la lah ban kamai sha ka ar tylli ki number, kata u Ibitlang Thabah uba la shah mait nyng kong da 19 run, bud sa u Aman kumar 13 run bad u Abhishek Gupta 37 run.
Katba u Swastic Chettri bad u Ashif Khan kiba la kamai 44 bad 55 run ki la lah ban kyntiew ia ka run jong ka SCA-A, hynrei tang mar ia shah mait kine ki rang tied bol, ka wicket ba sah jong ka SCA-A ka la shu hiar stet arsut.
Hynrei da ka jingkawang kaba triem na ka liang u Manish Sharma uba la ioh mait 6/55, u Cham Sangma 2/26 bad u Aniket Basfor 1/34 ki la ai jingkyrmen biang sa shisien ia ka SCA-A.
Ka kynhun jong ka Shillong ka la pyndonkam saw ngut ki nongkawang bol na ka bynta ki 24 over kiba sah, ha kaba u Abhishek Kumar uba la pynpaw ia la ka bor ha ka bol u la ioh ban kam 6/16.
Na ka liang jong ka TDCA-A u Josiah Cheran Momin u long tang ma u uba la lah ban tied sha ka lai khlieh ha ka inning kata 32 run.
Katba u Bipin Ray u ioh 1/8 bad u Lokesh Turaha 1/12 ki long kiwei pat ki nongkawang jong ka SCA-A kiba la ioh wicket.
Shillong: Ka jing map ram kaba T.
1.
74 klur ia ka kompeni jong ka Sai Prakash Alloys Pvt Ltd, ha Byrnihat, ka pyni, ba ka don ka jingbam sap kaba jubor bha, da ki heh duh jong ka tnat MeECL, ong ka KHNAM, haba pynmih khubor mynta ka sngi.
Katei ka jingjia, ka dei ka kam bam tuh, kaba shyrkhei bha bad u myntri bor ding, u dei ban thaw ia ka jingtohkit, halor katei ka jingjia, ogn katei ka seng.
Ha ka por pynlip ding, la iathuh ba ka MeECL, kam don pisa ban siew ia ka tulop jong ki nongtrei bad ka pan pisa, na ka sorkar jylla, katba ha kawei pat ka liang, ka map ei ia ka pisa, sha ki karkhana, ong U Bah Thomas Passah, President ka KHNAM Youth Wing, ha ka khubor mynta ka sngi.
Shillong: Kumba 10 ngut eiei kiba die jaiñ second hand hajrong kynroh ha Motphran kaba dei ruh na ka surok ban leit sha bimola, ki la pynpaw ïa ka jingtieng kaba khraw bha na ki jingshong synjor jong ki tin wah ne pyndait ïa ki Advertisement ne ki jingpynbna ha katei ka kynroh.
La ïathuh ruh ba kitei ki tin kiba lah synjor ki la long kumtei lah bun snem bad lah don ruh hateng ba kitei ki tin ki la hab, hynrei lah ban ba ki hab ha ka por bym don briew ba la lait na ki jingmynsaw.
Haba kren bad u nongthoh khubor kitei ki 10ngut ki nongdie jaiñ ki bym kwah ïathuh kyrteng ki dei na Lumparing, Mawlai, Mawkriah, Lawsohtun bad na kiwei pat ki jaka.
Nalor ka jingma na kitei ki tin kiba lah synjor bad kiba lah ban jan ha kano kano ka por lada wan ka lyer kaba jur, kaba la pyndik pat ïa ki, ki la ïathuh ba dei sa u pipe umpynjhieh uba ju pei, manla ka por ha kaba ka umpynjhieh ka ju tuid sha ki jaka shong jong ki kaba lah wanrah ka jingsma kaba ktah bha ïa ki.
Ha kawei pat ka liang, lah sakhi ruh ha ka sngi Balang ha ka por ba jur bha u slap ha ka janmiet bad ka jingwan lang ka lyer kaba jur, kitei ki tin ki la kaweh haduh ba la ïohi ba satang ba kin hab noh kumta lah donkam ïa ki bor badei peit ne ïoh lehse dei hapoh ka jingpeit ka Hima Mylliem, ba ki hap ban shim khia noh mardor ha shwa ban wanjia kiei kiei kiba sngewsih.
Kitei ki longïing ki la ïathuh ruh ba ha kine ki sngi jong u taiew ba lah dep, namar ka jingjur palat ka lyer Kim banse ban hap weng hi noh ïa ka tin kaba lah ïohi ba ka lah ban hab noh kaba lah ban pynmynsaw briew.
Ki la ïathuh ruh ba lah don bun ki tin kiba lah synjor kiba la hap ban shu teh noh da ki sainar khnang ban lait na ki jinghab ha ka por ba ki dang ïadie jingdie khamtam kum ha kine ki por bnai lyer.
La ong ba wat la katta ruh dang don ki tin ba lah jan lait tang shu wan ka lyer kaba jur.
“Lada dei hapoh ka jingpeit ka Hima Mylliem ngi kyrpad ba dei ban weng noh ïa kitei ki tin bad ban shu pyndait noh tang da ki Flex Advertisement ban lait na ki jingma ne jingmynsaw ki briew," ong kitei ki longïing haba kren bad u nongthoh khubor.
Guwahati: Ka sorkar India, mynta ka la ioh jingkhein, ia ka jingdon ki khar khrong ha India ruh bad ka jingkhein, kaba la ai da U Chand Gehlot, myntri Social Justice, ka sorkar India, u iathuh mynta ka sngi ha Lok Sabbha ba ki khar khrong ha Assam, ki don 22,116 bad ki dei kiba bun tam ha ka thain shatei lam mihngi, katba ka Mizoram, ka duna tam ki khar khrong, ha kaba ki don 53ngut.
Ka jingkhein jong ka sorkar India, ka pyni, ba ki khar khrong baroh ki don 4,13,670 ngut ha India bad kitei ki kynthup ia 2,21,673 ki shynrang bad nangta sa 1,91,997 ki kynthei.
Ka West Bengal, ka don 81,224 ki khar khrong, ka Uttar Pradesh 85,835, ka Andhra Pradesh 30,218, ka Bihar 29,723.
Na ki jylla rit, ka New Delhi, ka don 2,187 ngut bad ka Chandigarh da 121 ngut.
Ka Lakshwadeep, ka don tang arngut ki khar khrong, la iathuh.
Ka Jylla ka jong ngi ka long kaba lah kyrkhu ha ki ba bun ki liang bad haba ngi peit ia ka jingpynmih bording lyngba ka um; ka don ka lad ban pynmih haduh 3000 Mega Watt (MW) kaba dei kumba lai persen (%) na ka jingkhein kyllum ia ka jingpynmih bording hapoh ka Ri India.
Kat kum haduh mynta, ka Meghalaya ka don phra tylli ki hydro Power Station ba trei kam (ba lah ban pynmih bording haduh 354.
70 MW) ba hap hapoh ka jingpyniaid bad jingkhmih jong ka Meghalaya Power Generation Corporation Limited (Kompeni).
Haba ngi phai sha ki snem kiba lah leit noh bad lada pule janai ia ki projek bording, kum ka Myntdu Leshka Hydro Electric Project (MLHEP) bad shaphang ki jingtrei bad jingpyntyllun ki kam, ngi lah ban iohi ba ka jingpynjlan ia ka jingtih bniah ha ka liang jong ka jinglong jingman jong ka jaka (ka jait khyndew, ka jinglong jong ka um, jingshah ktah ha u jumai bad kiwei kiwei de) naduh shwa ban sdang ia ka projek ka wanrah ia ka jingpynjlan ia ka projek kumjuh ruh ka wanrah ia ka jinglut ksan ha ka dor ka mur namar ba lah kiew dor ki mar ki mata bad lah nang don shuh ki jingdonkam ia ki tiar ki tar bad kane ka wanrah ia ka jingkiew dor khnang ban pyndep ia ka projek.
Kumjuh ruh haba ngi peit ia ka New Umtru Hydro Electric Project (NUHEP), ka jingbym biang ha ka jingjurip bad jingiit bniah (Survey and Investigation, S&I) bad kiwei de ki jingduna ha ka kyrdan ba dang thaw lad thaw buit ka lah pynlong ban wanrah ia ka jingkylla ha ka jingthmu bad jingtei kaba ialam sha ka jingslem ban pyndep ia ka projek kumjuh ruh ia ka jinglutksan bad ia ka ka jingkiew dor ban ioh ia ka projek kaba jop.
Ka daw tynrai ka shong ha ka kyrdan kaba sdang eh jong kine ki projek kumba lah kdew ha neng bad ba lah ban kiar naduh kaba sdang; lah dei ban shim ki lad ki lynti ban tyngkai bad ban nang thaw lad shuh shuh ban shna bording ha ka jylla hi baroh kawei.
Ka long kaba sngewtynnad haba ngi peit ha u snem 2018, ia ka New Umtru Hydro Electric Project (NUHEP) lah khohreh ban ioh sdang bad da ka jingnoh synniang, ka jingiatreilang khlem sangeh; ka lah wanrah ia ka jingurlong ban thom ia kitei baroh ki jingshem jingeh ha ka jinglong ka shyiap ka khyndew.
La lah ban kyntiew ia ka jingdap jong ka um (Full Reservoir Level, FRL) na ka 128 mitar sha ka 130.
10 mitar, kumta ka wanrah ia ka jingkiew ha ka plant load factor sha ka 60 persen (%) ha kaba ka jingpynmih bording ka lah nang kiew bad ha ka shi snem ka jingioh kan long kumba ₹ 8.
5 klur.
Ka Ganol SHP kan long ka projek pynmih bording kaba nyngkong eh ha Garo Hills bad ka don ia ka bor an pynmih kumba 22.
50 MW (3X7.
50 MW).
Kane kan plie lad plie lynti ia kane ka distrik ban lah ban kyrshan dalade ialade ha ka liang jong ka jingpynmih bording.
Ia kane projek lah buh por ban pyndep ha u Kyllalyngkot 2018 hynrei namar ka jingiatyngkhuh bad ka tnad Forest bad ki jingpynjlan kumba lah kdew haneng, haduh mynta ruh ka dang sahteng.
Mynshem snem ngi iohi ba lah pynthymmai ia ka jingkhein jing ohdor sha ka ₹ 507.
71 khnang ban pyndep noh ia kane ka projek ba lah buh por ha u Nailur 2022.
Ngi khmih lynti ba ngin ioh ban sakhi ia kane ka jingurlong ban pyndep ia kane ka projek khnang ban kyntiew ia ki lad ki lynti ban pynmih bording ha ka Jylla bad ban lait na ka sah ram lada ngi lait ban thied bording na shabar bad ba ka Meghalaya ka jong ngi kan long kaba dap bad biang pura haba iadei ha ka liang jong ka jingpynmih bording.
Da kaba burom ia phi,.
Shillong: Ka HYC Seng Kmie, hadien ba ka lap ia ki kynrum kynram bad ki jingpynshai jong kiba bun kiei kiei ha ka rukom treikam bad jingpyntreikam jong ka MeECL, jam lah ban shu sngap bad peitkai halor kine ki jingjia.
Kumta da ka jingsngewkhia ka lah rai ban khot pynlong ia ka jingialang ia ki MLA, MDC, Nongmihkhmat Paidbah, ki Rangbah Shnong, ki Seng Samla bad Seng Longkmie kiba hap hapoh Sor Shillong bad khep sor ha ka 13 tarik mynta u bnai ha Shillong Polytechnic, Mawlai naduh ka por 11baje mynstep ban ia mir jingmut bad ia pyrkhat halor kine kiei kiei ki mat kiba lah ia ngi kum ki paidbah jong ka Jylla.
Na ka liang ka Seng ka lah pyrshang ban pynpoi ia ki shithi sha baroh ki MLA, MDC, Rangbah Shnong bad kiwei na ka bynta kane ka Jingialang.
Kumta lyngba une u kyrwoh, la khot la wer ia baroh ki MLA, MDC, Rangbah Shnong bad ki Synjuk, ki Seng samla, Seng Longkmie bad ki Riew Rangbah ba phin sngewbha ban ia poi lang ha katei ka sngi bad ka por ba lah buh ha ngin ioh ban ia shong pyrkhat lang halor katei ka bynta kaba donkam.
Shillong: U  Conrad K Sangma, myntri rangbah ka Jylla, U Bah Prestone Tynsong, symbud myntri rangbah, U bah AL Hek, myntri ka koit ka khiah ka sorkar Jylla, U bah  Gavin Mylliem bad U Bah Balajied Synrem, MLA, ki la shah injek Covid mynta ka sngi ha  Civil Hospital.
U myntri rangbah, u wer ia baroh ki nongtrei kiba trei na bynta ban sumar ia kiba pang khlam bad ia ki nongshong shnong ba rangbah, ba kin shim injek ialade, ba kin lait na ka jingma na ka jingioh ia ka khlam covid 19.
Shillong:Myn hynnin ka sngi, ki nongtrei jong ka MeECL lem bad ki Engineer jong katei ka tnat, ha ka lama jong ka MeECL Engineers Associaton, ki la pynlong ka jingdeng lama iong ha ki jaka trei kam jongki ha Shillong, ha Tura bad sha kiwei de ki jaka trei kam jong katei ka tnat sam bor ding.
Kham mynshwa, ka MeECL Engineers Association, ka la ai da ka dorkhas sha U Chairman Cum Managing Director, MeECL, ha ka 1tarik Lber 2021, ban pyrshah halor ka jingshah beh kam U Bah H Jyrwa SE (EM), kaba 17tarik Rymphang 2021.
Halor katei ka jingshah beh kam, la ai por 7 sngi, ban weng noh ia katei ka jingbeh kam ia utei U Engineer, ha kaba la byrthen ruh, ba lada ym weng noh ia katei ka hukum, kumta ka seng ki Engineer, kin pynlong da ki prokram iakhih nangne shakhmat.
Hynnin ka sngi, katei ka seng, ka la thoh biang sha U Chairman Cum Managing Director, ha kaba la pyntip ia ki prokram iakhih jong ki Engineer, kaba pynlong da ka jingdeng lama iong, rah plakad lem bad kiba ha kaba la shim bynta da ki nongtrei jong ka MeECL mynta ka sngi, naduh ka por 1baje haduh ka por 2 baje nohsngi.
Shillong:Ka Presbyterian Youth Today, International Network myn hynnin ka sngi, ka la pynbna ba kan sa shna noh ia kawei ka skul ha ka shnong Domiasiat bad ia kane ka skul yn sa ai ha ka kyrteng ban pynsahnam ia I meiieid (L) Spility Lyngdoh Langrin.
Haba iakren bad ki lad pathai khubor, la iathuh ba kane ka skul kan pynrung ei ia ki khynnah rit ki ban leit pule ha kane ka skul, yn ai jinghikai ruh ha kaba iadei bad ka rep ka riang, ka kam ri jingri bad ban ai jinghikai kumno ban pynphriang bad ban pynjyrngam ia ki khlaw ki btap.
Na ka liang u Bah Powell Sohklet uba dei u Journalist jong ka Shillong Press Club, u la iathuh ba hadien ba kane ka kynhun, ka la leit ban jngoh ia ka shnong Domiasiat, ki paidbah ki la pynpaw ia ki jingeh ba kam don ka skul naduh ba la shah pynpra kawei ka skul sorkar ha u snem 2007 hadien ba la kyntait ia kawei ka public hearing.
Haba ai jingkren ha kane ka sngi, u Dr.
Bremley Wanbantei B.
Lyngdoh u la iathuh ba ka thong jong ki la long ban shna ia ka rain water harvesting ban pyllang um khnang ban ioh ban pyndonkam ha ka bam ka dih, ban pynbiang ia ki solar panel, ban buh ia ki bio-organic waste ban pynlong sboh ia ki jingthung bad ki jhur ki soh kiba la pyut bad ban buh ia ki kamra kiba heh khnang ban lah ban ai jaka hikai ia ki khynnah pule na shabar ka Ri ban leh ia ka kam wad bniah ka jong ki.
Ha kajuh ka por, u la iathuh ba ka jingsdang ban pyntreikam ia kane ka skul ka wan ha ka jinglut kaba 8 lak tyngka, bad ban leh is ka English Medium School, donkam ka jingiarap jong ki paidbah kiba kloi ban iarap da ka pisa, da ki tiar ki tar, da ki maw shna ing kum shibynta ban iarap na ka bynta kane ka shnong.
Haba pynwai ia kane ka jingialang, la pyllait paidbah ia kawei ka documentary film kaba lyngkot ban batai halor ka jingshah iehbeiñ ka shnong Domiasiat, ha kaba ia kane ka video lah ban iohi lyngba ka youtube channel jong ka Presbyterian Youth Today.
Nongpoh:Ha ka 6th Convocation-2020 kaba ka University of Science & Technology Meghalaya (USTM) kaba la pynlong myn hynnin ka sngi ha Central Auditorium, USTM, ka la pynkup burom na bynta kito ki samla pule, kiba la pyndep ia shibun ki jingpule ba kham sha jrong bad nalorkata, katei ka skulbah kaba don ha Baridua, ka la pynkup burom ruh ia ka Kong Patricia Mukhim, da ka kyrdan Doctor of Letters (Hon.
D.
Litt.
) bad ruh ia u Prof Sanjay Deshmukh kum u Doctor of Science (Hon.
D.
Sc.
).
Ka jingpynkup katei ka skulbah USTM, da katei ka kyrdan sha ka ka Kong Patricia Mukhim, kaba dei ka Editor u Shillong Times bad kaba dei ruh ka Longkmie Khasi kaba la iohpdiang ia ka Khusnam (Padmashree), ka dei halor ki nongrim jong ki kambah kaba katei ka Longkmie, ka la ioh ban nohsynniang ha ka imlang sahlang, kata ka long naduh ha ka kam thoh khubor, kaba nud ban kren beit ia ki jingshisha, watla ka dei ha ki kam kiba ma bad nalorkata kaba la ai jingshakri ha ka Pule puthi bad ruh ha ka thoh ka tar.
Haba iadei bad katei ka jingioh pdiang ia katei ka kyrdan, ka Kong Patricia Mukhim, ka la pynpaw ka jingsngewkmen kaba khraw bad ai ruh ka jingkhublei ia ka skulbah USTM, kaba la ithuh kyrpang ia ka halor ki kam kaba ka la shakri ha ka imlang sahlang.
Ka Kong Patricia, ka la ong ruh kum ha kane ka ri synshar paidbah, ngi dei ban kren ia ka jingshisha bad khamtam eh kum ka Nongthohkhubor, namar lada ngim kren ia ka jingshisha bad lada kum ki riew paidbah ngim kren ia ki jingeh sha ka sorkar mano ban pynsngew.
Ka la pynpaw ruh ba bunsien ka sngew long marwei, namar wat haba ka trei ia ki kam babha bad kaba don ia ki jingthmu ban pynbha ia ka imlang sahlah, hynrei ka la mad pynban ia shibun ki jingshah kynthoh kiba ha rukom.
“Kiba bun ki kynnoh ianga ba nga dei kata ka briew kaba pyrshah jaidbynriew, hynrei ha ka jingshisha hi ngam long kumta, pynban ki paidbah kim sngewthuh ia ka jingmut, namar naduh mynsiem hi nga don ia kata ka thong ban treibha bad ban ai ka jingshakri kaba bha tam hapoh ka imlang sahlang.
Kum kawei na ki Nongthohkhubor ba la slem bha, nga la mad ia shibun ki jingshah kynthoh, hynrei katta ngam tieng ne riej, pynban nangne shakhmat katba nga dang im hangne ha sla pyrthei, ngan iai trei na ka bynta ki kam babha bad ka ban long ka jingmyntoi ia kiba bun.
Nongpoh:U Myntri ka tnad Transport ka jylla Meghalaya, u Ma Sniawbhalang Dhar, myn hynnin ka sngi u la pyntikna ba ka jingtrei ban tei ia ka jingkieng nar nalor ka wah Umiam kaba la tip kum ka jingkieng Dwar Ksuid ka la sdang mynta bad kyrmen ruh ba yn lah ban plie paidbah noh hashwa ka 15 tarik u KyllaLyngkot 2021.
Ia kane ka jingpynpaw da u Myntri ka tnat Transport, u la pynpaw hadien ka jingjurip ia katei ka jingkieng Dwarksuid kaba la shong synjor bad ruh kaba la buh jingma ia ki paidbah nongleit nongwan, ha kaba la synranlang ruh da ki ophisar ka tnat Transport u Bah I.
W Ingti, Commissioner ka tnat Transport, ki ophisar ka tnat National Highway Authority of India lem bad ki dkhot ka Meghalaya Trucker’s Union.
Lyngba kane ka jingjurip, u Myntri ka tnat Transport u la khmih bniah halor ka jingsdang ban pyntrei ia ka jingtei ia ka jingkieng nar ia kaba la pynkhamti sha ki bor ka Border Road Organization ban tei ia kane ka jingkieng thymmai ha ka jinglut ka ban long kumba T.
300 klur.
Katei ka jingleit jurip utei u Myntri Sorkar, ka dei ruh hadien ba ka kynhun ki Nongniah Trok hapoh ka Shatri Meghalaya Truckers Union, ki la phah da ka jingthoh sha u, ba la kumno kumno dei ban pyndep kloi ia katei ka Jingkieng, khnang ban weng noh ia ka jingeh kaba la kynduh da ki Nongniah Trok, kiba la iakynduh jingeh namar ka jingshah bat No Entry ha kiba bun jaka bad kata ka la jia tang namar bym pat biang ka Jingkieng ha katei ka jaka.
Nongpoh: Haba ai jingkren ha ka 6th Convocation-2020 jong ka skulbah University of Science & Technology Meghalaya (USTM) bad kaba don haduh 1332 ngut ki samla pule kiba la pyndep ia ki jingpule bad kiba la shah pynkup burom ha katei ka jingialang bah, u Satya Pal Malik, u Lat ka jylla, u la pynpaw ia ka mynsiem kaba sngewkhia eh ban iohi halor ka jingkiew suki ka pule puthi ha ka Ri, ha kaba u la ong ruh ba ka nongrim hi kaba la pynlong ia ka Ri ba kan sahdien ha ka liang ka pule puthi, ka dei namar ba ki Nongthaw Ain ha Parliament bad kumjuh ruh ki Heh spah, kim da don eh ia kata ka mynsiem ban iarap ne kyntiew ia ka pule puthi ha ka Ri.
Ha kawei pat ka liang, u Lat ka Jylla, u la pynpaw ia ka mynsiem kaba kmen ba dang don ki katto katne ngut ki briew hapoh ka Ri, kiba don ia kata ka mynsiem ban kyntiew ia ka pule puthi lyngba ki jaka pule shimet bad kaba la iarap shikatdei eh ban kyntiew ia ka pule puthi ha ka ri.
U la pynpaw ruh ba ki samla pule na ka Ri, ki duna bha ban iaibteng ha ki kam wad bniah ne ki research work bad ha kajuh ruh ka por ki duna bha ban iohpdiang ia ka Novel Prize Award, haba ianujor bad kiwei pat ki ri ha ka pyrthei.
U Satya Pal Malik, u la ai ka jingkhublei ba kyrpang sha baroh ki samla pule, kaba dei ka sngi ba kyrpang jong ki ban ioh pdiang ia ki khusnam jong ki, hadien ka jingtrei shitom jong ki haki jingpule jong ki bad uba la pynshlur ruh ia ki ba kin iai bteng ha ki jingpule bad ban bniah ha ki tnat bapher bapher.
Ha katei ka sngi, la ioh ruh ia ka jingkren u Prof.
DP Singh, Chairman ka University Grants Commission (UGC), uba la ai jingkren sha kitei ki samla pule kiba la ioh ia ka jingpynkup burom ha ki kyrdan jingpule bapher bapher.
Kiba la donlang ha katei ka sngi, ki kynthup ia u M Hoque, Chancellor ka skulbah USTM, u Prof.
GD Sharma Vice Chancellor, Prof.
Vonid Kr Jain VC ka Tezpur University, Prof SK Srivastava VC NEHU, ki samla pule ki nonghikai bad ki kmie ki kpa kiba la wan ban synranlang ia ki samla pule.
Ha katei ka 6th Convocation-2020, ki don 10 ngut ki dei ki samla ki dei kiba la pyndep ia ka Ph.
D, 925 ngut ki dei kiba la pyndep ia ka Post Graduate bad 397 ngut kiba la pyndep ia ka Under Graduate degrees.
Shillong:U nongaiktien jong ka Congress party, u Zenith Sangma ha ka sngi ba ar u la ong ba ka sorkar jylla ka pyndonkam ia ka tnad MeECL tang ban ioh jingmyntoi ia lade bad halor kane ki party riewlum ki kyrshan ia kane ka sorkar, namar ba ki ioh bhah lang na ka sorkar.
Haba iakren bad ki lad pathai khubor, u Zenith Sangma u la ong ba ka jingkyrshan jong ka party riewlum ia ka sorkar ba la ialam da ka NPP ka dei halor ka jingkyrshan matlah jong ki.
U Zenith Sangma, u la iathuh ba ki nongtrei jong ka MeECL kiba hap hapoh ka Grade-I bad ka Grade-II, kim shym la ioh ia ka tulop naduh u bnai Risaw 2020, katba kiwei pat ki kyrdan kim shym la ioh tulop naduh u bnai Naiwieng 2020 bad wat ia kiba la shongthait ruh kim pat ioh ia ka bai bam tymmen haduh mynta.
U la ong ba kum ha kane ka por lehkmen, baroh ki lah ban sngewthuh ia ki jingeh jong ki nongtrei ka MeECL.
U la ong ba ki skhim kiba kynthup ia ka Sobhagya bad ka skhim Din Dal Uphadyal Brahmin Jyoti Yojaana (DDUBJY), ka la ai jingiarap ia ka MeECL hadien ba la iohi ia ka jingshah ieh bad ka jingbamsap, bad dei halor kane, ka sorkar jylla ka la shim da ka ram ba heh, ha kaba ka la pynduhnong ia ki kompani, bad hadien ba la dei ban siew noh ia ka ram, ki hap pat ban siew bun shah ban ia kaba shim nyngkong.
“Ngim dei ban ailad ia ka MeECL kiba don palat ia ka 4 hajar ngut ki nongtrei, ba kin iap thngan namar ka jingbym shimkhia ka sorkar, wat hadien ba ngi ju ban barabor ia kane ka mat la ka long hapoh ka ïingdorbar ne shabar jong ka Ïingdorbar, bad ngi la ioh ba kane ka sorkar ka pyndonkam bakla ia kane ka MeCEL na ka bynta ka jingmyntoi shimet jong ki hi," ong u Zenith Sangma.
U la iathuh ruh ba ym tang ki nongtrei ka MeECL, hynrei ki nonghikai jong ka SSA kim shym la ioh tulop mynta la palat saw bnai kynthih, ki nongtrei jong kiwei pat ki Corporation kim shym la ioh tulop bad kane kadei na ka jingbym kitkhia jong ka sorkar bad ka long kaei kaei kaba sngewkhia ban iohi ia ka jingpyniaid kulmar jong ka sorkar.
U la ong ba ka ladei ka por ba ki Party riewlum kiba kyrshan ia ka sorkar jylla, ban mih noh, na ka sorkar ba la lam khmat da ka party NPP namar ba kin hap ban leit iakren bad ki paidbah ban wad ia ka jingshisha hadien 5 snem.
Shillong:Ka jingleit jurip ka JSU Laskein Circle ha ka jingialam u General secretary u samla Franky Shylla bad ha jingdon ryngkat ka Publicity secretary, u samla Dapmain Suchiang, ki la leit jurip ia ka CHC Laskein, ha ka 15tarik Nohprah 2020.
Katei ka dei hadien, ba seng ka la ioh ia ka jingujor na ki riew paidbah jong katei ka thain ia ka jingshah pynkynriah kam u Lab-Technician uba na ka shnong Laskein.
Ka seng ka la lap iaka jingshisha ba mynta don tang kawei ka Lab- Technician bad kane ka buh jingeh namar ha kapor ba leit test COVID 19 sha ki shnong, ka hospital ka sah thylli, khlem ki Lab technincian bad ki paidbah ki shem jynjar ban ioh jingsumar ka paka.
Ki riewpaidbah ki lah wan ujor sha ka seng ba mynta ki shem shitom khamtam ki pynpaw ka jingsngewsih ba naduh ba shah pynkynriah kam uwei na ki Lab Technician bad ki buh jingeh kaba khraw namar une u Lab technician u long u ba kloi ban iarap ia ki nongpang jong kane ka thaiñ ha kano kano ka por ba donkam jingiarap.
Ha ka jingkren u u Publicity Secretary u Dapmain Suchiang u la ban jur ia ki bor ba halor ba dei peit ia kane ka CHC ba kin pynneh ia u Lab Technician u ba ju don ha kane ka CHC hospital.
La ong shuh shuh, ba lada ki bor ba halor kim shim khia iakane ka seng kan shong pyrkhat bad ka la bynrap ruh ban pynbiang ia ki jingdonkam ka CHC kum ka X- ray bad ki dawai dashin.
Shillong:Ka HNLC mynta ka sngi, ka pynshai ba ka jing iakren iasuk, ka wan shwa na ka tnat intelligence bureau, ha u snem 2004 bad hadien kata, sa U Lat ka Jylla, uba tyrwa ha u snem 2014.
Katei ka seng, ka kam ruh ba ka la mynjur ia ka jing tyrwa jong U Lat, da ka jing sangeh ia siat; hynrei katei ka pulom noh, namar ka jinglong pyrshah jong ki pulit bad ka jing iaid pyrdet ka sorkar Jylla.
Mynta ka tnat kam poh iing, ka ap khubor na ka political department ka sorkar Jylla, halor ka jing iakren iasuk, ha kaba ka HNLC, ka ong ba U Ma Lahkmen Rymbui, um tip satia.
Ka HNLC, ka kynthoh ruh ia ka jingkren U Ma Rymbui, ha kaba ka pynshai ba ka jingtih dewiong beain, ka dei kaba la ia tip lut bad ka HNLC, ka kynnoh ba ka seng UDP bad ka NPP, ki lum spah na ki hajar tylli ki trok, kiba iaid beain man ka miet bad la kynnoh ba ia katei ka kam, la pyniaid da ki dkhot barim ka HNLC, da uwei u pulit SOT barim lem bad ki pulit bad kitei ki lum pisa T.
1,000 haduh T.
5,000 shi trok na kawei ka trok.
La ong shuh shuh ba ka HNLC, ka don la ka jong ka sorkar, ha kaba ka don la ka jong ka political department, finance department, Home department, Foreign department bad ka Military department bad la ong ruh ba ym dei ban don ba tuklar, na bynta ka jinglum khajna jong katei ka seng.
La ong shuh shuh ba ka HNLC, kan nym pyndem satia, ha kine ki jing byrthen jong ka sorkar Meghalaya bad la ong shuh shuh ba ka HNLC, ka dang thawlad mynta ban thaw ia la ka jong ka sorkar ha ka jing don shabar jong ka Ri, ong Saiñkupar Nongtraw, General secretary cum Publicity secretary,HNLC.
Shillong:Ki nongtrei jong ka MeECL, kin iaid shakhmat, ban pynlong ia ka jing shah thngan, kaba ar sngi kynthih, ha ka 16 bad 17tarik Nohprah 2020 bad ka jaka shah thngan, kan long ha ka jaka ieng kali jong ka head ophis jong ka MeECL, ha kaba ka jing shah thngan, kan long ha ka por 10baje mynstep.
La bthah ia baroh ki Executive Member jong ka CCORMAU, ba kin poi ha katei ka jaka bad ha katei ka por ba la buh bad kiwei ki nongtrei kiba kwah ban shah thngan lang, ki lah ban wan ia shim bynta.
Shillong: Na ki 66ngut kiba ioh corona thymmai, ki kynthup ia 57ngut na East Khasi Hills.
Kitei ki kynthup ia 4ngut ki shipai, 2 ngut ki health worker,   7ngut ki high risk contact, 2 ngut ki ILI case, 8 ngut kiba wan phai na shabar, 2 ngut ki SARI Case, 3 ngut na Anjalee, 2 ngut na Baniun, iwei na  Cleave colony, iwei na  Golflink, 4ngut na Happy Valley, iwei na Jaiaw, 3 ngut na Laban,  iwei na Laitumkhrah, 2 ngut na  Lapalang, iwei na  Lummawbah, 5 ngut na Madanryting, 2 na Mawprem, 2 Nongmynsong, iwei na  Nongrah bad 3 ngut na Rynjah.
Ha West Garo Hills, ki don 4 ngut ba kynthup ia uwei u shipai, iwei i high rist, 2 ngut na  Tikrikilla, nangta 2 ngut na East Jaintia Hills, ha kaba iwei i dei i high rist bad iwei iba wan phai na shabar.
Ha Ribhoi District i don iwei iba dei i high risk contact bad sa iwei i high risk ha South Garo Hills bad sa iwei i high risk na South West Garo Hills.
Shillong: Kiba ioh pang corona mynta ka sngi, ki don 66 ngut bad na kitei ki kynthup ia 57 ngut na East Khasi Hills, ha kaba ki riew paidbah, ki don 53 ngut.
Ka West Garo Hills, ka don 4ngut bad ki riew paidbah, ki long 3 ngut.
Ka East Jaintia Hills, ka don 2 ngut bad ka Ribhoi District, ka don iwei, ka South Garo Hills bad ka South West Garo Hills, ka don mar iwei iba ioh pang.
Kiba jem mynta ka sngi, ki long 128 ngut, ha kaba na East Khasi Hills, ki don 112 ngut bad ki kynthup ia 96 ngut ki riew paidbah.
Ha West Garo Hills, ki don 11 ngut kiba la jem bad nangta ha South West Garo Hills ki don 2 ngut, East Jaintia Hills, Ribhoi District bad West Khasi Hills, ki don mar iwei iba jem bad uba iap u don uwei mynta ka sngi, na East Khasi hills.
Kiba dang don ha ka jingpang, ki long 690 ngut baroh bad kitei ki kynthup ia 402 ngut ha East Khasi Hills, 7 ngut ha West Khasi Hills, 2 ngut ha South West Khasi Hills, 49 ngut ha Ribhoi District, 120 ha West Jaintia Hills, 9ngut ha East Jaintia Hills, 59 ngut ha West Garo Hills, 15 ngut ha South West Garo Hills, 6 ngut ha South Garo Hills, 14 ngut ha East Garo Hills bad 7 ngut ha North Garo Hills.
Baroh kiba la jem ki long 12,186 ngut bad kiba iap, ki long 131 ngut.
Shillong, 26 Naiwieng:Wat la ki sengbhalang ki la bteng ia ka jingiakhih ban dawa ia ka Inner Line Permit (ILP), hynrei u Myntri Rangbah ka jylla u Mukul Sangma u la pynthi kna ba ka sorkar kan nym iakren ia ka ILP.
Haba kren mynta ka sngi, sha ki nongthoh khubor hadien ba la wai ka jingialang bad ki nongmihkhmat ka 14th Finance Commission, u Mukul Sangma u la ong, “ka sorkar kam kwah ban iakren ia ka ILP, bad kan nym don eiei ka jingthmu ban iakren ia ka ILP".
U la ong ba watla ki sengbhalang ki pyneh ban dawa ia ka ILP hynrei ka sorkar kam kwah satia ia kane bad kan iaid sha khmat ban pynlong ia ka jingiasyllok bad ki paidbah halor ka Tenancy Bill.
U la ong ba ka sorkar ka kwah ban iadon bynta lang jong baroh ki paidbah ban ai jingmut ia kane ka Tenancy Bill bad kane ka jingiasyllok kan plie lad ia ki paidbah ban ai ia ki jingmut jong ki halor kane ka Biull ban pynkhlain ia ka jingthmu ban tehlakam ia ka jingwan rung ki briew nabar sha kane ka jylla.
“Lada don mano mano ba ong ba ka Tenancy Act kam treikam, ki dei ban ai jingmut da kawei ka rukom ban pynlong ia ka kaba treikam", la ong u Mukul.
U la ong ba ka sorkar ka donkam ban thaw ia ka polisi kaba khlain ban tehlakam ia ka jingwan rung ki briew nabar bad kine ki long ka jingpynkhlain ia ka Land Transfer Act bad kiwei ki ain kiban iada ia ki trai shnong ka jylla.
Haba kylli ia ka jingshah thalain ka kynhun myntri ha ki samla halor ka Tenancy Act, u Mukul u la ong ba u lah ban rah briew ruh shi spah ngut ban pynlong ia ka jingpyrta.
U la kren dait ruh ia kiwei ki seng sain pyrthei kiba pynkhih ia ka ILP da kaba ong ba don katto katne ki seng sain pyrthei kiba pynshit ia kane ka ishu na ka bynta ka elekshon bad ha jaka ban ai ia ka jingsngew shngain ia ki paidbah.
U la ong ba kam don jingmut ban khot iakren ia ki sengbhalang namar ba ka jingmut jongki ka la khang lypa.
“Ki paidbah ki shem jynjar namar ba ngi ailad ia ki sengbhalang ban pynkhein ia ka ain", u la ong.
U la ong ruh ba ka jingpynkhein ia ka shong suk shong sain ka dei namar ki sengbhalang kiba leit rieh ban thaw jingkulmar ia ka suk ka sain bad kiwei ki jingeh.
“Ki donkam ban iathuh ia ki, ba kane kam dei ka lynti ba ki leh bad namar ba kane ka jylla ka dang sahdien bad ka la pynlong ia ka sorkar ban pynleit jingmut ban pynneh ia ka suk ka sain ha jaka ban pynleit jingmut ia ka roi ka par haba don ka jingbym shongsuk"u la bynrap.
Shillong: U  Dr.
W.
R.
Kharlukhi, member ka Rajya Sabha bad U State President ka National People’s Party Meghalaya, ula ioh ia ka jingpang covid 19 mynta ka sngi.
U Dr Kharlukhi, u don ha ka jingshong marwei mynta bad ula kyrpad ia baroh kito kiba ia kynduh ia u, ha ki san sngi ba ladep, ba peit bha ialade bad ba kin shah test ruh, ong ka kyrwoh na U  Mr.
Marcuise N.
Marak, uba dei u nongkren jong ka seng NPP.
Ka jing thied ia ki krem ban shna iing, ka kiew palat haduh 2,000 percent ha kine ki sngi bad ka daw, ka long namar ka jingtieng jong ki paidbah ba bun ia ka jingpang khlam corona virus.
Ki don bun bah ki long iing, kiba la iehnoh ia la ki jong ki iing shong iing sah bad ki leit sah sha kitei ki iing krem lane ki iing kiba don shapoh ramew, namar ba ki tieng, ba kan don ka jingthut ka synshar khadar bad ka suk ka sain.
U Robert Vicino, u dei uba la pynmih ia katei ka projek, lane kaba la tip kum ka  Vivos xPoint, kaba don ha  la bun phew snem mynshwa ha South Dakota, jong ka United Kingdom.
Katei ka dei ka jaka sah kaba ki ju sah ki shipai mynshwa bad ki la don lypa 500 tylli ki iing, ha kaba yn lah ban pynsah ia 5 hajar ngut ki briew.
La iathuh ba katei kajuh ka kompeni, ka don ruh ia kiwei pat ki iing, kiba ka la thaw ha  Indiana bad ha Germany.
Ka Vivos, ka don mynta 500 percent tam, kiba shong ba sah ha kitei ki iing kiba don ha ki krem bad kiba kwah ban leit shong sha kitei ki iing poh krem, ki don haduh palat 2 hajar percent.
Ka Vivos, ka don mynta ia shi million ngut ki dkhot bad tang ha UK, ki don 1 hajar ngut ki dkhot jongka.
U Vicino, u iathuh ba ha kitei ki krem, ki briew, kin lah ban shong ban sah haduh shisnem tam bad ha kitei ki don ki um kiba khuid, ka lyer kaba khuid bad ki don ruh ki jaka thung jingthung.
“Ha kine ki jaka don ruh ki jaka ialehkai kilan met, ki jaka puid briew kiba rit bad ka patok ruh ka don" ula iathuh shuh shuh.
Kitei ki iing ki shongdor  $57,000 (£42,000) lane T.
36lak tam.
Shillong: Ka seng United Democratic Party(UDP)-Nongthymmai Circle hapoh ka jingialam jong u Bah Desmond K.
L Mawlong uba dei u Secretary, ha ryngkat bad ka NPP Youth Wing, myn hynnin ka sngi ki la wan shakhmat ban pynshai halor ka jingkynnoh jong u Bah Bawan Khyriem, uba dei u President jong ka Nongthymmai Block Congress Committee ba ym shym ladei u MLA barim ka Nongthymmai, u Bah Jemino Mawthoh uba la wanrah ia ka skhim um ha ka shnong Nongrah, hynrei dei u MLA ba mynta, u Bah Charles Pyngrope uba la wanrah ia kane ka skhim um.
Haba iakren sha ki lad pathai khubor, ha Nongbah Shillong, na ka liang u Bah Desmond Mawlong u la ong ba ha ka jingleit jurip jong u Bah Jemino Mawthoh ha ryngkat u Bah Renikton Lyngdoh uba dei u Myntri ka tnad PHE, ha ryngkat ka jingiadonlang jong ki nongkitkam ka Dorbar Shnong Nongrah ia ka jaka pyllang umbam umdih ha Dongktieh, Nongrah ka 4 tarik Nohprah 2020, ka UDP kam shym la leit ban leh politics halor kane ka kam, hynrei ki leit ban buddien ia ka jingpyntrei bad ka jingshna ia kane ka skhim um.
Haba iathuh ba dei u Bah Charles Pyngrope uba la wanrah ia kane ka skhim um ha ka shnong Nongrah, u Bah Desmond u la pynshai ba dei u Bah Jemino Mawthoh uba la wanrah ia kane ka skhim ha ka por ba u dang long u MLA ka Nongthymmai Constituency bad kane ka jingpyntrei ia kane ka skhim ka la kot sha ka 5.
32 klur tyngka.
U la iathuh ba kane ka jingpyntrei ia kane ka skhim ka dei tang na ka bynta ban shna ia ka deep tube well bad ka water treatment plant ban ai jingmyntoi ia palat 12 hajar tylli ki longiing bad palat 7.
54 lak litre ka um man ka sngi.
U la ong ba lada ka jingkynthoh jong u Bah Bawan ka long kaba dei, balei ka shimpor palat 14 snem ia u Bah Charles Pyngrope naduh u snem 2003 haduh 2017 ban wanrah ia kane ka skhim bad u la ong ba hadien ba ladep ban pynksan ia kane ka skhim ha ka por ba dang long MLA u Bah Jemino Mawthoh, la don ka jingpynpra ia ka tube well ha Nongrah Nonglum bad ia kane la leh ki riewshimet kiba kwah ban shim kabu ban pynduh pyndam ia kane ka skhim um.
Shillong: Ka Darrang Tourism Promotion and Development Society lyngba u chairman bah Reachingson Kongwang ha ryngkat ka jingiadonlang ki dkhot ka committee shnong bad u Dalloi ka elaka, myn ha ka khatwei tarik mynta u bnai, ki la pynbna paitbah ba la shah biang ban wankai ha Darrang Tourist Spot tang ia ki briew kiba napoh ka state, halor ka jingbud ryntih ia ki kyndon ba la pynkhreh da ka Society lyngba ki SOPs.
Hadien ka jingwan kane ka jingkhangdam la don ka jingshahktah kaba jur ha ka kamai kajih jong ki parashnong parathaw khamtam ki khun samla kiba ju mlien ban trei ha kane ka kam bad ka bor shnong hadien ka jingiatai sani bha ka la shah bad ai lad biang ia ka Society ban pyniaid ia kane ka kam na ka bynta ban pynim biang ka kamai kajih ki paitbah.
U bah Reachingson u la kyntu jur ia ki paitbah ba kin ai ka jingiatreilang bad ki nongpyniaid ia kane ka kam khnang ba yn lah ban lait na ka kynrum kynram hadien.
Ka jing iakhih ki nongrep, ka la poi sha ka sngi kaba 20 haduh mynta ka sngi, hynrei haduh mynta, ym shym la iohi, ba kan poi ka jing ia sngewthuh jingmut hapdeng ka sorkar India bad ki nongrep.
Ki nongrep, ki kwah ba ka sorkar India, kan weng ia kitei ki ain baroh lai tylli, ka sorkar pat ka kren shai ba kan iakren  bad ki nongrep, tangba kan  nym weng satia ia kitei ki ain, kiba la dep mynjur da U President ka Ri.
Ki nongrep, ki don bynta da ki bun bun phew hajar, ha ki khappud jong ka Delhi bad la iathuh ba tang ha khappud jong ka Haryana, ki don mynta palat 60 hajar ngut ki nongrep, kiba ap ban ioh rung sha ka nongbah Delhi.
La iathuh ba mynta ki nongrep, ki la nang wan tuid sha Delhi, ha kaba ki don bun bah kiba na  Haryana, MP, UP  bad kiwei ki bynta jong ka Ri India, kiba pyn iasoh ialade ha katei ka jing ia khih kaba jubor bha jong ki nongrep.
Shillong: U Myntri ka kam Pohïing ka Jylla u bah Lakmen Rymbui, u la iathuh ba ka tnad jong ka District Council Affairs (DCA) ka la pyllait T.
45 klur ha ka 14 tarik mynta u bnai ia kaba la bhah da ka 15th Finance Commission ban ai jingiarap sha ki 3 tylli ki Autonomous District Council jong ka Jylla.
U la iathuh ba ladep ban pyllait 50% ka bhah na ka bynta ka jingiarap kaba kyrpang jong une u snem ha kaba na ka T.
45 klur, T.
20.
47 klur la bhah na ka bynta ka Khasi Hills Autonomous District Council (KHADC), T.
18.
20 klur na ka bynta ka Garo Hills Autonomous District Council (GHADC) bad T.
6.
82 klur na ka bynta ka Jaintia Hills Autonomous District Council (JHADC).
“Kane ka bhah ba la pyllait ka dei tang na ka bynta ban pynbit pynbiang ia ki jingdonkam, kumba la dep ban ai jingkheiñ da kine ki lai tylli ki ADCs, bad ia kane ka bhah ym lah ban pyndonkam na ka bynta ban siew tulop iano iano ruh," u la ong.
Ha kajuh ka por, u la ong ba kam dei ka kamram jong ka sorkar jylla ban siew ia ki tulop sha ki nongtrei jong kine ki lai tylli ki ADC bad ka dei ka kamram jong kine ki lai tylli ki ADC ban pynmih pisa na ka bynta ban siew tulop sha la ki jong ki nongtrei.
Shillong: U Symbud myntri rangbah ka jylla u bah Prestone Tynsong, u la ong ba lada ym don kano kano ka jingwit la khmih lynti ba ia ka jingkieng Dwar ksuid yn pyndep noh ha ka 31 tarik u Nohprah 2020.
Haba iakren bad ki lad pathai khubor u bah Prestone u la iathuh ba ki Border Road Organization (BRO) ki la sdang ia ka kam ban weng shuwa ia ka jingkieng ka ba rim.
Na ka liang u bah Prestone u la iathuh ba ka National Highway Authority of India, ka la shim khia ia kane ka kam ha kaba lada ymdon kano kano ka jingwit ha ka 31 tarik u Nohprah,yn lah ban pyndep noh ia kane ka jingkieng nar ha Dwar ksuid.
U la iathuh ruh ba kane ka jingkieng nar ka ba kin shna kan long ban iaid ki trok ki ban kit 40 MT ka jingkhia.
Shillong: Hadien ba ka seng kieng atiar HNLC, ka la pynbna ba ka la donkti ha ka sien ba ar ha ka ban pynbthei ia u bom IED ha Star Cement; na ka liang u Myntri ka kam pohïing, u bah Lakmen Rymbui u la ong ban um pat thikna ba ka dei ka sengkaikhlaw HNLC kaba donkti shisha, hynrei kat kiba kam halor kane, na ka liang ka tnad pulit, kin wad ia kine ki briew khnang ban pynngat ia ki hapoh ka aiñ, bad ban tehlakam ia kum kine ki jingjia.
U la ong ba ïa mynta, ia ka seng HNLC la kheiñ kum ka seng beaiñ, bad na ka liang ki pulit ki dang thwet ban lap ia kine ki runar.
U la ong ruh ba kiba kam ki dei ki seng beaiñ bad kum ka seng beaiñ, ka dei ka kamram jong ka Jylla ban tuklar halor kane bad ban pwit ba kum kine ki kam, kan nym jia shuh.
“Na ka liang jong nga, ngam tip kaei ba ka HNLC ka kwah bad kaei kam kwah.
Lada ki kwah ban iakren, nga don hangne ban iakren bad ki ha kano kano ka rukom ban tip ia kaei kaba ki kwah bad kaei ba kim kwah bad lada ki kwah ban iakren daka jingsuk, kim dei ban leh da ka kam pyntriem," u la ong.
Shuh shuh u la ong, “Ngi la iohi ba ia ki runar kiba donkti ban pynbthei ia u bom IED ha Shallang kiba shah kem ki dei kiba iarap ia ka seng HNLC, bad ia kine ki runar, ka aiñ kan sa shimkhia halor kane.
Lada kino kino ki paidbah ki shah byrngem, ki dei ban ujor sha ki pulit bad ki pulit kin nym pynpaw kyrteng jong ki.
"Haba kylli la kane ka jingjia ba ar kaba la kam da ka HNLC ba ka donkti, la ka dei ka jingdkoh ka rukom treikam ki pulit, u Ma Lakmen u la iathuh ba kane kam dei ka jingdkoh jong ki pulit, hynrei kino kino ki jingtip kiba la ioh, teng teng lada ym don ia ka sabut kaba biang, ym lah ban leh eiei; hynrei kine ki jingjia ki pynlong ia ka tnad pulit ba nangne shakhmat ka dei ban shimkhia bad kino kino ki briew kiba donkti bad kino kino ki seng pyntriem, yn pynngat ha ka aiñ khnang ba kine ki jingjia kin nym jia shuh.
U myntri, ula pynbud da kaba ong ba ka jingkhang jong ka sorkar ka plie na ka bynta ka jingiakren, bad haduh mynta ym pat ioh ia ka shithi na ka HNLC ban iakren halor ka jingkwah ka jong ki, bad u la ong ba ynda la ioh ia ka shithi ne kino ki khubor na ka HNLC, ka sorkar kan sa shim ia ka lynti kaba biang ban ioh ban iakren bad ka seng HNLC ban wan noh sha ka jingiakren iasuk.
Shillong: U Symbud myntri rangbah ka jylla u bah Prestone Tynsong, ha ka sngi nyngkong u la ong ba mynta ym pat don kano kano ka jing pynbeit ban leit sha Delhi.
Haba ia kren bad ki lad pathai khubor, u bah Prestone u la ong ba kam shem pat don kano kano ka jingpynbeit na ka liang ka sorkar jylla ban leit sha Delhi ban kynduh ia u myntri kam pohing jong ka Sorkar pdeng, u Amit Shah ban iakren halor ka Inner Line Permit.
U la iathuh ba kane ka jingbym pat pynbeit kadei na ka jingioh pang Covid -19 jong u Myntri Rangbah ka jylla u Conrad K Sangma ha ka sngi thohdieng.
U la iathuh ba ha ki taiew  ba la dep la don ka jingpynbeit ba mynta u bnai na ka liang ka sorkar jylla kin leit sha Delhi ban iakren ILP.
“Hynrei mynta ym pat tip ba  u Myntri Rangbah ka jylla u Conrad K Sangma, un ioh jingkoit noh ne em hadien ka 10 sngi kum ta ym pat lah ban rai eiei,"u la ong.
U la ong ruh ba ki lah ban ong ban leit mih khmat hi u bah Prestone ha ryngkat u Lat  ka jylla kan ym leilei, hynrei ka mat ba kongsan ka long ba lada u Myntri rangbah un leit lang kane ka jingleit sha Delhi kan kham shongkhia.
Shillong: U Myntri ka tnad pule puthi jong ka Jylla, u Ma Lakmen Rymbui, u la ong ba mynta la lai bnai kynthih, ki la iakren bad ka Ministry of Education jong ka Sorkar knie ban pyllait noh ia ki tulop jong ki nonghikai SSA, bad kumjuh ruh u director jong ka tnad pule u dang ap ia ka jubab na ka sorkar jylla, halor kane namar tad haduh mynta, wat ia ka first installment, ka sorkar kmie kam pat shym la pyllait.
Na ka liang u Myntri, u la pynpaw ia ka jingsngewnguh ia u Myntri Rangbah ka Jylla hadien ba u la pyllait na ka pla sorkar haduh 79 klur tyngka kum ka jingiarap na ka bynta ki nonghikai, bad ia kane ka pisa hap ban pynphai sha ka sorkar jylla namar kane ka pisa kam dei ka bhah ban siew ia ki tulop jong ki nonghikai bad kata ruh hadien ba ladep ban iakren mynta la 2-3 bnai.
“Naduh u bnai Nailar haduh u bnai Nohprah, kine ki nonghikai kim pat ioh ia ka tulop, bad nga kyrmen ba kin sa ioh ia ka tulop shuwa ka khristmas.
Kane ka jingbym pat pyllait pisa ka Sorkar Kmie kam dei kaba ktah tang ia ki nonghikai ha SSA, hynrei ka ktah ruh ia k jingpyntreikam ia ka Samagra Shiksha Abhiyan," u la ong.
U la pynpaw ba um don jingtip eiei balei ka sorkar kmie ka pynslem ia ka tulop, namar ia kane ka project ladep ban pynmang naduh u bnai Lber na la bynta ka bhah pisa, hynrei haduh mynta hi, ia kane ka bhah, ym pat shym la pyllait satia ym tang ha ka jylla Meghalaya, hynrei sha kiwei ruh ki jylla, ia kane ka bhah ym pat shym la pyllait satia.
Shillong: Kiba ioh pang corona thymmai mynta ka sngi, ki long 75ngut bad na kitei ki kynthup ia 51 ngut na East Khasi Hills.
Na kitei ki kynthup ia 7 ngut ki shipai,  iwei iba wan phai na shabar, 2 ngut kiba don jingpang ILI, 2 ngut ki pulit, 4 ngut ki nongtrei ka koit ka khiah, 11 ngut ki high risk contact, 2 ngut na Anjalee, iwei na Barapathar, 3 ngut na Laban, iwei na Laitumkhrah, iwei na Lamavilla,   iwei na Lawsohtun,  4 na Madanrting,  1 na Mawlai Mawdatbaki, 1 na Mawlai Mawkynroh,   1 na Mawlai Nonglum, 1 na  Mawlai Nongmali, 1 na  Mawpat, 1 na  Mawprem, 2 na  Nongmensong, 2 na  Rilbong, 1 na  Rynjah.
Ha Ribhoi District, ki don 21 ngut bad kitei ki kynthup ia 6 ngut na Baridua, 1 na   NESAC, 11 na  Saiden,  1 na Umbir, 2 ngut na Umling Ribhoi.
Ha West Garo Hills, ki don 3 ngut ki nongtrei ka koit ka khiah.
New Delhi: Ka tnat kam pla tyngka jong ka sorkar pdeng ka la pyllait ia ka jingsiew kaba T.
6,000 klur kum ka bynta jingsiew ba 7 kaba shisien shi taiew sha ki Jylla ban iakynduh ia ki jing duna ha ka jingsiew bai lutksan GST.
Na kane, la pyllait T.
5,516.
60 klur sha 23 tylli ki Jylla bad T.
483.
40 klur lapyllait sha 3 tylli ki Union Territory (UT) kiba don iing dorbar thawain (Delhi, Jammu & Kashmir & Puducherry) kiba long ki dkhot jong ka GST Council.
Ki 5 tylli ki jylla ba dang sah, ka Arunachal Pradesh, Manipur, Mizoram, Nagaland bad Sikkim kim don jing duna ei ei ha ka jinglum khajna namar ka jingpyntreikam ia ka GST.
Ka Sorkar India ka la plie ia ka lad shim ram kaba kyrpang ha u bnai Risaw, 2020 ban iakynduh ia ka jing duna ba la antad kaba T.
1.
10 lak klur ha ka khajna namar ka jingpyntreikam ia ka GST.
Ka Sorkar Pdeng ka la shim ram lyngba kane ka lad ba kyrpang na ka bynta ki jylla bad ki UT.
Ia kine ki jingshim ram la leh ha ki 7 bynta.
Ka pisa ba la shim haduh mynta la pyllait sha ki jylla ha ka 23 tarik Risaw, 2020, 2 tarik Naiwieng 2020, 19 tarik Naiwieng 2020, 23 tarik Naiwieng 2020, 1 tarik Nohprah 2020, 7 tarikNohprah 2020 bad 14 tarikNohprah 2020.
Ka pisa ba la pyllait mynta ka taiew kadei ka jingsiew kaba 7 jong kum kine ki jingsiew ba la ai sha ki Jylla.
Ia kane ka pisa la shim mynta ka taiew ha ka sut kaba 5.
1348%.
Haduh mynta, ka sorkar pdeng ka la shim pisa T.
42,000 klur lyngba kane ka lad ba kyrpang ha ka sut kaba 4.
7712%.
Ka Sorkar Pdeng ka la pynbiang pisa ban pyndap ia ki jing duna ha ka jingpyntreikam ia ka GST bad ka la ai jingmynjur ruh ia ki jylla kiba jied ia ka option I ba kin shim ram kaba ryngkat ia ka 0.
50% jong ka Gross States Domestic Product (GSDP) khnang ba kin lah ban pynmih pisa.
Baroh ki jylla ki la jied ia ka Option-I.
La ai jingmynjur ia 28 tylli ki jylla ba kin shim ram shuh shuh haduh T.
1,06,830 klur (0.
50 % jong ka GSDP).
Ka pisa ba la ai jingmynjur ban shim ram da 28 tylli ki jylla bad ka pisa ba la lah ban pynmih lyngba ka lad ba kyrpang bad ba la pyllait sha ki jylla bad ki Union Territory haduh mynta kalong.
Ka jingshim ram kaba 0.
50 percent jong ka GSDP da ki jylla ba lah ai jingmynjur bad ka pisa ba la pynmih lyngba ka lad ba kyrpang ba la pynpoi sha ki Jylla/UT 14.
12.
2020.
(T.
ha ki klur).
Shillong: Kiba ioh pang corona mynta ka sngi, ki don 75 ngut bad ha East Khasi Hills, ki don 51 ngut, ha kaba 44ngut ki dei ki riew paidbah, nangta ka Ribhoi District, ka don 21 ngut kiba ioh pang bad ka West Garo Hills 3 ngut.
Kiba jem mynta ka sngi, ki long 50ngut, bad kitei ki kynthup ia 36ngut ki riew paidbah na East Khasi Hills, 9ngut na West Garo Hills, 2 ngut na East Jaintia hills bad sa ar ngut na South West Garo Hills.
Kiba iap, ki long 2 ngut, uwei na East Khasi hills bad uwei na North Garo Hills.
Kiba dang don ha ka jingpang, ki long 753 ngut bad kitei ki kynthup ia 459ngut ha East Khasi Hills, 8 ngut ha West Khasi Hills, 2 ngut ha South West Khasi Hills, 120 ngut ha West Jaintia Hills, 7 ngut ha East Jaintia Hills, 66 ngut ha West Garo Hills, 16 ngut ha South West Garo Hills, 5 ngut ha South Garo Hills, 14 ngut ha East Garo Hills, 7 ngut ha North Garo Hills.
Kiba la jem baroh ki long 12,058 ngut bad kiba iap, ki long 130 ngut baroh.
Shillong: U Director ka tnad ka koit ka khiah u Dr.
Aman War, u iathuh ba ynda la sdang ia ka vaccine COVID-19 ha ka Ri India, ka sorkar jylla lyngba ka tnad ka koit ka khiah kan sa ai injection ia ki 25,000 ngut ki nong trei ka tnad ka koit ka khiah (health workers) bad ki nongtrei kiba ha khmat tam (frontline workers) kiba iakhun ia ka kham covid -19 ha ka jylla.
Haba ia kren bad ki lad pathai khubor, na ka liang u Dr.
Vijay Nongpiur u Pulmonologist na NEIGRIHMS u la iathuh ba kane ka Covid vaccine kam pat dei ka dawai ba pura, hynrei ka dei tang ka dawai ban ai jingiada na u khniang jingpang Corona Virus.
U la ong ruh ba lada ki paidbah ki bud pyrkhing ia ki kyndon ba la bthah da ka tnad ka koit ka khiah,yn lah ban teh lakam ia ka jing saphriang une u khñiang jingpang.
Haba pynshai halor ka jingshngain jong kane ka vaccine, u Dr.
War u la ong ba ka jingtieng ka long na ka por sha ka por, hynrei une u vaccine u ban sa pyntreikam, un long u ba bha bad um don jingktah eiei.
U Dr War u la pyntip ruh  ba haduh mynta, ym pat lah ban batai halor ka dor jong une u vaccine bad na ka liang  ka sorkar kan sa shim ia ka rai hadien ba la lah ban pyniaid iew ia une u vaccine.
U Dr war u la ong ruh ba ka sorkar kan sa pynbeit ban pyniaid ruh lyngba ka Meghalaya Health Insurance Scheme (MHIS).
U Dr War u la iathuh ruh ba baroh ki nongtrei jong tnad ka koit ka khiah bad ki nongtrei kiba trei hakhmat duh ban ia khun pyrshah ia u COVID-19, kin ioh ia ka insurance kaba kot kumba T.
50 lak.
Shillong: Ka Seng Samla Mawlai Mawroh, ka la ïoh ban pynlong ïa ka jing pynkhuid ïa ka wah Lummawsing ha ka dong Umsohkhlur jong ka shnong Mawlai Mawroh haka 12tarik Nohprah 2020 kaba la sdang naduh ka por 10baje mynstep.
Ha katei ka jing pynkhuid jong ka Seng Samla ïa katei ka wah bad ïaka tyllong um jong ka lawan ban synran lang da u Rangbah Shnong Bah P.
G Lamare bad u Secretary jong katei ka Shnong u Bah Marbud Dkhar ha ryngkat ki Rangbah dong na ki dong bapher bapher kumjuh para Samla Shynrang bad Kynthei na ki kyntoit bapher bapher jong ka shnong ryngkat ki nong saitjaiñ kiba ju pyn donkam manla ka sngi ïa katei ka wah.
Ka jing shim jong ka Seng Samla ïa katei ka sienjam ban pynkhuid ïa katei ka wah ka dei hadien ba ka jing ïohi ïa ka jingsdang ringswai ringsdot jong kiba bun ki wah kiba don ha shnong Mawlai bad kane kan buh jingma hi ïangi ki nongshong shnong lada kim shim la shimkhia haka ban sumar ïaki um ki wah bad ïaka sawdong sawkun jong ka Mei Mariang kiba long ki bynta ba kongsan tam haka jingim jong ki briew kaba manla ka sngi.
Kumta lyngba kane ka jing pynkhuid kan long ruh kum shi bynta ban ai jinghikai ïa manla iwei pa iwei na ngi ba ngin long kiba sumar ïaka Mei mariang ban ban kiar khamtam naka ba bret ïaki jaboh ki jabaiñ khamtam ki bilor ki plastic haki wah namar kane kan buh jingma khamtam ïaka pateng ka ban sa wan na ka jingleh ba bym pyrkhat jong ngi ka long mynta.
Ki nonghikai, ki riew said ain, ki engineer bad shibun ki stad ki jhad ka Punjab, Haryana; ki la ia hiar paidbah sha khappud jong ka Singhu ban ia shim bynta ha ka jing iakhih jong ki nongrep bad katei ka jaka, ka la nang dap nang dap, katba nang mih kawei ka sngi sha kawei.
Kitei ki nongrep, ha katei ka jingleit jongki, ki kren shai, da kaba ong “Ngi dei shwa ki nongrep".
Ki ia poi hynnin ka sngi, 50 ngut ki engineer na ki san tylli ki district ka Punjab.
U Kulwant Singh Gill (56), uba dei u  civil engineer na Ludhiana, u ong “Ngi la shim shuti na bynta ka Lah Sngi U Blei bad ngin sangeh trei syndon, lada ka don ka jing dawa jong ka kam.
Ngi dei baroh ki khun jong ki nongrep bad wat kito ki bym dei ki khun jong ki nongrep ruh, ki don lang hangne ban ia shim bynta.
" U Gill, u iathuh ba ka tnga jongu lem bad ki arngut ki khun, kiba don mynta ha Canada, kin shim bynta lem ha ka jing iakhih pyrshah ia katei ka ain ha ka nongbah Toronto.
Ki don ruh da ki bun spah ngut ki nonghikai, kiba Patiala, Sangrur, Mohali, Amritsar jong ka Punjab, kiba leit poi sha katei ka jing iakhih da ki bos, naduh ka Sngi Saitjain bad ka Sngi U Blei ruh.
Ki don sa 250ngut ki riewsaid na Kurukshetra, Panipat, Rohtak, Karnal bad Panchkula District jong ka Punjab, kiba la wan poi da ka bos, ban shim bynta lang ha katei ka jing iakhih ki nongrep.
A group of 250 lawyers from Haryana’s Kurukshetra, Panipat, Rohtak, Karnal and Panchkula districts also arrived in a bus and a few private vehicles.
Advocate Dilwar Singh (29) said his uncle and brother have been at the protest since it started, and his family grows wheat, potato, peas.
He said, “We will keep coming here to support the movement.
"Ym tang katta, sa U Lakhminder Singh Jakhar, uba dei U  Deputy Inspector General (DIG), Prisons ha Chandigarh, ula iehnoh ia la ka jong ka kam, namar ba u kwah ban iashim bynta lang bad ki nongrep ha ka jing iakhih jongki.
U Jakhar, uba don 56 snem ka rta, u la rai ruh ba un pynphai noh ia ka tulop jongu, kaba lai bnai lem bad ki arrear bad kiwei kiwei, ba kin pyllait noh kham kloi, na katei ka kam jongu.
“Nga dei shwa u nongrep bad sa u pulit hadien.
Nga don ha kane ka kyrdan kaba mynta, dei namar ba u kpa jongnga, u dei u nongrep, uba trei shitom ban lur lyngkha bad ba ngan ioh ban pule bad kumta nga dei uba mih na ka kam rep" ong U Jakhar.
Nongpoh:Ki nongialam ka HYC Ri Bhoi District, ki la phah da ka jingthoh sha u Project Director ka NHAI Shillong, ban pynpaw ba ka seng ka pyrshah jur halor katei ka jingthmu kyndang naphang da ki bor ka NHAI ia baroh ki dukan kiba don harud ka surok ha Lad Umroi, Umiam.
Ha ka jingthoh kaba ki la phah sha u PD ka NHAI, kaba la soi da ki nongialam ka HYC ha Ri Bhoi, kiba kynthup ia Bah Hercules Suting bad Jayson Lenox Nongrum, ki la pynpaw ba katei ka jingthmu ka NHAI ban kyndang lut ia baroh kitei ki dukan, kan sa ktah jur ia kito ki briew, kiba la imja im jhur bad pyndap ia ki jingdonkam ha iing ha sem, da kaba shong dukan ha katei ka jaka.
Ki la kdew ruh, ba lada ka jingaidaw da ki briew ka NHAI ba katei ka jaka kam long kaba shngain, kaba mut ba baroh ki dukan rud surok ha Ri Bhoi kim dei kiba shngain, namar kumba ka long hi katei ka jaka kaba don dukan ha Lad Umroi, ka dang shngain shibun ban haba ianujor bad kiwei pat ki dukan ba don ha rud surok.
Shuh shuh, ki la pynpaw ba ka jaka jong ka NHAI ka dei shaduh kham shadien na katei ka jaka ba buh dukan ki briew ha Lad Umroi, hynrei namar ba ka MeECL, ka la wan ban kyntur pud bad ker da ki tin, ka la pynlong ia kitei ki nongshong dukan kiba dei ki Khasi, ki la hap ban tur sha jan surok.
Lyngba katei ka jingthoh kaba ki la phah sha u PD ka NHAI, kitei ki nongialam ka HYC ha Ri Bhoi, ki la kyntu ia u ba un iakren bad ki heh ka MeECL, na ka bynta ban pynbeit halor katei ka jaka bad ruh ban ailad pat ia kitei ki nongshong dukan ba kin buh ia ki dukan jong kham shadien bad kaba la kham jngai na ka surok bah, khnang ba katei ka kam shong dukan jong ki ha katei jaka kaba la bun bun snem, kan iai bteng kumba ka long ha ki por ba la leit noh baroh.
Shillong:Ki nongtrei jong ka MeECL, kiba don ha ka lama jong ka CCORMAU, ki la pynbna ia ki jing iakhih bapher jongki, ha ka lama jong ka Coordination Committee Of Registered Me ECL (Employee) Associations and Unions (CCORMAU), katba kum ka jingialang, kaba ki la pynlong, ha ka 11tarik Nohprah 2020.
Ki rai ba la shim ha katei ka jingialang, ki long, ba ia ka tulop, dei ban siew ha shwa ka 5tarik jong u bnai bad ban sa siew ia ki riam ki shah, tad, ynda haba la dep siew ia ka tulop bad ka pension jong ki nongtrei.
La shim ruh ia ka rai, ba lada ia ka tulop jong u risaw bad u naiwieng, ym shym la siew, ha ka 14tarik Nohprah, kumta ka jing sangeh trei kam, kan long ha ka 15tarik Nohprah 2020.
Ha ka 16 bad 17tarik Nohprah, ki dkhot jong ka Executive Committee jong ka CCORMAU, kin pynlong da ka jingshah thngan.
Ha ka 21tarik Nohprah 2020, ki ophisar bad kiwei ki nongtrei, kin sangeh ban leit sha la ki kam, naduh ka por 10 baje mynstep, haduh ka por 4.
30 nohsngi.
Nangta, lada ia ka tulop jong u nohprah, ym lah ban siew ha shwa ka 10tarik Kyllalyngkot 2020, kan don ka jingshim shuti, da ki non-factory workers bad kan don ka jingiaid paidbah na Lumjingshai sha Secretariat bad leit ai dorkhas sha ka sorkar Jylla.
Hadien ka jing ai dorkhas sha ka sorkar Jylla, lada jia ba kam don ka rai kaba shai na ka sorkar, kumta ki nongtrei ka MeECL, kin sdang da ka jing bym ia trei lang bad ka sorkar, naduh ka 18tarik Kyllalyngkot 2021 bad lada ka sorkar, ka dang iai sngap mynthi, kumta yn khang pura ia ka jing trei kam ka MeECL, ha ka 22tarik Kyllalyngkot 2021.
La dep rai ruh ba lada jia ba ki don ki nongtrei kiba shah kem bad shah set, kumta baroh ki nongtrei, kin shah kem lang ha kajuh ka por.
La dawa ruh ban weng noh ia ka soskular hapdeng ka sorkar Jylla bad ki karkhana ha Byrnihat, na bynta ka dor bai thang ding bad la pynpaw ruh ia ka jing pyrshah ban aiti ia ka MeECL sha ki kompeni shimet.
Hello nga u pyndaplang pariong nga kwah ban tip ba ka kur pariong ka dei shikur bad ki jait aiu,nga lah klumar khlieh mynta sa iathuh lem mo lada phi tip.
Kiba dei shikur bad ka jait pariong kiba nga tip ? te ki long pariong, marngar, diengdoh bad lalu.
te don pat kiba ong ba ka jait lamin bad lapang ruh ngi dei shikur te nga kwah ban tip keiñ baka lamin bad lapang ki dei ne m shikur bad ngi.
Khublei shibun.
Hadien ba ka sorkar Phareng ka la pynkynriah noh ia ka Administrative Headquarter jong ka na Sohra (Cherrapunji) sha Shillong ha ka snem 1863, katto katne na ki officer phareng ki la seng nyngkong eh ia ka Shillong Club ha ka snem 1878.
Ha kata ka por ym shym la don kino kino ki madan ialeh kai kum ki madan phutbol ,hockey,kirkit ne polo da ki kulai bad kiwei.
Kumta, katto katne ngut na ki riew pyrkhat ha kata ka por kiba kynthup ia u P.
T.
R.
Gordon, u William Mcduro Sweet, u George Russel Row, u Robert Herriot Henderson, u Charles Howard Holder bad u George Loftus Garth ki la ia rai ban leh ei ei shaphang kane.
Kumta ki la pynlong ka jingialang jong ki riew pawkhmat kynthup ia ki nongshongshnong, ha Shillong ha ka 12 tarik u Naiwieng, 1901 ban ia pyrkhat ban ioh jaka ialeh kai.
Ki la ia mynjur lang ia ka jaka kaba ha ‘Umkhrah valley’ ne ha ka pyntha ktieh wah Umkhrah ia kaba la tip kum ka Polo Ground hadien.
Khnang ban ioh thied jaka ha katei ka thain,kitei baroh hynriew ngut ki la seng bad pynlong ia ka Trust ba la ai kyrteng ,’KA SHILLONG RECREATION GROUND TRUST’ bad la register ia ka Trust Deed ha ka District Registry ha Shillong ha ka 22 tarik u Iaiong, 1905.
Da ka jingiasynniang pisa ka jong ki, ki la thied bad long trai ia ki lai tylli ki jaka na ki trai khyndew, kiba ia snoh lang bad pynlong kawei ka jaka kaba long ka Polo Ground mynta kaba kynthup ia ki madan ialeh kai baroh naduh ka surok bah Polo haduh ba kut jong ka J.
N.
Stadium.
Ban ioh pynlong madan ialehkai ia ki pynthor ktieh, ka kam kaba nyngkong eh ba ka Trust ka la leh ha kata ka por ka long ban pynkynriah lynti noh ia ka wah Umkhrah sha kawei ka liang jong ka khyndew ba kan tuid noh narud ki pynthor kba.
Ia kane ka kam la ai trei ha u Mulla Buksh uba la trei dep bha ia ka.
Hadien bala pyndap khyndew bad pynmadan ia ka nala barim jong ka wah, la ioh ia ki madan ba la tip mynta kum ka 2nd bad ka 3rd ground.
Ha kata ka jingtih ia ka khyndew, kawei ka jaka ba marjan ka la kylla pung noh bad la ju khot ia ka ‘ka Nan u Bok’ ha kita ki por.
