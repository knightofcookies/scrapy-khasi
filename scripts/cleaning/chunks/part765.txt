30 klur ban pynbha bad pynheh ia kane ka karkhana.
Ha u Nailur 2010 ka FKJGP ka la pyrshah ia ka jingwan ki kompeni nabar ban buh karkhana pynmih dewbilat ha Mustoh hajan Shella namar kane kan pynhiar shuh shuh ia ka jingpynmih dewbilat ka MCCL bad ki la pynpaw ia ka jingsngewsheptieng ioh khang khyrdep ka MCCL bad tang ar taiew la mih ka khubor ba la pynsangeh pynmih dewbilat ka MCCL la 3 sngi namar bym don ba pynpoi dewiong.
Hato ki seng sain hima, ka sorkar kam la dei ban wad ia ka jingshisha ba balei ka la shu troin lut ki karkhana Public Sector ka jylla kaba la ju kyntiew bha ia ka ioh ka kot ka jylla mynshuwa? Hato ka dei kata ka buitsniew “Unhealthy Competition" jong ki kompeni heh saipan nabar kum ba la pyni ha ki phlim Hindi kum ka “Manzil" ba ak u Amitabh ha ki snem 70’s? ne ka la dei kum ba ong u Chief Secretary J Tayeng IAS ha ka snem 2002 ha ka jingialang ka NERAMA ha Shillong, “ba ka sorkar ka thung ia ki briew ban pyniaid ia ki Corporation da ki bym sngewthuh ia ka jingiapher hapdeng ka mang tyngka bad ka Administration namar kata ki iap ki Corporation Sorkar".
Dei ha ka snem 2002 ka seng MEDC Employees Association ka la dawa na ka sorkar jylla ban phah tohkit ha ka CBI namar ba ki Management kim lah ban pynbiang ia ka jingkhein ia ka ioh ka kot kaba la kamai da ka MEDC dei na kane ka daw ka la pynhiar ia ka jingpynmih ia ka tiar Capacitors na ka 30 lak shi snem sha ka 5 lak shi snem bad ki khlem kitkhia ban pyniaid iew katkum ba la iakut (agreement) bad ka Electronic Corporation of India kaba la pynhiar ia ka jingpynmih bad ka sorkar ka la shu pyndam noh ia ka MEDC, hato kane kam la ktah lang ia ka jylla bad ia ki nongtrei? Kumta ka jingsheptieng jong ka FKJGP haba iadei bad ka MCCL ka shongnia bha kaba la dei ban bishar bniah ioh ka iap ka MCCL bad kiwei ki Corporation sorkar.
Nongpoh: Ki la don da ki spah ngut ki nongkyrshan ka UDP lem bad ki nongkyrshan ka HSPDP ha Mawhati Constituency, mynta ka sngi ki la leit ban pyniasoh noh sha ka Party NPP bad ia kitei kiba la leit ban pyniasoh NPP, la pdiang sngewbha mynta ka sngi ha shnong Sonidan, ia kaba la pdiang sngewbha da ki heh ka NPP.
Ia kitei kiba la pyniasoh sha ka NPP, la ialam da u Bah Donbok Khymdiet, MLA barim ka Mawhati bad uba la pyniasoh ialade sha ka NPP, ha kaba la pdiang burom ia ki da ka jingdon u Bah Shemphang Lyngdoh, President ka NPP Mawhati, u Bah Donkupar Sumer, MDC barim ka Umsning, u Bah RM Mukhim lem bad kiwei ki heh nongialam ka NPP na Mawhati Constituency.
Ha katei hi ka sngi, kitei ki NPP haba la kut ka jingpdiang burom ia kitei ki UDP bad HSPDP kiba rung sha ka sem NPP, ki la pynlong ruh ia ka jingialang ha Iew Mawhati, na ka bynta ban pan jingkyrshan na ki paidbah, kiba la kyntu ia ki paidbah ba ha kane ka kynti Ilekshon MP, ba ki dei ban ai ka jingkyrshan bad ban pynjop ia ka Kong Ampareen Lyngdoh, Kyrtong MP na ka Party NPP.
Shillong: Ka jingiakhun hynnin ka sngi ha ka lympung Shillong Premier League 2023 ba la ialeh ha SSA Stadium, Polo, la iohi ba ka la long kaba iajwat bha hapdeng ka Langsning FC bad ka Sawmer SC ha kaba haduh jan kut ka por ialeh, ka Langsning ka la lah ban pynkhih ia ka jar kaba nyngkong jong ka kaba long ha ka minit kaba 86 ba la thep da u Damanbhalang Chyne.
U Damanbhalang Chyne uba la wan kum u substitute uba ar, u la ioh ia katei ka kol haden ba u la kynjat ia ka bol sha ka crossbar kaba la rung beit shapoh lain lyngba u Dawanplielad Myrchiang.
Da katei ka jing jop, ka Langsning ka la kiew sha ka kyrdan ka ba saw ha ka miej ia khein poin da kaba ioh khur 6 poin, katba ka Sawmer ka long kaba khatduh duh khlem kano kano ka jingioh kamai poin.
Wat lada ka Sawmer ka la shahrem ha ki lai tylli ki jinglehkai kiba la dep, hynrei kane ka long ka sien kaba nyngkong ba kane ka kynhun kan mad ia kaba kum kane, khlem da ioh kamai poin eiei ha ryngkat ka jingtrei shitom bad ha ka jingialam jong u Mark Austin Wanswett.
Ha ka kylla step ka Langsning ka la ioh ban pyrshang bun sien hynrei kam pat shym la ioh ia ka lad kaba biang ban pynrung ia ka bol shapoh ka jar.
Haba phai pat sha ka Sawmer kane ka kynhun lehse ka kham tlotbor haba ianujor bad ka liang pyrshah.
U Mark bad u Diego Khriam kiba dei ki nongialeh kiba kham lah ban thep kol na ka bynta ka Sawmer ha ki jinglehkai kiba la dep, hynrei hynnin ka sngi ktei ki nongialeh kim shym la lah ban iarap ei ei ia la ka kynhun, wat lada la iohi ba u Mark u la ioh ia ka lad kaba biang ha ka minit kaba 39 hadien ba u la lah ban iaid lait na u nong iada ka liang pyrshah, hynrei ka jingpyrshang jong u ka la iaid lait noh na ka jingthew.
Ka Langsning ka la ioh lai tylli ki kornar bad kawei ka free kick kiba long ha ki bynta kiba jynjar ban pynwan ia ka bol ha madan, hynrei kitei ki lad ki la sep ei ia kane ka kynhun kiba la ioh ha ka kylla miet.
Na ka liang ka Sawmer ruh u Pre ciousland Kharbhihu la pynsep ei ia ka lad haba u la ioh ban rah ia ka bol hapoh ka bok hynrei ym shym la lah ban pynrung ia ka bol shapoh ka jar.
Ka Sawmer ka lah ban ioh ia ka poin kaba nyngkong jong ka ha ka jingialeh kaba bud ha kane ka lym pung ka ban ioh ban ialeh ha ka taiew ka ban wan.
Mynta ka sngi, ka Ryntih SC kaba la ieng ha ka kyrdan kaba san kan iakynduh bad ka Nangkiew Irat SC kaba ieng ha ka kyrdan kaba hynniew, ka ban sdang naduh ka por 3 baje janmiet.
Shillong: Ha ka sienjam kaba khlain, ka Election Commission of India mynta ka sngi ka la bthah ia baroh ki Jylla/UT ba kin bthah ban pyni ia ki printer bad ki publisher jong ki jingpyntip kiba iadei bad ki kam sain pyrthei kiba kynthup ia ki hoarding, khnang ban don ka jingshai ha ka rukom pynlut pisa ha ki kam syllok ia ki nongjied nongmihkhmat.
La shim ia kane ka rai da ka Commission kaba kynthup u Chief Election Commissioner Rajiv Kumar, bad ki Election Commissioner Gyanesh Kumar bad Dr Sukhbir Singh Sandhu hadien ba la ioh pdiang ia ki jingujor ha ka Commission kiba ong ba la iohi ia ki jaka buh hoarding ba pyniaid ia ki bor Municipal, ki hording ki bym pyni ia ki printer ne publisher.
Ka (Link jong ka shithi ba ka phah sha ki Jylla /UT:  Section 127A jong ka Representation of the People Act, 1951, ka mana ia ka jingpynmih ia ki kot kiba iadei bad ki kam sain pyrthei, ki placard lane ki banner khlem da pyni shai ia ka kyrteng bad ka jaka treikam jong u publisher ne printer.
Kane ka jingdonkam ban pyni ia ka kyrteng jong ki publisher ka long ka mat kaba kongsan ban peit ia ka rukom pynlut pisa ha ka jingsyllok ia ki nongjied nongmihkhmat bad ka jingbuh ia ka jingbahkhlieh lada ka khubor ka long ka bym iahap bad ka Model Code of Conduct lane ki kam ba la mana.
Lah ban shu kdew hangne ba u CEC Rajiv Kumar, u la kdew sha ka jingdonkam ban pynbeit ia ka jingpynsaphriang ia ki khana lamler kum kawei na ki jingeh ha ryngkat ka jingpyndonkam ia ka pisa bad ka bor, ha ka jingpynthikna ia ka jinglong ryntih ka jingiakhun.
Da kane ka jingbthah, ka Commission ka la buh ia ka jingbahkhlieh ha ki printer, publisher, licensee/contractor jong ki bor pyniaid shnong kiba ai wai ia ki jaka buh jingpynbna kiba iadei bad ki kam sain pyrthei kiba don ha ki jaka paidbah.
Kane ka long ka jingbteng jong ka jingai jingmut ba dang shen jong ka ECI lyngba ka kyrwoh ha ka 02.
04.
2024 sha ki editor jong ki kotkhubor ba kin long kiba husiar haba ki pynmih ia ki jingpynbna kiba iadei bad ki kam sain pyrthei ha ki kotkhubor jong ki.
La phah ruh ia baroh kiba iadon bynta ha kine ki kam ba kin peit ia ki jingbthah ba la ai da ka Municipal Corporation of Delhi (MCD) ha ka 03.
04.
2024 sha baroh ki licensee bad ki contractor jong ka halor ki jingpynbna ha ki jaka paidbah jong ka MCD.
Kine ki jingbthah, katba ki shah ia ki jingpynbna kiba iadei bad ki kam sain pyrthei kiba kyrshan ia ki seng sain pyrthei/kyrtong, ka khang ia ki jingpynbna kiba kynthoh ia kano kano ka seng sain pyrthei ne kyrtong.
La mana ruh ban don kano kano ka jingpynbna kaba iadei bad ki kam sain pyrthei kiba la pynmih ha ka jinglut jingsep jong ka Sorkar kiba iadei bad kano kano ka seng sain pyrthei/sorkar kaba don ha ka bor.
Baroh ki jingpynbna kiba iadei bad ki kam sain pyrthei ki dei kiba lah ban pyndonkam tang hadien ka certification/jingioh jingbit jong ka bor ba la buh kyrpang ban ai jingbit ia kum kine ki jingpynbna.
Ka jingkwah jong ka Sorkar Meghalaya ban pynlong ia ka Meghalaya Community Participation Bill 2010, ki dei ki jingthmu barieh ban knieh ia ka bor treikam ki sorkar District Council ha ki jaka ba don ki Municipal.
Ha ka jingiohi ka Sorkar Meghalaya ba mynta ka lap imat ba u paidbah jong ka Meghalaya um ju iashim bynta ha ki election paidbah man ki san snem.
Kumta la kyrpad ia ka, “Community Participation Bill 2010", ba u paidbah un iaiuh baroh baroh ban jied nongmihkhmat sha ki dorbar Municipal ne aiu re.
lada u paidbah un iaknieh longmihkhmat sha ki Dorbar dong, dorbar shnong, dorbar Municipal election da ka secret ballot bad direct election phi tip aiu kan jia? Ka jingjia la jia bad la peit matdong kan sdang na u khiew ja bad kan kut ha ka jot ka peit bad ka pait ka pra.
Ngi iohi ba ka pait ka Jaitbynriew man ka election MP, MLA bad MDC lai sien ha ka san snem.
Lada la long ain sa ka Community Participation Act bad Municipal election te san sien ha ka san snem yn long election bad nang pynpait ia ka jaitbynriew barit paid jong ngi da ki election paidbah.
Shisien ba ki nongialeh election ki leit pah bad kular bad phawar development, u paidbah u la lamwir bad ym tip briew shuh.
Ka jingialeh election mynta ka long ka kam iakhalai bad ka kam khaii ba khraw tam.
U Candidate uba jop te u la khur bad uba rem te la man mrad bad kylla duk tasam.
Hynrei kane kam ju long kumta ha ki por barim.
Ha ki por ialeh laitluid ka ri India, kiba bun ki paidbah ka India kim tip kaei kata ka synshar paidbah ne Democracy.
U President ka Indian National Congress u Subhas Chandra Bose, ki ong u la pynbna sha ki paidbah ha ka Poona (Pune) session jong ka India National Congress snem 1938, ba to leit sha Khasi Hills ha Assam kato ka por ba phim tip kaei ka Democracy? Ia u Syiem bad Myntri la jied da ki kur bad mynjur da ka Dorbar Hima.
Ia u Tymmen Shnong ne Rangbah Shnong la jied da ka Dorbar Shnong shi tylli.
Niar yn lap kan don ka jingialeh ne jingiaknieh long rangbah shnong.
Ha kane ka Democracy jong ngi dei tang u trai shnong ba lah ban long rangbah shnong.
Dei tang u trai Raid ne Ilaka ba lah ban long Syiem Raid ne Doloi, bad dei tang u trai hima ba bit ban long Syiem ne nongsynshar.
La pynskhem ia kane da ka Sixth Schedule.
Ha ka Democracy jong ngi, u bar Hima u bar jylla bad u raiot um lah ban long nongmihkhmat ha ka ri jong ngi.
Ka jingthmu ban pynlong election Municipal ne Community Participation Act 2010, kan plie ia ka jingkhang ba ki nongwan buhai shnong bar jylla kim bat ia u lakam long nongsynshar.
Ka Govt Notification ba la pynmih ha ka snem 1973, ka kren shai ba ki jaka kiba hap ha ka Shillong Municipality kin long shabar na ka Khasi Hills, kaba mut ba kim hap shuh ha ka Khasi Hills District Council.
Kane ka mut ba ki dkhar kim donkam shuh ia ka NOC bad ka Trading License na ka KHADC haba ki wan trei kam khaii.
Lada khmih ia ka ain kam lah ban long, ba kumno yn don ki Ward Commissioners bad ki MDC ha kajuh ka por bad ha kajuh ka jaka.
Kan long ka jingpynkhein ia ka ain ne ka Constitution anomaly.
Ha ki District Council ki don ki Town Committies kum ha Nongstoin, Sohiong, Mawkyrwat.
Ka JNNURM ka dei ban iarap tyngka ia ki ruh de, bad balei ka thmu ban iarap tang ia ki jaka Municipal.
Ka sorkar Meghalaya mynta ka thom pynlong election ha Garo Hills kum ha Tura, Williamnagar, Resubelpara bad Baghmara.
Ym slem ka lah ruh ban pynlong ha Shillong bad Jowai.
Lada kan long kumta te, ki MDC ha Shillong kum ha Jaiaw, Mawkhar, Laban, Mawprem, Malki, Laitumkhrah bad ha Jowai kum ha Jowai North bad Jowai South hi lah ban duh noh ia ki shuki MDC jong ki.
Ngi sngewphylla ba k sorkar District Council ne MDC ki shu sngap bad kim ujor pyrshah sha u Governor ia kane ka jingthmu knieh bor synshar ka sorkar Meghalaya na ki District Council.
Ka jingthmu ba kwah ban pynlong election Municipal ha Meghalaya ka long ban ioh tyngka development na ka Jawaharlal Nehru National Urban Renewal Mission ne (JNNURM).
Ki sorbah ka ri India ki ioh iarap tyngka na ki JNNURM bad kumjuh ki sor kiba rit.
Ka shnong kaba bun briew tam ha India pat kum ka Census 2001 ka dei ka Mumbai bad ka don haduh 164.
34 lakh ne 16 million tam u paidbynriew.
Ka Shillong ka don tang 2.
68 lakhs u paid nongshong shnong.
Katkum ki kyndon treikam ka sorkar India, kano kano ka shnong ka bym don 3 lak u nongshong shnong kam lah ban don ki Municipal Board.
Lehse tang ki Town Committees la biang, kaba hap hapoh ka District Council kaba mut hapoh ka Dorbar Shnong.
U Rangbah Morningstar Jait Sumer ha ka jingthoh shaphang ka “Municipal ne Meghalaya" ba la shon ha u Mawphor 26 tarik u October 2010, utei u rangbah haneng u la thoh ba, “Katkum ka jingsngewthuh jong ngi naduh ka shi tarik u June 1994, ym dei ban don Municipal Ophis shuh ha Meghalaya, namar la don ki Article 243 ZF, kaba la khang pyrshah ia ka jingdon ki Municipal Board ha kane ka jylla hadien shi snem naduh ba la pynjari ia ka PART,IXA jong ka Constitution.
Kumta namar ba la pynjari ia kane ka PART IXA naduh ka shi tarik u June 1993 (vide S.
O.
3346 (E) dated shi tarik u June 1993).
Ka jingdon ki Municipal Board ka long be-ain noh.
Kumta ka jingkylli ka mih kaei ka seng ne kynhun trei kam ka ban shimti naduh ka shi tarik u June 1994 ia ka kam ba la bynshet ha ka Municipal Board.
Mynta ka Sorkar Meghalaya ka khih khohreh kwah pynlong election Municipal ban ioh tyngka JNNURM Scheme? Kane kam dei ka MP Area development Scheme, MLA Area development Scheme MDC Scheme kiba lah ban neh junom.
Kane ka JNNURM kan neh tang hynniew snem ei ei naduh kaba sdang ka snem 2005-06 lada ym pynbeit thymmai da kumwei pat.
Shillong 10 Ïaiong: Ka Voice of the People Party (VPP) ka la ngat ha ka show cause notice ha ka tnad Ilekshon, halor ka jingkynnoh ba ki nongkyrshan ki la leit pynthud ia ka jingialang ialap ilekshon ka seng National People Party (NPP).
U Returning Officer  (RO) ka Shillong Parliamentary constituency, ula phah ia ka show cause notice sha u President ka VPP Bah Ardent Millar  Basaiawmoit ban pan jingshai  lane hashuwa ka 12 tarik mynta u bnai Iaiong,ba balei ba ym dei ban leh eiei pyrshah ia u kat kum ki kyndon jong ka Model Code of Conduct (MCC).
Kat kum kane ka show cause notice, u Returning Officer mynta ka sngi  u  la pyntip, ba ula ioh pdiang ia ka jingujor ha ka 9 tarik u Iaiong 2024, ba ki Nong kyrshan ka Voice of The People Party (VPP) kila leit ban hylla iaka slogan bad pynthut ia ka jingialang ialap elekshon jong ka party NPP ba long ha ka 8 tarik Iaiong ha Jaiaw, kaba la pynlong ia ka NPP ban pynsangeh noh shwa ia ka jingialang.
Haba pyntip ba ka Election Commission of India (ECI)kala pyntreikam ia ka Model Code of Conduct (MCC) jong ka elekshon Lok Sabha naduh ka 16 tarik Lber 2024.
U Returning Office ula ong ruh, ba ka ModelCode of Conduct kala buh kyndon ia ki seng sain pyrthei bad ki kyrtong ba ong “Ki seng sain pyrthei bad ki kyrtong ki dei ban pynthikna ba ki nongkyrshan jong ki, kim dei ban pynthut ha lane ban pynthut ia ki jingialang ne ki jingiaid procession jong kiwei pat ki seng sain pyrthei".
“Ki nongtrei ne nongiarap jong kawei ka seng sain pyrthei, kim dei ban pynmih jingkulmar ne pynthut ia ki jingialang ialap ilekshon bala pynlong da kiwei pat ki seng sain pyrthei da kaba buh jingkylli ia ki kyrtong lane ai da ka jingthoh lane sam kot lyngkdop jong ka seng sain pyrthei lajong".
“Ym dei ruh ban pynlong ia ka jingiaid procession da kawei ka seng sain pyrthei ha ki jaka ba long jingialang jong kiwei pat ki seng sain pyrthei.
Ym dei ruh ban weng ia ki poster bala tah da kiwei ki seng sain pyrthei da ki nongtrei jong kawei pat ka seng sain pyrthei".
U Returning Officer ula ong ruh, ba kumta, haba ailad ia phi ban ioh ia ka jingbishar, la bthah ia phi ban jubab ia ka show cause ha lane hashuwa ka 12 tarik u Iaiong, ba balei ba ym dei ban leh eiei pyrshah ia phi (Ardent M Basaiawmoit) hapoh ki kyndon jong ka Model Code of Conduct.
Shillong 10 Ïaiong: U bah Adelbert Nongrum MLA ka North Shillong Konstitwensi na ka party VPP u la ong, ba ngam ngeit ba kan don shisha ka ta ka jingpynkulmar dangshen ha Jaiaw  namar kane kadei ka politik ba kiwei ki ngeit.
Ka VPP hi ka ngeit beit ha ka Clean Politik lane kata ka synsjar khadar kaba khuid, bad ngim ju Pynshlur ne hikai ruh ia ki nongkyrshan ban leh ia ka bym dei, ong u bah Adelbert.
U bah Adelbert u la pynrem ruh halor kane ka jingjia, ba mano ba donkti ban leit pynkulmar ha ka jingialang ka party NPP ha Jaiaw dang ha kine ki khyndiat sngi, bad u la ong ruh, ba kiwei ki party kim dei ban leit pynthud ia kawei pat ka party hakapor ba dang iaid ka jingialap ilekshon.
U la pynshai ruh, ba ha ka politik hi ka ju jia beit ki bapher bapher, hynrei ngim tip la kadon ne em ka jingshisha ba ki kynnoh ia ka seng VPP , namar mynta na kiwei ki seng sain pyrthei kilah ban leit pyrta ha ki jingialang jong kiwei pat ki party kum haka jingialang ka VPP bad ngim lah ban pynshisha ban kynnoh ba kidei na kita ki party.
“Ai ba ka aiñ kan leh ialakajong ka kamram khnang ban lap ia ka jingshisha, hynrei kum u wei na ki nongialam jong ka party VPP ngim ngeit ia kum kine, bad u bah Adelbert u la kyntu ruh ia ki paidbah , ba kane kadei ka ilekshon ngin nym leh shongshit hynrei barabor ngin long kiba shitrhem bad  lada kalong shisha kita ki nongkyrshan jong u Prah u la kyntu ba kim dei ban khluit to long ba jai jai bad ap ia kapor.
Kaba khamkhraw kaba phin pynpaw pyrshah ia kita kina phi pyrshah kan dei haka 19 tarik  bad kine ki ba kynnoh ia ka party VPP kidei  kiba la kutlad kut lynti namar kim don shuh kano kano ban leh, la bynrap u baj Adelbert.
Uwei u bar jylla u la khlad noh hadien ba u la shah bom shah tied ha ki briew kiba kah ia ka durkhmat bad phong da kimask , ha kaba ki la hiar bad thombor kynsan kynsan ia kitei ki jar jylla katha ki dang don hapdeng ka jingtrei ha kawei ka iing ka ba don ha Malai Mawroh Umsohkhlur Block -3.
Kane ka jingjia shah thombor ia kine ki bar jylla haki briew bym lah ba ithuh dur khmat, kat haduh na u wei napdeng kine ki bar jylla u bym pat shem la tip kyrteng u la khlad noh namar ka la jur palat ka jingmynsaw.
Katkum ka jingïathuh u Rangbah Shnong ka Mawroh u Bah HBR Lyngdoh, u la ïathuh, ba kane ka jingjia ka la jia mynta ka step sngi Balang ka 10 tarik u Ïaiong2024, ha ka por kumba 10 baje eiei, ha kaba ki don hynriew ngut ki mistery, lai ngut ki Khasi bad lai ngut ki bym dei ki Khasi, kiba shna ïa katei ka iing thymmai.
La ïathuh ba kitei ki briew kiba don kumba 6 ngut eiei kiba kah ia ka durkhmat, ki la wan ban rung hapoh  ka phyllaw jong katei ka iing kaba dang shna bad bom naphang ïa ki nongtrei bar jylla kiba don lai ngut, ha kaba arngut ki la mynsaw katba uwei pat u la khlad noh ha NEIGRIHMS bad ia kitei kiba la mynsaw la pynkit noh mar mar sha ka jaka ai jingsumar.
Ka Shnong ka la pyntip ia kane ka jingjia ha ki pulit kiba la wan ban tohkit bad leh katkum ki kyndon jong ka aiñ.
Na ka liang ka Shnong lyngba u Bah HBR Lyngdoh ka pynrem jur halor kane ka jingjia, kabym lah ban pdiang hapoh Shnong poh thaw.
Shillong 10 Ïaiong: Ka trok khatsaw taiar kaba kit dohkha na Andra Pradesh  kaba don ia u RegistrationNumber AP 16 TS9689 ha ka step jong ka 10 tarik u iaiong 2024,ka la kylla khongpong ha Surok bah ha Mawblei kaba hiar na ka thaiñ laitkor.
Kane ka jingjia haduh ba ka jingkhlad kiba shong hapoh ka ne ka kali, ki doh ki la pra lyngkhot lyngkhai.
Hapoh kane ka kali ki don 3 ngut kiba shong u nongniah ka kali u khlem mynsaw bad ki pulit ki la rah sha hospital ban leh check up bad ar ngut ki la khlad noh hashen.
Ka jingkylla khongpong kane ka kali ka dei lehse ka jingpynher stet palat u nongniah ia kane ka trok katkum na ki dak ba khoh ka surok kat haduh ba u nongniah um lah shuh ban teh la kam.
ka wei ka met na u ba la khald ka la pra lyngkhot lyngkhai na ka jingban kane la trok Katba ia u wei pat haduh mynta ki pulit SRT ki dang ialeh ban sei ia ki met namar ka la shah ban ha ka trok.
Shillong:Ka Naga Students Union Shillong (NSUS) ka la kynnoh ba u Vice Chancellor ka North Eastern Hill University (NEHU) Prof Prabha Shankar Shukla, ula buhrieh ïa ki jingshisha halor ka jingshah thombor (ragging) ba poi sha u pud ka jingshah pynlaw lyngkhuid jong u samla pule Naga, lyngba ki kam “shukor bad jingbym leh eiei".
Katkum ka jingong ka NSUS, u Vice Chancellor ula thet ïa la ka kti halor kane ka jingjia haba u ong hakhmat ki samla pule Naga ha ka jingïalang hynnin ka sngi, ba um lah leh eiei shuh ïa kane ka kam hadien ba la ujor ejahar bad ki Pulit ka West Garo Hills.
Ka Union ka la ong, ha ka jingshisha kane ka ejahar ba ujor ha ka 14 tarik Risaw kam dei satia kaba ujor da u Vice Chancellor ka NEHU, hynrei da u Director ka NEHU Tura Campus Prof Sujata Gurudev.
Ki la kynnoh ruh ba u Vice Chancellor ula kynran dien ruh wat na ka rai ba la shim ha ka jingïalang ba la ïadonlang bad u Registrar kaba long ha ka 16 tarik Risaw.
Ha kane ka jingïalang la rai ban aiti ïa ka copy jong ka ejahar, ka kaiphod jong ka Fact Finding Committee bad ka shithi ba ka NEHU ka la kut jingmut ban shim ïa ki sienjam ba hap ban shim kat kum ka aiñ Anti-Ragging ka UGC.
Hynrei ka Union ka la ong, u Vice Chancellor ula pynbna pynban ba kine ki kot ki sla ki dei ki “Official bad confidential" kaba mut ba ym lah ban ai.
Ka Union ka la bynrap ba kam don satia ka aiñ kaba ong ba ïa ka ejahar (FIR) dei ban buhrieh lane ym long ban ai ïa ki paidbah lane sha ki bahaïing jong ki lanot.
“Namar ka jingïoh bat ïa kane, u VC ha la ka jong ka jingthok bad kular kai, ka la pynlong ïa ngi ban artatien ïa ka jingshim khia jong u ha kaban pynbeit ïa kane ka kam bad ban pynïoh ïa ka jingbishar ba hok ïa u lanot," ka la ong.
Kane ka pynsuba ruh ba une u VC ula pyrshang ban ai jingïada ïa ki nongleh bymman bad ma u hi dalade u dei uba kyrshan ïa ka ‘ragging’, ong ka NSUS.
Ka NSUS kala pynpaw ruh ïa ka jingpyrshah halor ka jingkren bym suidñiew jong u Vice Chancellor haba kylli halor ka plan jong ka NEHU ban ïarap ïa une u samla ba kylla lanot.
La kynnoh ba u VC ula pynpaw hakhmat ki samla pule Naga ba ki bahaïing bahasem kin hap khmih hi ïa ka jinglong jingman bad ba une u samla un tip hi dalade.
Haba ki samla pule kila pyrshah ïa kane ka jingkynnoh, u VC ula pynpaw ba ka University kan sa buh ïa uwei u doktor MBBS ban leit ïasyllok ïa une u samla.
“Ngi hap ban kdew hangne ba u VC um don jingtip satia ïa kaei ka jingjia hapdeng u psychological counsellor bad u medical doctor.
Namar kata, da ka jingsngewsih, u VC ula pyni hi dalade ba um shym la shimkhia satia ïa kaei kaba la jia bad ula pyrshang pynban ban buhrieh ïa ki jingshisha da ki kam shukor bad jingbym leh eiei," ong ka NSUS.
Ka NSUS kala pynpaw ba lada kane ki bor ka NEHU ki leh bym suidñiew ban pynurlong ïa baroh ki mat jingdawa, ka seng kam don lynti pat lait na ka jingleit hakhmat ka Aiñ bad ka Ïingkashari nalor ban sdang ïalum paidbah.
Nongpoh:Ki nongialam lem bad ki dkhot ka RBYF 20mer Circle, mynhynnin ka sngi ki la iamih paidbah na ka bynta ban maramot ia ka surok ba la sniew eh jong ka surok na Umling bad ka ban leit sha skul St.
Francis Higher Secondary School bad sha kawei ka skul sorkar kaba don hapoh ka shnong Um ling, ba ki khyn nah ki pyndonkam ia katei ka surok ba kin leit sha ki skul.
Ia katei ka kam ban leit maramot ia ka surok sniew, la ialam da u Bah Lan Syngkli, President ka RBYF 20circle, nangta u Bah Peter Syngkli, Vice-President, u samla Seibor Nongmalieh, General Secretary lem bad kiwei, ha kaba ki la sdang ia katei ka kam maramot ia katei ka surok naduh ka por step bad kiba la dep ban maramot haduh ka por janmiet.
Haba iadei bad katei ka jingmaramot ia katei ka surok, kitei ki nongialam ka RBYF 20mer Circle, ki la ong ba katei ka jingleit maramot surok, ka dei hadien ba ki la iohi ba katei ka surok ka la sniew shaba palat bad kaba la wanrah jingeh shaba palat ia ki khynnah skul kiba pyndonkam lyngba katei ka surok.
Ki la ong ruh ba katei ka jingmaramot jong ki ia katei ka surok, ka long ruh kum ka jingpyni paidbah ia ka jingtylli hapdeng ki para dkhot ka seng bad kiba la long kiba kloi, na ka bynta ban iamih paidbah ban maramot ia katei ka surok, khnang ba kan pynsuk ha ka leit ka wan ki riew paidbah bad khamtam eh ia ki khynnah skul, kiba pyndonkam ia katei ka suork haba ki leit sha ki jaka pule.
Nongpoh: Ha ki ar tylli ki jingjia aksiden kiba la jia ha surokbah NH-6 ha Ri Bhoi, kata kawei ka jingjia ka la jia ha Shangbangla bad kawei ka Khongdong Umling, ka la wanrah ia ka jingkhlad noh jong uwei u nongbud jong kawei ka trok.
Kawei na ka jingjia aksiden, ka dei kaba la jia ha ka por 4 baje eiei mynstep, ha kaba kawei ka kali truck container kaba don ia u number ML-05-P-3599, kaba dang kiew na Guwahati ban leit sha Shillong, hynrei haba ka la poi ha kawei ka jaka ha Shangbangla, ka la leit ban tynrah ia u divider jong u surok bah NH-6, kaba la kylla noh ha surok bad halor katei ka jingjia u wei u briew u ba la tip kyrteng kum u Abijit Barbara na Laban, East Khasi Hills u la khlad noh hashen.
Ha kawei pat ka jingjia bad kaba la jia ha ka por 8 shiteng eiei mynstep ha khlaw Umling, kawei ka trok kaba don ia u number AS 25 FZ8376, kaba mih na Shillong ban leit sha Guwahati, ka la leit ban tynrah ia u divider jong ka surok bah bad leit tynrah markhmat pat ia kawei ka kali kaba wan markhmat kaba don ia u number ML-10-C-5589 ha kaba u nongniah jong katei ka kali rit ba la tip kyrteng kum u Arjun Chettri u ba na ka shnong Pahamlapong, Nongpoh u la mynsaw jur bad la pynkit noh marmar sha Nongpoh Civil Hospital bad hadien la pynkynriah noh sha Bethany Hospital ban ioh ia ki jingsumar.
Rome: Ka thei bhabriew jong ka Italy, ka Giorgia Meloni, kaba dei ruh ka myntri rangbahduh jong katei ka Ri, ka don ia ka khubor, kaba sngewsih bad kata ka long, ba ka la ia pyllait noh bad u tnga jongka, uba dei u nongthoh kotkhubor, U Andrea Giambruno.
Ka Meloni, mynta ka sngi, ka ai khublei, ia u tnga jongka, namar ba ka jingieid ba jylliew sat jongki, ha kaba ki la iashong ia sah lang, ha ki shiphew snem ba ladep.
Ka Meloni, ka la thoh ha ka peij jonga, ha Instagram, da kaba ong “Ka jingiadei jongnga bad U Andrea Giambruno, kaba la neh la shiphew snem kynthih, ka kut noh hangne.
Nga da ai khublei sngewnguh, ia u, na bynta kito ki sngi kiba sngew ieid sah ban sah kynmaw, ha kaba ngi iadonlang, ha ki por ba ngi shem jynjar bad ba ula ai ruh ia ka jingai kaba kordor tam, ha ka jingim jongnga, ka khun kynthei, ka Geneva.
"“Ka lynti iaid jongngi, ka la sdang orpait la slem bad mynta, ka la dei ka por, ban sngewthuh noh" ka la ong shuh shuh.
“Ngan iai long kaba skhem jingmut, ia kaei kaba ngi la ialong baroh shi katta, ngan iai iada ia ka jingialong paralok jongngi bad ngan iai iaida, na bynta ka khun kynthei jongngi, kaba da ieid eh, ia la ka kmie bad ia la u jong u kpa ruh.
Ngam don kyntien shuh, da kumwei pat, nalor kane" ong ka Meloni.
U Giambruno, uba dei uwei na kiba ju kren bha, ha ki kotkhubor, ula shah kynthah bha, namar ba u dei uwei na kiba ju kren kynthah bha, ia ki kynthei, haba u kren khubor, ne haba iaid ba ieng ruh kumjuh.
Ka Meloni, ka ong, ba kam kwah ban dang iai iakren ia kane ka mat, ha ki por ki ban sa wan bad kan nym iai kren ruh, halor ka jinglong jingman jongu, ka ban dang jia nangne shakhmat.
Shillong:U myntri ka tnad jngohkai ka jylla, u bah Paul Lyngdoh, u la pyn phai nia ba ka jingpyrshah jong ki katto katne ki kynhun ban pynlong tamasa, ha ka sngi u Blei kam shong nia eiei ruh em.
“Hato kan shongnia ban khang ia ka tamasa, lada ha kajuh ka rukom yn pynshongnia ban khang noh ia ki cinema hall, ia ki restaurant, bad khang noh ia kino kino ki kam sngewbha ba ki paid bah ki leit ha ka sngi u Blei, bad phah ia ki briew ba kin rung sha ing mane?", la buh jingkylli u bah Paul ia kiba pyrshah.
U Myntri u la ong ruh ba kane kam dei ka sien kaba nyngkong ba ka tamasa lane ka jingiaput iatem la pynlong ha ka sngi u Blei, kine kiba mynta lei kidei kiba ka Sorkar ka thew ban ioh myntoi na ki nongjngohkai na shabar.
U la ong ba ka tamasa Cherry Blossom kam dei ka tamasa kaba buh tarik da ka Sorkar, hynrei ka don da ka kynhun kaba ioh ia ka tender bad ka la buh ruh ia ki sngi ban pynlong ia ka tamasa bad ka ticket la dep die.
“Kane ka dei ka tamasa ban kyntiew ia ka kam jngohkai, namar 90 percent dei ki briew kiba na shabar ka Jylla ki ban wan bad kumjuh na ki ri na sha shiliang duriaw, bad ki 10 percent pat na Meghalaya bad kine ruh baroh kim dei ki Khristan", la ong u bah Paul.
U la bynrap biang, ba, ban ong pat ba tang ka sngi u Blei ka dei ka sngi ba khuid ba kyntang kam shongnia hano hano ruh, namar ki don ki Balang Seventh Day, ki lah ban ong balei phi pynlong ha ka sngi Saitjain, bad kumjuh ki Muslim ki lah ban ong balei pynlong ha ka sngi Thohdieng, ki lah ban thaw sngi thymmai, kita ki kynhun ba pyrshah.
U Bah Paul u la ong shuh shuh ba ka ka Sorkar kam shym pynbor iano iano, ban wan sha kane ka tamasa, kaba kham khring ka dei ia ki nongjngohkai na shabar namar kidei kine ki ban wan theh pisa, bad ia kine khlem kylli ki long niam aiu aiu ruh.
Ha kawei ka liang u Bah Paul uba dei u nongaiktien ka Sorkar MDA II, u la ong ba ka Sorkar kan peit ban nym ailad ban mih ki jingiakhih, bad bynrap ba ki briew ki don la ka rukom sngew bad mano mano ki lah ban pyrshah ia kano kano, ha kaba u la kynthoh ruh ba u suba ba ka don ka jingleh politic ia kane ka kam bad ki don ki bor ba pyrshang ban pynhiar ia ka kam jngohkai.
Halor ki jingshah kynthoh kiba la mih, u Myntri u ka ong ba ka Sorkar ka dei kaba la jied hi da ki paidbah, hynrei hadien ba ki la dep jied ki sngew ba ki kham stad ma ki, ki kham sngewthuh ma ki, kham iohi jngai ma ki, lada ki sngew ba ki lah haduh katta, te balei kim ialeh election long minister ma ki bad khang ia ki festival.
wat u Barnabas ruh u tip ia ka sngi khuid bad kyntang ki Khristan kat u paul bad u Silas lei ki tip bha hynrei ki shu pynthameO!!! Ka khlein te la man, to ta ngin sa jop nh nh sa nhi next phi bah poul shong nh ha kndong mo.
Shillong:U General Secretary ka All India Congress Committee (AICC) ba khmih ïa ka Meghalaya, u Manish Chatrath, ha ka sngi Palei ula kam ba bun bah ki Nongïalam hapoh ka Ri, kiba la phet na ka seng Congress, kila kwah ban wanphai pat sha ka party.
“Kam dei tang kaba jia ha Karnataka hynrei ka dei ha baroh kawei ka Ri.
Ki Nongïalam hapoh ka Ri, kiba la ieh ïa ngi, kim shym la sngewtynnad satia ha kiwei ki party bad kila kwah wanphai pat.
Katto katne ngut ki dei kiba nga ithuh bha.
Kila phone ïa nga bad lehse kila phone ïa kiwei ki nongïalam ruh, haba ki briew ki ïohi ba phi la sdang ban jop biang, kin kwah ban wan phai biang," ong u Chatrath haba ïakren bad ki nongthoh khubor.
Haba kylli halor u Myntri Rangbah barim ka Jylla Dr Mukul Sangma bad kiwei ki Nongïalam na Meghalaya kiba la phet na ka Congress, u Chatrath ula ong, “Haba phai hi sha ka Jylla, u President ka MPCC u dei uba biang eh ban jubab ïa kane ka jingkylli".
“Kin don beit kiba la ïakren.
Ngam kwah jer kyrteng ïano ïano ruh hynrei haba ki jingtyrwa ki wan sha u President ka PCC, u ban sa phah sha ka AICC, ka party kan sa shim ïa ka rai," ula bynrap.
Shillong:Ki pulit ka tnad Excise ryngkat bad ka HNYF Nongthymmai Unit, ki la khynra bad ban kem ia ki kyiad bad jingdih buaid na ka thain Happy Valley ha ka janmiet jong ka 19 tarik Risaw 2023.
Ha kane ka jing khynra kynsan, la pynkyndit ia ki men dih kiba dang muja ka jingiadih sngewbha ha ki dukan beain.
Ha kane ka jingleit khynra, ki la ioh ban kurup ia ki kyiad beain na ki dukan jong ki bar jylla kiba la die sha ki briew bad na ki dukan jongki, la lap ruh ba ki dang don ki katto katne ngut ki briew kiba dang sngewbha ha ka jingiadih sngewbha bad ki kyndit hadien ba la rung kynsan ki briew ka Excise.
Na ka liang ki pulit ka tnad excise ki la pyntip ba ha ka jingkynra ki la ioh ban kem ia saw ngut ki briew kiba donkti ha kane ka kam bad ki la ioh ban kurup ia ki kyiad saw kumba 7 litre, ki beer kiba 650 ml kawei la ioh kurup 23 litre, ki beer can la ioh kurup kumba 13 can kumba 7 liter shiteng bad ia kine ki jingdih ba la ioh kurup yn sa aiti ha ka iingbishar bad ia kine ki sawngut yn shah khot hajir ha iingbishar.
Na ka liang ki nongialam ka HNYF ki la iathuh ba ki bun ki dukan ha kane ka jaka kiba ju die beain ia ki jingdih buaid hynrei mar ia sdang ki jingkhynra ki bun kiba khang noh bad na ka liang ka seng kan sa iaid shakhmat ban kem ia kine ki bar jylla.
Shillong:Ka iing, kaba la pluh kynsan ha ka step jong ka 14 tarik u risaw 2023 ha Thana road khyndai lad Shil long, ka la ingkhong lut baroh namar ka jingjur palat ka jingpluh.
Haba leit ban buddien ia kane ka khubor mynta ka sngi, ka 19 tarik u risaw 2023, la iohi ba kane ka jingtei, ba dei trai u Singhania ka la kyllon, hynrei ka shu neh satah ha syndah jong kawei pat ka jing tei, kaba don mar syndah.
Lah ban kdew ba ka jingnoh jong kane ka iing, ba pluh ha kawei pat ka iing, ka lah ban long ka jingma ka ba khraw ia ki paidbah ki ba iaid ba ieng na kane ka lynti.
Kum ban shu pynkynmaw ba kane ka jingpluh ka la sdang naduh ka por 1 baje nohphai sngi bad la ioh pat ban pynlip haduh ka por 7 baje mynmiet na ka daw ka jingjur palat ka jingpluh.
Ha kane ka jingpluh, la ioh jingtip ruh ba la don u wei u ba la iap u ba dei peit ia kane ka building.
Lah ban ong ruh ba kane ka jingpluh ka lah ban dei ka sien ka ba nyngkong ha nongbah shillong ban iohi ia ka jingpluh ka ba shyrkhei haduh ba ki pulit pynlip ding kim lah shuh ban pynlip tad haduh ban da wan iarap na ka liang ki shipai Airforce, bad ki shipai ryngkew.
Shillong:Ka shnong Nongkasen ha Eastern West Khasi Hills ka dei kawei ka shnong kaba jur bha ka jingpynmih ia u jhur Piskot.
Ha kane ka shnong, man kawei pa kawei ka thliew ïing ka don ka rynsan pynpur piskot bad ka rep ia une u mar rep.
Kane ka shnong kaba don ha surokbah Shillong-Nongstoin-Tura ka long kaba itynnad bha kaba don ha kjat jong u lum Mawthadraishan namar ba ki don ki lum kiba ker sawdong.
Kat haduh myn ta, ka shnong ka don kumba 300 tnum eiei bad ha ka shi sngi, kumba 15 trok rit ne pik up la pynmih ia u piskot bad don bun ki longïing kiba ioh ban kyrshan ia ki jing donkam jongki na ka jingrep ia une u mar rep bad ia une u mar rep, la shalan shabar jylla kum sha Assam wat shaduh West Bengal.
U nongthoh khubor u la ioh ban iakren bad uwei na ki nongrep piskot u bah Dlingshong Marwein uba la iathuh ba ki longïing ha kane ka shnong kila kamai ia une u mar rep hynrei na ka liang ka sorkar kam shym la phaikhmat bad ka shu ai jingiarap thohmut thohmat.
Ka jingdonkam ba kongsan ka long ban shna ia ka rynsan namar ba ka donkam shibun ka jinglut naba hap ban shna da ki siej bad hap ban shna thymmai man ka por hadien ba kila pyut.
Kawei ka jingeh ka long ka jingtad dor palat une u mar rep bad don ka por ba u kham bit, ki nongrep ruh ki phuhmut phuhmat.
“Ngi thung ia u piskot ha u bnai Rymphang bad ha u Jylliew la ioh ban kheit haduh u bnai Nohprah lada duna ka jinghap u thah", la ong u bah Dlingshon.
Jin lada ka sorkar ka lah ban ai jingiarap da ki sainar kan kham iarap shibun na ka jinglut ksan namar ba kin neh slem, bad kane kan pynioh nong ia ki nongrep.
“Kawei ka jingsngew shitom ka dei namar ka jingtad ka dor namar ba kam mih shuh bad ka jinglut ban shna ia ka rynsan ban pynpur ia u piskot", la ong u bah Dlingshon.
U la bynrap, “Mynshwa ngi ia rep bun jait hynrei mynta ngi la kham iaphai khmat sha u piskot bad u dei u number wei ha ka shnong ia une u mar rep".
Tel Aviv:Ka bor jong ka bam bang, ka lah ban pynjem mynsiem, wat ia u snar ehrang, uba bat ia u bom ha ka kti jongu bad ba ula mut ban pynbthei ha ka thei iew ha ka shnong, ba shathie jong ka Israel.
Katei ka dei ka jingjia, ia ka Rachel Edri, kaba la don 65 sem ka rta, kaba la lait na ka jingiap, ha ka 7tarik Risaw 2023, ka sngi jong ka jingleit hiar thma ki ehrang sha ki shnong bapher jong ka Israel bad ka Rachel, ka la shah kerkut ha ki ehrang, haduh 20 kynthih, ha ka iing sah jongka.
Ki lad khubor, ki iathuh ba ka Rachel Edri, ka la pynbieit ia kitei ki ehrang, da kaba ka tyrwa, ia ki, da ki jingbam kiba bang bad khamtam, ba ki la thngan, ha ka jingiaid lynti jongki, shwa ba kin rung ha iing jongka.
La iathuh ba ha ka step jong ka 7tarik Risaw, ka Rachel bad u tnga jongka, U David, ki la shah kerkut ha ki ehrang Hamas bad mar ia rung, kitei ki ehrang, ki iathuh, ba kim don jingthmu ban pynshitom ia ki, tangba ki dei pat ban iap, ha katei hi ka sngi.
Ka Rachel, ka iathuh, ba kitei ki ehrang, kiba don 5ngut, ki i bitar briew bha bad kumta, ka kylli ia ki “La ki la thngan ne em bad mar kumta, ka leit shet, da u kophi uba bang bad ki jingbam ba kin ioh tah sha".
Ynda ki la dep dih sha, ka kylli biang, la ki kwah bam eiei shuh, la iathuh u David, ha ka jingiakren bad ka Channel 12.
Ka Rachel, nangta, ka sop spain ruh, ia ka kti kaba mynsaw jong uwei na kitei ki ehrang bad ka da pyrshang ban kren sngewlem, ba un kham thanda ka jingbitar briew jongu bad nangta, ka iathuh khana ruh bad kitei kiwei pat, ba kin kham jem mynsiem.
“Nga pynjem mynsiem ia ki, namar ba nga, ban thied ia ka por, tad haduh, ba ki shipai, kin wan ban pyllait im" ong ka Rachel.
Ynda, haba ka por, ka la biang bad ki shipai, ki la pynkhreh, ban rung ha iing, ka dei ha katei ka por, ba U David, u pyni bor syndon ia kitei ki ehrang, ha kaba u leit ban kynrup ia ka tnga jongu bad iada na ka jingbthei bom bad ka dei ha katei ka por, ba ula lah ban pyllait im, ia ka tnga, kaba ula iashong ia sah lang, la 40 snem kynthih.
Shillong:U President ka Meghalaya Pradesh Congress Committee (MPCC) u Bah Vincent H Pala ha ka sngi Palei, ula ong ba ka Congress kam don jingthut satia ban ïatreilang bad kino kino ki seng saiñ pyrthei, kynthup ka NPP, lait noh na ka party Bharatiya Janata Party (BJP).
U Bah Pala ula kynthoh ïa kane halor ka jingkylli ïa ka rai jong ka Congress ban kyrshan ïa ka Executive Committee (EC) ha Khasi Hills Autonomous District Council (KHADC) ba ïalam da ka National People’s Party (NPP) watla ka jingkynnoh ba ka NPP ka dei ka team-B jong ka BJP.
Ka NPP ka la pynkhyllem ïa ka Executive Committee ba ïalam da ka UDP ha KHADC da ka jingkyrshan jong ka Congress.
“Ki seng saiñ pyrthei kin ym peit tang ïa kawei ka liang hynrei kin peit ïa ki liang bapher bapher bad ka jingïatreilang jong ngi ha District Council ka dei namar ka jingïashrut hapdeng jong ki paralok ka MDA-NPP/UDP," ula ong.
“Kawei ruh ba ngi pyrkhat ba lada don ka jingpynkylla ïa ka Sixth Schedule bad haba ka NPP ka kyrpad ïa ki nongïalam jong ngi, kumta ngi la pyrkhat balei ba ngin ieh ïa ka Jaitbynriew.
Ngi dei ban ïoh ïa ka hok ban ai jingmut lem haba ïadei bad ka jingpynkylla ïa ka Sixth Schedule kaba la don haduh 6 tylli ki jingtyrwa ban pynkylla," ula bynrap.
U Bah Pala ula ong ba haba buh ha ka jingmut jingpyrkhat bad ki District Council ki dei kiba ïada ïa ka riti ka dustur, ka jinglong tynrai ki paid riewlum bad ka khyndew ka shyiap bad ba ki ishu ha ki ADC ki ïapher bad ki ishu ha ka Sorkar Jylla, kumta ngi la ïohi ba kam don jingeh satia ban ïatreilang bad ka NPP lait noh ka BJP.
U Bah Pala ula pyntip ruh ba ka rai ban kyrshan ïa ka EC ka NPP ha KHADC ka dei ruh kaba la leh hadien ka jingïasyllok bad ki nongïalam na Delhi.
Nalor kane, une u MP na Shillong ula pyntip ba ka Bill ban pynkylla ïa ka Sixth Schedule ka dei kaba la wanrah hapoh ka Ïingdorbar Rajya Sabha naduh u snem 2019.
U Bah Pala ula ong ba ha ka jingsngewthuh jong u, ka BJP ka thrang bha ban pynkylla thymmai ïa ka Sixth Schedule ka ban treikam ha ki 11 tylli ki ADC kiba don hapoh ka thaiñ Shatei Lam Mihngi kynthup ha Meghalaya.
Shillong:Ka lympung Syed Mushtaq Ali Trophy T20 match kaba la ialeh hynnin ka sngi hapdeng ka Meghalaya bad ka Mizoram, ka kynhun ka jylla kaba la jan ioh ia ka jingjop, ka la duh ha ka jing iakhun da tang 20 run hadien ba ka Meghalaya ka la jied ban ap bad kawang bol shwa bad ha katei ka kylla step ka Mizoram ka la tied 163/6 ha ki 20 over ia kaba ka Meghalaya ka la lah ban jubab tang 143/7.
Ha ka kylla step ka Mizoram ka la pyndon kam bha ia u Agni Chopra uba la lah ban kamai 94 run na ki 48 bol, hynrei une u nongtied u la shah weng noh ha ka bol jong u Akash Kumar Chou dhary da 1/21.
Nalor jong u u Rajesh Bishnoi u la ioh ban shim wicket da 2/32, Lerry G Sangma 1/22 bad u Chengkam Sangma da 1/27.
Ha ka kylla miet u Lerry u la lah biang ban tied bol bha da ka jingkamai 36 run kaba kynthup ia ar tylli ki 4 bad ar tylli ki 6.
U Lerry Sangma u la ianeh paralok bad u Junjun Sangma uba la tied 21 run na ki 20 bol kaba kynthup ia lai tylli ki 4.
Ka jingiakhun kaba bud jong ka Meghalaya kan long lashai ka sngi pyrshah ia ka Chhattisgarh.
Ha kawei pat ka lympung jong ka BCCI’s Senior Women’s T20 Trophy ba la ialeh ha Vado dara, ka Megahalaya kaba mih madan nyngkong ha kane ka lympung ka la shah rem noh ha ka Pondichery da 77 run.
Ka Pondicherry kaba la hap ban tied shwa ka la lah ban kamai 150/4 ha ki 20 over, katba ka Meghalaya ka lah ban jubab tang 73/9.
Ka Debasmita Dutta ka la lah ban shim wicket da 3/33 ha ki 4 over, kaba kynthup ia ka nongtied kaba hakhmat jong ka Pondicherry ka E.
Kavisha 74 run, katba ka Rebeldalis Syiemlieh ka ioh 1/15 ha ki 4 overHa ka jingbeh thong kiba la tied bun na ka Meghalaya ki dei ka Monica Lyngdoh Phawa bad ka Suriti Kumari Ray da mar 14 run.
Ka jingialeh ba mynta ka sngi, ka long ka Meghalaya kan iakynduh sa bad ka Karnataka.
Shillong:Ka lyer Ilekshon MP Lok Sabha 2024 ka la sdang beh mynta hapoh ka Jylla, kaba lah ruh ban sakhi ïa ki jingïabujli uniform jong ki nongïalam saiñ pyrthei.
Ka khubor ham saïa, ka la mih mynta ba u Vice President (VP) ka All India Trinamool Congress (AITC) bad MLA barim ka Umroi Bah George B Lyngdoh, ula don jingthmu ban leit ïasoh noh sha ka National People’s Party (NPP) kaba synshar mynta ïa ka Jylla, ha kine ki khyndiat sngi ban wan.
Ym tang u Bah George, kila don ruh ki kyrtong ba thmu mih aireng ha kane ka ilekshon ka ban sa long hadien 6-7 bnai, kiba la ïakren mynta bad ki seng saiñ pyrthei bapher bapher, ban pan ticket bad ban leit ïasoh.
Ka khubor ka ïathuh ba une u MLA barim ka Umroi u lah ban ïoh ïa ka ticket jong ka NPP ban aireng na Shillong Parliamentary seat ha ka ilekshon Lok Sabha 2024 ban ïakhun pyrshah ïa u MP ba mynta bad President ka MPCC u Bah Vincent H Pala.
Wat la ka AITC bad ka NPP, kim pat pynpaw satia ïa u kyrtong ba kin sei ha kane ka ilekshon hynrei ka khubor ba ïajan bad ka NPP ka pyntip ba ki Nongïalam ka NPP kila ïakren na ka por sha ka por bad une u MLA barim ka Umroi.
Ka khubor ka ïathuh ruh ba u Bah George u lah ban pynbna shen ïa ka jingiehnohkam na ka AITC ka ban plie lynti ïa ka jingleit ïasoh sha ka NPP.
Namar ka khubor hamsaïa ka la pur, ka AITC haba ïohi ïa ka dak ka jingma, kala aiksai ruh ba u Bah George Lyngdoh u dei uba biang eh ban ïakhun ïa ka ilekshon Lok Sabha ban wan.
U President ka AITC Meghalaya bad MLA ka Nongthymmai Bah Charles Pyngrope, u la pynpaw ïa ka jingai jingkyrshan ïa u Vice President ka party u Bah George B Lyngdoh kum u kyrtong ban ïakhun na Shillong Lok Sabha seat.
Lada kane ka khubor hamsaïa ka dei kaba shisha, ka NPP mynta kan don hapdeng ka jingeh ban jied ïa u kyrtong hapdeng ki arngut ki MLA barim kata hapdeng u Bah Himalaya M Shangpliang uba la wan pynïasoh shen bad u Bah George B Lyngdoh.
Ka MP na Tura ka Agatha Sangma kan mih aireng biang ban pynneh ïa ka jinglong Nongmihkhmat sha Lok Sabha na Tura Constituency ha kane ka ilekshon ban wan.
Shillong:U samla na Ri-lum Garo ula ïoh rah ïa ka nam kum u lahduh ha ka ïakob ñiah kali SUV jong ka 9th Horesepower ChallenUge 2023.
Une u samla u kyrteng u Rucir Marak, uba dei u Khun ka Myntri barim ka Jylla bad nong ïalam ka Congress ka Deborah Marak.
Kane ka jingïakob ñiah kali ka dei kaba la pynlong ha ka 13 bad 14 tarik Risaw ha ma dan Agri Expo ha Dimapur.
Kane ka lympung ka dei kaba pynïaid da ka Nagaland Adventure Club (NAC) ha ka jingïatreilang bad ka NEXA Jimny.
Shillong: Ki Kynhun Sengbhalang bapher bapher mynta ka sngi, ki la ieng tylli mynta bad ka Saindur Tipkur Tipkha Ehrngiew Hynniewtrep (STIEH), ban pyrshah jur ia ka jingpynlong ka Sorkar Jylla ia ka Shillong Cherry Blossom ha ka Sngi U Blei.
Kine ki kynhun Sengbhalang, ki la thaw ruh ia ka Joint Action Committee (JAC), ban pynbor ia ka Sorkar ba kan pynkynriah noh ia ka sngi kut jong kane ka tamasa kaba hap ha ka sngi U Blei.
Kine ki Sengbhalang ki kynthup ia ka Hynniewtrep Youth Council (HYC), Meghalaya People United Front (MPUF), Ri-bhoi Youth Organization (RBYO), United Hynniewtrep Movement (UHM), Saindur Tipkur Tipkha Ehrngiew Hynniewtrep (STIEH) bad ka Meghalaya People’s Social Organization (MPSO).
Kane ka kynhun ka la dawa ia u Myntri ka tnad jngohkai, u Bah Paul Lyngdoh, ba un pynkynriah noh ia ka sngi pynkut jong kane ka tamasa.
Shuwa kane, ka JAC ka la pyrshang ban leit iakynduh ia u Myntri ka Tnad jngohkai, hynrei la kynnoh ba u Myntri, ula kyntait ban aipor ia ki, ha ka ban iakynduh.
Haba kren sha ki lad pathai khubor, u President ka RBYO bah B.
G Lapang, ula iathuh ba na ka liang ka JAC kan nym shong thait ban ialeh katba lah ban pynthikna ba ka sorkar kan ym lah ban pynlong ia ka Cherry Blossom Festival ha ka sngi U Blei.
U bah Lapang, ula ong ba ki paidbah kim pyrshah ia ka tamasa, hynrei kim sngew iahap ban pynlong ha ka sngi U Blei kaba dei ka sngi kyrpang ia ki paidbah ka thain, khamtam ki riewngeit Kristan.
Ula kynnoh ruh ba ka sorkar ka khlem kynjoh ktien ia ki bor shnong, ha shuwa ban pynlong iaka tamasa Cherry Blossom Festival ha ka sngi U Blei ha Madan Kurkalang Ri-bhoi district.
Shillong:Hynnin ka sngi ka kynhun ka jylla kaba la iakhun pyrshah ia ka kyn hun na Delhi ha ka lympung Vinoo Mankad Trophy ba la ialeh ha Vijayawada ka la shah rem noh da hynniew wicket hadien ba ka la jop ia ka toss bad jied ban tied shwa bad ka mai tang 76 run da kaba liem lut baroh ki nongtied ha ki 33.
4 over.
Ka jing hap stet ki nongtied ka Me ghalaya ka la long hadien ba ka la kot ka jingkamai na ka 39/2 sha ka 76 run.
Uba la tied bun u dei u Lensbirth N Marak da 17 run bud sa u Kshitij Singhania da 11 run uba la mih naduh ka pali kaba lai na ka kynhun.
Tang mar ia sdang ka kylla miet, ka Megha laya ka la sdang ialehkai bha da ka jingioh pynhap shwa uwei u wicket ha ka bol kaba nyngkong ba ka pyn khyllem da u Shavian Bla h ha ka jingioh kem ia ka bol da u Da-u-la-biang Shangpliang.
Ha ka over kaba bud pat u Bilgrak G Sangma u la ioh ban weng sa ia uwei u nongtied uba hakhmat da ka jingioh kem ia ka bol da u Shu bham Rasaily bad ha kane ka kynti ka jingkamai jong ka Delhi ka dang long shwa tang 7/2.
Hadien ka ne, u Cap tain jong ka Del hi um shym la ailad shuh ia ki nongkawang bol ka Meghalaya bad thom ia katei ka thong tang hapoh ka 7.
2 over.
Ha ka jing lehkai u Shavian u la ioh ban shim biang sa ia uwei u nongtied ka Delhi bad ha kaba kut ka jinglehkai u la ioh ia ka poin da 2/49 na ki 4 over, katba u Bilgrak u ioh 1/25 na ki 3 over.
Ka jingiakhun kaba khatduh jong ka Meghalaya ha kane ka lympung kan long lashai ka sngi pyrshah ia ka Maharashtra.
Ha kawei pat ka lympung jong ka Syed Mush taq Ali Trophy T20 tournament, ka kynhun ka jylla kan iakhun pyrshah ia ka Mizoram ka ban ialeh my nta ka sngi ha Jaipur, katba ha ka Senior Women’s T20 Trophy, ka kyn hun na ka jylla kan ioh ban sda ng nyngkong ia ka jing iakhun jong ka pyrshah ia ka Pondicherry ka ban ialeh ha Vododara mynta ka sngi.
Shillong: Ka United Hynniewtrep Movement ha ka 05 tarik Nailur, 2020 ka lah ioh ban pynskhem ia ka Shillong City ba pura hadien ba lah ioh ia ki dkhot ba pura jong ka.
Ia  kane ka jingpynskhem la pynlong ha Laitumkhrah hapoh ka Rani B & B ha ka jingiadonlang ki dkhot ka C.
E.
C.
kata naduh U President Rangbah ka Seng u Bah Charlie J Rani, U General Secretary Bah Teibor Shadap, Organising Secretary Bah Justine Kahit ha ryngkat ka jingiadonlang u samla rangbah U Bah Daniel Kharshandi u ba long ruh kum u Nongaibuit(Adviser) ia ka Shillong City.
La ioh ruh ia ki jingkren naduh U President Rangbah ka Seng bad ki para dkhot ka C.
E.
C.
, kumjuh ruh ki tien sneng tien khraw na u Bah Daniel Kharshandi.
U President ka Seng u la kyntu ia ki dkhot ka Shillong City ba kin long kibajanai ha ka rukom treikam ka jong ki, bad ba kim dei ban ia pein ia ka jaitbynriew bad ka tyngka pliah, u lah ong ruh ba kin iai kyrshan ryngkat ryngkat bad ka C.
E.
C.
ha ka jingdawa ka seng ia ka jing registar ei ia ki jaka puta kiba hap hapoh u pud u sam jong ki khappud ka jylla na ka sorkar jylla, ha ka juh ka por u la ong ruh ba ki dei ban long kiba peitngor ia ka jingrung jingmih ki bar jylla ban long ruh ki ban pynshlur ia ki para doh para snam ban seng kam seng jam lade lane ban ym lehrain ban trei iakano kano ka kam kumba ka seng hi ka don ia ki jingthmu lyngba ka Riti pyniaidkam ka Seng (Constitution).
Kyntang ia wei ka Seng lyngba u kyrwoh ka ieng skhem halor ka nongrim ban iai pynbor ia ka sorkar jylla ban ai noh ia ka jing registar ei ia ki jaka puta hapoh u pud u sam jong ki khappud jong ka jylla hi baroh kawei.
Ia ki dkhot ba pura ka Shillong City la ioh ban pyn bam smai da U PresidentRangbah ka Seng U Bah Charlie J Rani, bad ba ki nongkitkam ki long Adviser – Bah Daniel KharshandiPresident – Bah Bornstarfield MarbaniangVice- President – Bah Hubert BadwarGeneral Secretary – Bah Neil Andy KatraiOrganisng Secretary – Bah Samkupar Lyngdoh TronPublicity Secretary – Bah Melbin JapangEducation Secretary – Bah Maxilan NongremEnvironment Secretary – Bah Dikes WarjriSports Secretary – Bah Debatstar Lyngdoh NongumBad kiwei de ki dkhot (Executive Members), ong ka  kyrwoh lyngba u Publicity Secretary C.
E.
C.
Bah Emdor Buam.
New Delhi: Ka Kangana Ranaut, ka dei mynta ka aktres kaba don da ki nong pahara ba bun syrtap jong ka sorkar bad ka la ioh ia ka kyrdan Y-Plus.
Ka Ranaut, kaba don 33 snem ka rta, ka ioh ia uwei u personal security officer bad sa 11 ngut ki pulit, ki ban bud ia ka  bad kin don ruh ki commando, ki ban synran haba ka iaid ka ieng bad ki nong pahara jongka, ia mynta kin long kum U Chief Justice of India bad jong u myntri kam ain ka sorkar India, U Ravi Shankar Prasad.
Ka Ranaut, ka ioh ia katei ka jing pahara, hadien ba ka la kren pyrshah ia ka sorkar Maharashtra, ha kaba ka kynnoh ba ka Mumbai, ka long thik, kum ka  Pakistan Occupied Kashmir (PoK).
Ka Ranaut, ka la kynnoh ha ki khyndiat sngi ba ladep, ba ki don kiba ju kyrni bha ha ki kam dih droks, hapdeng ki nong ak phlim bad ka Ranaut, ka kren ia katei, halor ka jing iap jong U  Sushant Singh Rajput.
Ka Ranaut, ka kren pyrshah jur ia kane ka sorkar jong ka Shiv Sena ha Maharashtra, ha kaba ka ong ba ka sngew syier jur, ia la ka jong ka jingim, ban shong ban sah ha Mumbai.
Katei ka jingkren jongka, ka la pynlong ia ki nongialam jong ka  Shiv Sena bad ka NCP, ba kin ong, ba kam dei satia ban leit sha Mumbai.
Ki seng kynthei jong ka Sena, ki la byrthen ban thab ia katei ka aktress ha ka kad liengsuin ha ka por ba ka hiar ha Mumbai.
Ha ka jingthoh jongka, ka la thoh pyrshah ruh ia u nongialam ka Shiv Sena, U Sanjay Raut, da kaba ka ong “Sanjay ji phim dei satia u nong Maharashtra.
Ki briew jongphi, ki ong ban pyniap ia nga.
Ngin ia kynduh ha ka 9tarik Nailur.
Jai Hind Jai Maharashtra.
"Ka Kangana, ka ai khublei mynta ka sngi, ia U Amit Shah, myntri kam poh iing ka sorkar India, haba ka la ioh ia katei ka jing iada.
Ka Ranaut, ka don mynta ha ka jylla jongka ha Himachal Pradesh bad kan dei ka aktress ba nyngkong, ka ban ioh jing iada na ki pulit ka sorkar India.
Haduh mynta, ym lah satia ban tip, la ka Ranaut, kan siew hi ia ka jinglut ia kitei ki nong pahara, lane kan siew ka sorkar India.
Shillong: U Dr.
Aman War, DHS(MI) u la iathuh ba na ki 29 ngut kiba ioh ia u khñiang jingpang COVID-19 ha ka jylla, ha East Khasi Hills ki don 5 ngut bad na kine, 2 ngut kidei ki high risk contact, iwei I dei I health worker, 1 idei na NEIGRIHMS hospital bad iwei I dei I SARI case.
Ha Ri Bhoi ki don 3 ngut ha kaba 2 ngut kidei ba wanphai na shabar bad 1 idei I high risk, ha East Garo Hills 1 idei ba leh ia ka random sampling ha Rongjeng Bazar, ha North Garo Hills 1 I idei iba leh ia ka random sampling ha Damas Bazar, ha South Garo Hills, 1 idei iba leh ia ka random sampling ha Chokpot, ha East Jaintia Hills ki don arngut ha kaba 1 idei iba wanphai na shabar bad iwei idei ba leh ia ka random sampling ha Khliehriat, ha West Khasi Hills 1 idei iba wanphai na shabar, ha West Garo Hills ki don 12 ngut bad baroh kidei ki high risk bad ha West Jaintia Hills ki don 3 ngut bad na kine 1 idei I SARI case, 1 idei ba wanphai na shabar bad iwei I dei I draibar trok.
U ba khlad noh mynta ka sngi u dei uba la tip kyrteng kum u Frazier N Sangma 71 snem ka rta uba sah ha Golflink.
La lap ba u don ia u khñiang jingpang coronavirus ha ka por ba leh ia ka test ha Polo bad la rah noh ia u sha Civil Hospital ha ka 1 tarik Nailur.
Ha ka jingleh test la shem ba u shitom na ka jingring mynsiem bad u la shem jynjar ha ka ban pynhiar mynsiem bad hapdeng ki lad jingsumar ba biang u la khladnoh hynne ka step ha ka por 8:00 mynstep.
La iathuh ba une uba khlad u dei u Additional SP jong ka Bomb Squad and Special Branch jong ka Megjalaya Police ha ki snem ba u dang bat ia kane ka kam.
U la shongthait noh ha u snem ba ladep.
Shillong: U Director of Health Services jong ka jylla, u Dr.
Aman War, u la iathuh ba kiba ioh thymmai ia u khñiang jingpang coronavirus ha ka jylla ki la don haduh 29 ngut, bad haduh mynta kiba don ia une u khñiang jingpang ki la don 1,457 ngut.
Ha East Khasi Hills District ki don 5 ngut kiba ioh thymmai ia une u khñiang jingpang bad baroh kidei ki riewpaidbah, ha Ri Bhoi District ki don 3 ngut, ha North Garo Hills I don tang iwei, ha South Garo Hills I don tang iwei, ha East Jaintia Hills ki don arngut, ha West Lhasi Hills don tang iwei, ha East Garo Hills ki don 12 ngut bad ha West Jaintia Hills ki don 3 ngut.
La iathuh ba na kine ki 1,457 ngut, ha East Khasi Hills ki don 948 ngut kiba kynthup 181 ki armed forces bad 767 ngut ki riewpaidbah, ha West Khasi Hills District ki don 30 ngut, ha South West Khasi Hills I don tang 1, ha Ri Bhoi district ki don 119 ngut kiba kynthup 29 ki armed forces bad 90 ki riewpaidbah, ha West Jaintia Hills district ki don 12 ngut, ha East Jaintia Hills district ki don 30 ngut, ha West Garo Hills district ki don 186 ngut kiba kynthup 104 ki armed forces bad 82 ki riewpaidbah, ha South West Garo Hills district ki don 4 ngut, ha South Garo hills ki don 16 ngut kiba dei baroh ki riewpaidbah, ha East Garo Hills district ki don 98 ngut bad ha North Garo Hills district ki don 13 ngut.
Kiba la jem na u khñiang jingpang coronavirus mynta ka sngi ki la don 4 ngut.
Na kine ki 4 ngut, iwei i dei na East Khasi Hills, iwei i dei na Ri-Bhoi bad 2 ngut na West Khasi Hills.
Shillong: Na ka liang jong ka Regional Democratic Alliance kaba kynthup ia ka  HSPDP bad ka UDP, ki pyrshah ia ka jingwan poi jong ki Rel kit briew ki ban wan shaduh ka nongbah Shillong, hynrei  ka RDA ka kyrshan lada ka Rel kit mar kan wan tang ha Khanapara.
Haba ia kren bad ki lad pathai khubor u bah  Jemino Mawthoh, General secretary jong ka party United Democratic Party u la ong ba ha ka 24 tarik u Nailar ki la wan ban ia kynduh ia u Myntri rangbah ka jylla u Conrad K Sangma ban pynpaw ia ka jingpyrshah ia ka jingwan jong ka lynti rel sha kane ka jylla.
U la ong ba ka ne ka jingpyrshah ia ki Rel Kit briew ka long namar ba na ka liang ka sorkar jylla kam pat lah ban pynbiang ia ki tiar ki tar ban khang lad ia ka jingwan rung kyrthep jong ki briew ki ba na bar ka jylla.
U la ong ruh ba ha ka ba iadei bad ka rel kit mar na ka liang jong ka RDA kin pdiang ia ka Rel kit mar lada ka wan tang ha Khanapara,hynrei kin pyrshah lada ka wan shaduh ka nongbah Shillong.
U bah Jemino u la ong “Ka Rel kit tiar kum ka party ka pdiang ba kan long tang ha Khanapara , lada ka Rel kit tiar kan don hapoh ka jylla kan iarap ha ka khaii pateng bad na ka jingshah pyndik ha ki briew jong ka jylla Assam, hynrei ka RDA ka pyrshah lada wan rah ia ka Rel kit tiar haduh Shillong kumba la dawa da ka party BJP, ka jingpyrshah ka long namar ka jingbym biang ka jaka, ka jingbun briew bad kam long ruh ban poi ha Shillong.
".
Shillong: Ka seng All Jaintia Poultry Trader Association, ka long kawei na ki seng jong ki nong die syiar lane khaii syiar napoh rilum jaintia kaba la dep ithuh da ka sorkar, ka la pynlong ia ka jingialang ba kyrkieh ha kine ki taiew bala dep ban iatai sani bha halor ki jingeh ba ki  nong die lang ia ki broiler,layer, ki ia kynduh na ka por sha ka por.
Te ha kane ka jing iakynduh lang na ka liang ka association, da kawei ka sur ka la rai ban khot noh ia baroh ki nong die syiar broiler,layer, kroiler kiba hap hapoh u pud u sam jong ka Jaintia baroh kawei.
Shuh shuh ka jing thmu ba ha khmat ka seng ban khot ia ki whole seller ka long kaba nyngkong ka long ban teh lakam ia ka jing rung kulmar ki syiar napoh Assam, sha ki district, khlem ka jingtip ka association bad kaba ar ka long ban tehlakam iaki briew kiba na assam ba wan die khutia lane kiba wan die wholesale dalade ialade sha ki district, namar ba ka long ka jing duhnong kaba khraw ia ki trai jylla bad ruh ka pyn kulmar ia ka iew ia die iathied syiar khamtam ka dor ka mur hapoh ki district bad  kaba lai ka long tang ia ki nongdie lang, kiba ithuh da ka association lane kiba lah dep ithuh da ka seng,  kiba lah ban pynrung mar kiba wan na Assam hapoh ka district khnang ban lah ban tehlakam ia ki bar jylla.
Shuh shuh ka association ka pyntip ba  lah ban iakynduh ia u president lane ia u general secretary jong ka seng lane lah ban phone ia U General Secretary ajpta contact 6909537140 bad ruh ka association ka ai por haduh ka 30-9-2020 mynta u bnai.
Ka China mynta ka sngi, ka pynpaw ba kam ithuh satia ia kata ka jaka, kaba khot Arunachal Pradesh, hynrei, ka ong ba ka dei ka bynta jong ka South Tibet.
Katei ka dei ka jubab jong U Zhao Lijian, uba dei u nongkren jong ka tnat bar ri ka China mynta ka sngi.
Haba ki nongthoh khubor, ki la kylli jingkylli, halor ka jingjah jong ki san ngut ki briew na Arunachal Pradesh, U Lijian, u ong ba um tip satia ia kata ka jingthoh jong ki shipai ka India sha ki shipai China jong ka PLA, ba ki don ki briew kiba jah ha katei ka thain bad u kyntait ruh ba ka don kano kano ka jingshah rahbor jong ki nong India, ha katei ka thain.
La sngewthuh ba kitei ki nong Arunachal, kiba jah, ki dei kiba ialam lynti ia ki shipai India sha katei ka Upper Subansiri District, kaba don sha khappud jong ka China bad ka India.
Kiba la shah rahbor, ki long U  Toch Singkam, U Prasat Ringling, U Dongtu Ebiya, U Tanu Baker bad U Ngaru Diri.
Kitei la iathuh ba ki leit beh mrad sha katei ka thain, hynrei ki la shah rahbor noh ha ki shipai PLA jong ka China.
Ar ngut na kitei kiba ia leit lang, ki wan phai noh sha iing bad iathuh ia ka jingjia ba ki la shah rahbor kitei ki san ngut, na  Sera-7, kaba dei ka jaka pahara jong ki shipai India, kaba don kumba 12 kilometre shatei jong ka Nacho.
Shillong: U Additional Superintendent of Police(SP) barim jong ka jylla, u Frazier N Sangma u la khlad noh mynta ka sngi hadien ba u la ioh ia u khñiang jingpang COVID-19.
U Frazier Sangma u dei u Additional SP jong ka Bomb Squad and Special Branch jong ka Megjalaya Police ha ki snem ba u dang bat ia kane ka kam.
U la shongthait noh ha u snem ba ladep.
Haduh mynta kiba la khlad noh na u coronavirus ha ka jylla ki la don haduh 17 ngut.
Shillong: Ka Sorkar jylla Meghalaya mynta ka sngi ka la pynlong ia ka jingialang bad ki kynhun jong ki nongialam niam bapher bapher hapoh ka shatri jong ka Shillong All Faith Furom, ha kaba ki la rai ba lada ka jinglong jngman jong ka jylla ka la kham bha ha ka ba ia dei bad ka khlam COVID -19 yn plie noh ia ki ingmane naduh u taïew u ba nyngkong jong u bnai Risaw.
Haba ia kren bad ki lad pathai khubor na ka liang jong u Symbud myntri rangbah ka jylla u bah Prestone Tynsong u la iathuh ba bun  na ki  nongialam niam bapher bapher  ki la pynpaw sha ka sorkar jylla ba lada ki jinglong jingman ka la long ka ba bha ha ka ba iadei bad ka khlam COVID -19 yn sa plie noh ia ki jaka name Blei ha u taïew ba nyngkong jong u bnai Risaw.
U bah Prestone u la iathuh ruh ba mynta ka sngi la shim ia ka rai ban thaw ia kawei ka Sub- Committee ka ban ia lam da u Chief Secretary jong ka Sorkar jylla ha ryngkat ki katto katne ki dkhot jong ka Furom.
U bah Prestone u la iathuh ba ka jingthaw jong ka ne ka Sub-Committee ka long ban phai bad ban pynbeit  ia ki kyndon ba la pynmih da ka Ministry of Home Affair ha ka ba iadei bad ka jingplie jong ki jaka mane Blei ha ka jylla.
U bah Prestone u la ong ruh ba ka jingdonkam ban phai biang sha ki kyndon ki ba la pynmih da ka Ministry of Home Affair ka long ba don na ki kyndon ki ba dang donkam ia ki jing pynbeit kum kawei na ki kyndon ka long ban shah tang 100 ngut ki briew sha ki jaka mane Blei.
U bah Prestone u la ong “Ha jylla jong ngi ki bun na ki ing mane ki long ki ba heh bad ki ba lah ban pynbeit ia ki briew ki ba wan palat ia ki 100 ngut, dei na ka ne ka daw ba dang donkam ban phaidien bad pynbeit biang ia kyndon ba la pynmih da ka Ministry of Home Affair".
Shillong: Hynnin ka sngi, ka jinghap slap ka jur bha ha Sohra, ha kaba ka poi sha 121.
0 mm, haba ia khein naduh ka por 8.
30 hynnin ka step, haduh 8.
30 mynta ka step.
Ka Shillong, ka ioh slap tang 13.
5 mm ha katei hi kajuh ka por, katba ka Umiam, ka ioh 14.
7mm ha katei kajuh ka por.
Jowai: Saw ngut ki pulit ka Phramer Traffic Cell ki la hap ban shong kyrpang ban Quarantine ia lade tang namar ba ki la leit sha ba aksiden kali kaba jia mynhynnin ka step phyrngap ha ka por 5 baje mynstep Sngi U Blei, namar ba u driver ka trok ba aksiden u la ioh ia u Khniang Corona Covid19.
Katei ka trok kaba don ia u No.
AS01MC 1671 bad ka Bolero Cramper kaba don ia u No.
AS01LC5898 ki la ia tyngkhuh ha ka shnong Ialong Katba katei ka trok ka dang wan na Amrit Cement ban shallan Dewbilat.
La iathuh ba hadien ba katei ka jingjia aksiden ka la jia la pyntip sha ki pulit Phramer bad haba ki pulit ki la wan ki la iarap ban kit ia ki sha Jowai District Hospital kaba don ha Ialong.
Kiba don haka tei ka Bolero ki la long Negative hadien ba la dep test ia ki katba u driver katei ka trok pat la lap ba u long Positive wat lada u long uba shait ba khlain khlem kino kino ki dak ki shin.
Shillong: U Deputy Commisioner ka East Jaintia Hills District u la pyntip ba ka jing ai jingbit jong ka sorkar Meghalaya ia ka Cyber Cafes kin treikam lane ki lah ban plie noh naduh ka 20 tarik Nailur 2020, da ka bud ryntih ruh ia ka Standard Operating Procedure ( SOP) ka ba la pynmih da ka tnat Information Technology and Communication Department.
Ka jing pynmih ia ka Standard Operating Procedure na ka bynta ban pyn trei kam ia ka Cyber Cafes ha East Jaintia Hills District ha kaba baroh kine ki Cyber Cafes ba la register ha u DC ki lah ban treikam tang ha ka sngi bad ka por ba la buh da u Deputy Commissioner.
Kumta ki trai lane ki nong pyniaid jong ka Cyber Cafes ki lah ban kynduh ia ki Nongpyniaid Shnong, ki Doloi na ka bynta ka jingtip ba kham bniah ia ka sngi bad ka por ban shah plie ia ka Cyber Cafes.
La kyntu ruh ia ki trai bad ki nong pyniaid ba ki dei ban khmih bha bad pyntreikam ia ki kyndon ba la buh da ka sorkar.
Shillong: Ka District Administration jong ka East Khasi Hills ka la pyntip ba ia ki 1,245 tylli ki dukan ha Iewduh la shah ban plie lai sien shi taiew bad kumba 623 tylli ki dukan ha ka shi sngi kaba la ai por naduh ka 08:00 mynstep haduh 06:00 janmiet kaban sdang ban iaid naduh ka 7 tarik u Nailur, katkum ka jingioh jingbit na u Syiem ka Hima Mylliem.
Ia ka jingplie ia kine ki dukan yn khmih bniah ba ki trai dukan bad ki paidbah ba kin bud ia ki protocol bad ki SOPs jong ka sorkar bad ban bud ruh ia ki hukum jong ka Health & Family Welfare Department.
Shillong:Ka District Magistrate jong ka East Khasi Hills mynta ka sngi ka la rai ban pynjari ia ka korphiw miet ha baroh ki distrik jong ka East Khasi Hills, ka ban sdang naduh ka 7 tarik Nailur 2020 haduh ka 14 tarik u Nailur 2020 bad ka por kan dei naduh ka 9:00 mynmiet haduh 5:00 mynstep man ka sngi.
Yn khmih bniah bha ia ki iaid ki ieng ki kali kiba sam tiar, kiba kit ia ki shipai, kiba kit dawai bad ba kit tiar na ka bynta ki dukan shna ia ki trok kiba don ha kylleng ki surokbah.
Ia ki curfew passes hapdeng jong ka 9:00 PM haduh ka 5:00 AM lah ban ioh online na ka website www.
eastkhasihills.
gov.
in.
Nongpoh: Ban nangpyniar ia ki shnat treikam ka Seng, ki nongialam ka Hynniewtrep National Youth Front (HNYF) Sengkmie, hynnin ka sngi ki la ioh ban pynskhem ia ki nongkitkam ka HNYF, Women’s Wing, ia kaba la wan ban pynskhem hapoh ka Ri Kanaan Hall kaba don ha shnong Umeit, Ri Bhoi District.
Ia kitei ki nongialam ka HNYF, Women’s Wing, la wan ban pynskhem da u Bah Sadon K.
Blah, General Secretary, ha kaba u la pdiang sngewbha ia kitei ki Longkmie, namar ka jinglong kloi jong ki ban long kum ki dkhot hapoh ka HNYF bad kata ka long na ka bynta ban bah ban kit ia ka lyngkor ba khia jong ka jaidbynriew.
Ha katei ka sngi, ha shwa ban pynskhem ia kitei ki nongkitkam ka Women’s Wing, u Bah Sadon K.
Blah, u la pynshai ia ki mat treikam jong ka seng, ha kaba u la ong ba ka seng hi ka ieng ban ialeh, na ka bynta ban iada ia ka jaidbynriew bad katno tam lei ha kaba kum kane ka por, ba ka jaid bynriew, ka la jan shah rah ha ka Umsaw, kata na ka jingwan tyllep ki briew kiba nabar ka jylla.
Utei u nongialam ka HNYF, u la ong ba ka seng ka ieng halor ka nongrim ban iada ia u pud u sam jong ka Bri u Hynniewtrep, namar kumba ka jingshah kyntur hapoh ka jylla ka la nangjur nangjur katba nangmih ki sngi ki por, ha kaba u la kdew ruh ba ka jylla ka la shah kyntur pud ym tang na ka jylla Assam, hynrei ki la don ki thain hapoh ka bri  u Hynniewtrep kiba la shah kyntur pud wat ha ka ri kaba marjan kata ka Bangladesh.
Kiba la donlang ha katei ka sngi kaba la pynskhem ïa ki nongkitkam ka HNYF, Women’s Wing, kiba kynthup ia u Bah Skan Rani, Vice President ka HNYF, Sengkmie, u Bah Marcus Marten, President ka HNYF ha Ri Bhoi, u Bah Edilbert Nongrum, General Secretary ka HNYF ha Ri Bhoi lem bad kiwei de ki nongkitkam ba hakhmat ka HNYF Sengkmie.
Ki nongialam ba nyngkong eh jong ka Seng HNYF Women’s Wing, ki kynthup ia ka President ba la jied ia ka Kong Beti Jyrwa, Vice President, Kong Orianda Kharkongngor, General Secretary, Phrinsibon Kharmuti, Treasurer, Wansuk Lyngdoh bad kynthup kiwei kiwei ki nongialam lane ki dkot executive ka HNYF Women’s Wing.
Nongpoh: U Bah Sosthenes Sohtun, MLA Jirang, hynnin ka sngi U Blei, u la leit ban shah Test COVID-19 ialade hapoh ka Screening Centre for COVID-19 kaba don ha Lum Nongthymmai Byrnihat, Ri Bhoi, ia kaba u la shah test ialade lyngba ka RTPCR Test.
Katei ka jingleit shah Test utei u Nongmihkhamt ka Jirang Constituency, ka dei halor ka nongrim ba u kwah ban pynthikna ialade la u la shah ktah ne em ha ka khlam COVID-19, namar u dei u nongmihkham uba pdiang sngewbha haba ki briew ki kwah ban kynduh ia u bad khamtam eh ba u dei u Nongmihkhmat na ka thain kaba iajan eh bad ka Assam.
Ka Report ka ban sa mih bad ka ban sa batai ba u MLA Jirang, u la shah ktah ne em ha ka Khlam COVID-19 kan sa mih hadien arsngi na katei ka sngi kaba u leit ban shah Test ialade.
Utei u MLA ka Jirang, u la kyntu ia ki paidbah ba kim dei ban lehrain ne sngewpoh ialade haba ki leit ban shah Test ialade, hynrei haba ki sngewpher ha ka met ka phad ka jong ki, ki dei ban leit mar mar sha ki jaka sumar, na ka bynta ban phah Test ialade.
Ka India, ka la thikna mynta, ba ka wan ba ar ha ka pyrthei, ha ka jingdon bun tam kiba ioh pang corona virus.
Ka jingdon kiba ioh pang corona, ka la tam ha India, ban ia ka Brazil.
Mynta kiba ioh pang, ki la poi sha ka 42lak ngut baroh bad kiba dang shu ioh ha ki 24 kynta ba ladep, ki long  90,802 ngut bad kiba iap, ki long  1,016ngut.
Baroh kiba ioh pang khlam corona, ki la poi mynta sha ka  42,04,614 bad kiba dang don ia katei ka jingpang, ki long  8,82,542ngut bad kiba la jem, na ka jingpang, ki long  32,50,429  bad kiba iap, ki long baroh  71,642 deaths, ong ka kyrwoh jong ka Ministry of Health ka sorkar India.
Nongpoh: Ban nangpynskhem halor ka jingdawa ban wanrah ia ka C&RD Block ha Mawhati Constituency, hynnin ka sngi Saitjan ki nongialam ka Synjuk ki Rangbah Shnong Mawhati Area ha ryngkat ki nongialam ka FKJGP Mawhati Circle, ki la pynlong ia ka jingialang kaba kyrpang ha Mawhati bad kata ka long ban dawa jur na ka sorkar, ba ka dei ban wanrah beit ia ka C&RD Block ha Mawhati.
Ha katei ka jingialang kaba la donlang da u Bah Marius Jyrwa, President ka Synjuk ki Rangbah Shnong Mawhati Area, u Bah Edmund Marten, Spoke person katei ka Synjuk, nangta u Samla Shanlang Diengdoh, President ka FKJGP Mawhati lem bad shibun ki rangbah shnong na katei ka thain Mawhati, ha kaba lyngba katei ka jingialang, ki la shim ia ka rai ban dawa jur na ka Sorkar ba ka dei ban wanrah noh ia ka C&RD Block ha Mawhati, khnang ba kan pynsuk ia ki paidbah bad ki nongialam shnong jong katei ka thain.
Haba kren sha ki nongthohkhubor, ki nongialam ka Synjuk ki Rangbah shnong, ha ryngkat ki nongialam ka FKJGP, ki la dawa jur na ka sorkar ba ka dei ban wanrah noh ia ka C&RD Block ha Mawhati, ha kaba ka nongrim kaba la pynlong ia ki ban dawa jur na ka sorkar, ka dei hadien ba ki la iohi bad lap ba ki don shibun ki shnong hapoh katei ka thain, ki la shem jingeh shisha ban beh shaduh Umsning Block, na ka bynta ban leit wad ia ki kam pynroi ha ki shnong ki thaw bad katno tam na bynta ki kam barit baria.
Haba batai halor ka jingeh kaba la iakynduh da ki nongialam shnong, u Bah Edmund Marten, u la ong ruh ba kumba ka long mynta, ki don ki nongialam jong katei ka thain ki la shem jingeh shisha ban beh shaduh Umsing Block, namar ka dei ka jaka kaba la jngai bad kaba la ktah eh ia ka jinglut jingsep ki rangbah shnong, namar ki don ki rangbah shnong kiba hap ban pynlut ka pisa haduh T.
5 hajar tam ha ka shisngi, kata tang ban beh ia iwei ki kam barit hapoh ka Umsning C&RD Block.
Namarkata, na ka jingiakren hapdeng ki nongialam ka Synjuk ki Rangbah shnong lem bad ki dkhot ka FKJGP, ki la shim ia ka rai ban dawa na ka sorkar ba ka dei ban wanrah beit ia ka C&RD Block ha Mawhati Constituency, kata da kaba kin leit kynduh bad phah dorkhas sha u Symbud Myntri Rangbah bad Myntri ka C&RD Block hapoh ka sorkar jylla, na ka bynta ban pynurlong ia katei ka jingdawa, ka ban wanrah jingmyntoi ia ki paidbah.
Ki Pastor jong ka Balang Pres byterian, ki la pyni ia ka jingsngew khluit mynsiem jongki, ha ka sngi thohdieng bad ka daw, ka long namar ba ki shah pynpep dier por ha u myntri rangbah ka Jylla, na bynta ka jingialang kaba la pynbeit ba kin  ia kynduh.
Ka dei ka jing shisha, ba kin dom, namar ba ka dei ka jing ia kut, kaba la pynbeit lypa bad ki don shibun ngut ki Pastor lane ki nong ialam balang, kiba la wan khnang na ki jaka kiba kham jngai, ban ia shim bynta shit rhem ha katei ka jing ialang ban pyrkhat ban plie iingmane bad u myntri rangbah, ula leh bakla, namar ba u shu ai daw corona bad pynpep kyrkieh lane ba um pynbeit da kawei pat ka jaka ban ia kynduh bad katei kam ju dei ka rukom kaba bha lane kaba shai, ha kaba iadei bad ki riew rangbah jong ka Jylla lane ia kitei ki nongialam niam.
Kam dei tang kata, ngi tip shai ruh ba kum ki Kristan, ka sobjek jong ki jingpang ki jing shitom, kam da dei than ka jingsyier ha ki khun kristan, lane ha ki nongialam balang, namar ba baroh ki jingeh, kiba u khun bynriew u don, ha ka synshar khadar, ha ka kamai kajih bad ha ka pang ka jhia, ngi ju phai khmat sha U Blei bad kumta katei ka jing ialang ruh ka dei halor katei ka ishu.
Hynrei hangne, ka wan kawei ka mat, ba ngi iohi, kumba ki bor pyniaid jong ka KJP Assembly, ki ia pher jingmut na ka kynhun jong ka Shillong All Faith Forum (SAFF) lane ka kynhun jong baroh ki niam, ha kaba ngi iohi ba ka kynhun ki niam Hindu, ka la iaid shakhmat ban dawa ban plie noh ia ki jing mane bapher ha ki sngi ban sa wan.
Lada ka long kumta, ka KJPA, ka dei ban kren shai, la ka don bynta lang ne em bad ka SAFF, namar la imat, ka jingthmu jongki, kam iadei bad ka jingthmu ka SAFF (wat la ngim pat tip, la kin ia kynduh ne em ia ka sorkar ha ka 7tarik Nailur).
Ka daw jong ka jingplie iingmane, ka dei ka sobjek, kaba jwat bha ha kine ki sngi, namar ngi iohi, kumba ka sorkar India ruh, kam pat ailad satia ia kata bad ka mih kajuh ka jing jynthut ia ka sorkar Jylla ruh bad haba ka long kumta, ka wan kajuh ka jing khanglad ia ki kynhun niam bapher.
Ka sorkar India, ka la buh tarik, ban sdang plie noh ia ki jaka mane blei, ha ka 20tarik Nailur bad ngi kyrmen ba ka jingsdang nangne shakhmat, kan nym dei shuh ka bor briew, hynrei kam dei ka bor jong U Blei, ba un pyn iakhlad noh ia ka jingpang bad ka jingshakri Blei, ba kan nym long ka jing pynthut ha ki sngi ki ban sa wan.
Shillong: Ka District Magistrate, East Khasi Hills, mynta ka sngi, ka la weng noh ia ka jingkhang dam ia ka iing jong ka  Shipra Paul ha Rilbong, Shillong, naduh mynta ka sngi.
Ha kawei pat ka hukum, la pynbna mynta ka sngi, ba yn khang dam ia ka iing jong ka R Dey, kaba don ha ka iing jong U Dr A Dey, Riat Laban East, Madan Laban naduh mynta ka sngi bad katei ka long na ka jingdon jong kito kiba don jing iajan bad kiba ioh pang khlam corona virus.
Kawei pat ka hukum, ka la pynbna ban khang dam ia ka iing jong U  Dr S.
S.
Nongbri, New Kench’s Trace, Bishnupur, naduh mynta ka sngi.
Shillong: Namar ba bun palat kiba ioh iabit ia u khñiang jingpang COVID-19 ha Jail Road, bad ban tehlakam ia ka jingsaphriang jong une u khniang jingpang, ka District Magistrate jong ka East Khasi Hills District, mynta ka sngi ka la pynbna ba baroh ki dukan bad ki jaka trei ha kine ki jaka yn khang shuwa shipor naduh Jail Road Filling Station haduh Hotel Polo Towers naduh ka 5 baje mynstep jong ka 6 tarik Nailur 2020 haduh 5 baje mynstep jong ka 9 tarik u Nailur 2020.
Yn nym shah iano iano ban pynlong ia kano kano ka kynja jingialang ba har rukom, bad baroh ki dukan bad ki jaka trei ki dei ban khang noh mardor bad ki jaka ai jinghikai jong ka sorkar ne ki riewshimet kiba don ha katei ka jaka kin nym shah ban plie.
Katkum ka order, u Incident Commander, Zone-III, un long u Supervising Officer ia katei ka jaka naduh Jail Road Filling Station haduh Hotel Polo Towers.
Kane ka order kan nym treikam ia ki nongtrei ka koit ka khiah, ia ki nongtrei ka Shillong Municipal Board, ia ki press, ia ki dukan dawai bad ia ki bank.
Jowai: Hadien ba lap ba la don kawei ka longkmie ba trei ha Dowel Petrol pump ka la ioh ia u Khniang jingpang Covid 19 bad na ka bynta ioh leh ia kaba donkam khamtam eh ha kaba iadei ban ka contact tracing, U Districy Magistrate ka West Jaintia Hills u la pynbna ba iaka Dowel Dowel Petrol Pump kaba don ha riat Ladthadlaboh bad ka iing jong ka kong Harbiancy Lamar kaba don ha KNB Road Iawmusiang Jowai la pynbna ba la pynlong ia ki kum ki containment area naduh mynhynne ka step 5:00 baje haduh ka 9 tarik September 5:00 am ka bamut saw sngi.
La kyntu ia baroh ki riew paidbah kiba don hapoh katei ka containment area ba kin shongkhop ha la iing bad la khang pyrshah ruh ia kiba nabar ban wan rung shapog katei ka area.
Ka jingkhnium ne ka pop khnium ka long kawei na ki jinglong kaba don ha u briew kaba U Blei hi U la buh ba kan don.
Hynrei dei ban sngewthuh ban pyrkhat, kumno ka mih bad kumno ban pyndonkam ia ka namar lada khnium khlem ka lynti kaba dei, kan kylla long pop ha khmat kiwei lane ha khmat U Blei.
Ki don ki briew kiba khnium ia ki kmie ki kpa khlem da pynshong nongrim, ban shu khnium khlem da tip ka long kaba sniew.
Don ki kmie ki kpa ki khnium ia ki khun khlem da pyrkhat ne pynshongnia ki khun ki thud shen bad ka long ka jingiapait shi iing shi sem.
Don ki kiaw ki kthaw, kiba khnium ia ki pyrsa kurim, Kynthei ne shynrang bad ka kylla noh ka bor ba pynkhlad ia ka jingiadei.
Don ki pyrsa kurim kiba khnium ia ki kiaw ki kthaw khamtam ha ka por ba ki la tymmen, oh kaba isynei ia ki, kiba pli ki don lei lei kiba jaituh, ha ka jaka ban long ka jingkyrkhu ka long pynban ka jingtim.
Don kawei ka khana sah kynmaw ba don uwei u briew uba poi long kha ha ka iing kaba shu shaniah beit ha uta u pyrsa kurim baroh kiei kiei ba un leh, bad lada um lah kumba ki mut ne kwah ki la thnum ki la khnium miet la bad sngi.
Ha kawei ka sngi u la ngiah shoin u la dap haduh ryngdang, u leh kumno, u la tong um bad pyndap baroh ki khiew ki pliang u la leit rah ka diengthang baroh na sem trep dieng bad buh ha iing shetja u la sar iing baroh ki kamra, u la trei lut kaba u lah ynda u la dep, u la ong ia ki, to ia peit shato nga la leit noh bad u la mih noh khlem wan phai shuh jlang.
U soh ka jingkhnium bad ka jingthnum, ki wallam ia ka jingduh ha bun ki bynta.
Ha kane ka por to ngin phai na ka ktien bakhuid jong U Blei kaba long ka tynrai ban tip kaei ka pop khnium bad kaei ka bor jong ka.
Kaba nyngkong : U Blei U iohi bad U iohsngew : Don bun kiba klet ban pyrkhat ba U Blei U iohi bad U iohsngew aiu ngi kren aiu ngi khnium, la ia ki briew ne ia U Blei.
Kumba U Blei U la buh, ba ngin don ka jingsngewthuh kaei kaba ngi kren la ka long kaba dei ne ka bym dei, kumta ruh, la ka long kaba dei ne ka bym dei, kumta ruh kaei kaba ngi dei ban khnium ne ban ud, namar lada ngi khnium khlem sngewthuh, ioh ka long ka pop kaba khraw ha khmat U Blei.
Ka jingbishar barit jong nga, ka jait bynriew jong ngi ka iasyriem bad ka jait bynriew Israel, kiba dap tang da ka jingkhnium bad ka jingud kat shaba phai, ym tip shuh ka pop ne ka hok ba khnium.
Ha ka por ba ki iaid lynti ha ka jinglong nongialam U Moses ki khnium ia u Moses, ka kitab Eksodos 15:24, “Uta u paitbah te u la khnium ia u Moses ki da ong, ngin sa dih aiu?" ka daw kaba ki paitbah ki khnium ia u Moses dei namar ba U Blei U shah ba kin iaid lyngba ki jingtynjuh.
Hapdeng ki jingtynjuh bun sien ki mih ki jingkhnium kiba pynmong ia ka dohnud ki briew ki jong U Blei, kiba long ki nongialam ba U Blei U la khot bad kiba U la pynkyrpang da shisha.
Kum kane ka por ka khlam covid-19 ruh, la iohsngew ki jingud ki jingkhnium ki briew bad kiba nud wat ban kynnoh pop ia ki Rangbah ka Balang, ia ki Tymmen Basan, ia ki Nongialap, ia ki Pastor haba wan kane ka jingtynjuh kaba U Blei U shah ba ki Ri ka pyrthei kin ia shem, ha ka jingshisha ha ka jaka ban kynnoh ban khnium ki la dei ban duwai jur ba U Blei hi Un pynkoit kloi ia kane ka khlam Corona virus ne covid-19, kum ba la ong ha neng, ba ka jait bynriew jong ngi ka iasyriem ia ka jait bynriew Israel ba dap tang kaba ud bad kaba khnium.
Naduh ba sdang poi une u khniang jingpang covid19 nga la iohsngew sharum shaneng ba bun kiba khnium ia ki nongialam Balang kaba kum kata ka jinglong kam long kaba wan na ka mynsiem ba riewblei hynrei na ka sur kaba kynja pyrthei.
To tip ba U Blei U iohi bad U iohsngew haba phi khnium ia no iano la hangno hangno.
Kaba ar : ka pop kren khnium, ka dei ka nong pynjot kaba shyrkhei : – Dei tang na ka ktien U Blei hi, ba ngin shem bad iohi, kumno ka pop khnium ka pynlong ia ki briew ba kin long kiba don ia kane ka mynsiem khnium ia kiwei ka pynlong ia ki ban ialeh pyrshah, wat ia ki briew jong U Blei kiba U Blei U la khot bad U la pyndonkam.
Ka nuksa na ka ktien U Blei, ka Miriam bad u Aaron ki dei ki para u Moses ki la ia khnium ia u Moses.
Ah u briew jong U Blei uba jemnud haduh katta katta, u la shah khnium shah kren bein ha kine ki para la jong hi, kaei ka bainong U Blei U la ai ha ki? U Blei U la bitar ia kito kiba khnium bad ialeh pyrshah ia ki briew jong U Blei bad U ai ha ki u diengsympat ba kin kylla kaba mut.
Ka kitab jingkhein 12 lynnong dkhot 10, hangne ngi iohi ba U Blei U sneng ia ka Miriam bad ia U Aaron , “Ha khmih ruh, ka Miriam ka la pang niangthohlieh kum ka ior, bad u Aaron u la ong ngi la ia leh bieit bad ngi la leh palat ruh".
Hangne kein ngin sngewthuh ba lada ngi khnium bad kren bein bad ialeh pyrshah ia ki briew jong U Blei, U Blei hi Un sneng, khnang ba kin kylla kabamut, ban nym long shuh kumta.
Don napdeng jong phi kiba pule ia kane ka khubor phi la khnium khlem daw, phi la kren pyrshah khlem daw, iano iano la ia ki hynmen para ne ia ki parabangeit, para Khristan, khamtam ia ki briew jong U Blei, to sumar U Blei U iohi bad U Blei U iohsngew , to kylla kabamut kloi katba U Blei Um pat sympat ne sneng.
U juh U Blei Uba sneng sympat ia ka Miriam Un sympat iano iano baroh.
U Judah U shakri U Jisu Khrist Uba U Blei U la khot ban long u Nongkren nongmaham U la thoh kumne ha ka shithi jong U kaba 15-16 ki dkhot U la ong, “Ha khmih U Trai U la wan bad ki shiphew hajar kiba khuid jong U, ban leh ia ka jingbishar halor baroh, bad ban pynrem noh ia kita baroh ki jingbym riewblei jong ki ia kaba ki la leh bym riewblei bad shaphang kita ki ktien ba runar eh ia kaba ki la kren ki nongpop bym riewblei pyrshah ia U.
Kine ki long kiba ia kren khnium kiba ud wad daw, kiba iaid Katkum ka jingkwah brai jong ki hi, bad ka shyntur jong ki ka kren ia kiei kiei kiba at sarong, ki da niew shiliang khmat ia ki briew na ka bynta ka jingmyntoi".
Kane ka khubor kaba U Blei U la buh ha ka dohnud jong nga, ko ki lok ki jor, ki parabangeit bad para Khristan baroh, to ngin puson ialade marwei marwei to ngin kiar na ka jinglong ba khnium ioh ngi hap ha u dieng sympat jong U Blei.
U Blei Un kyrkhu ia phi baroh kiba pule ia kane ka khubor … AMEN.
Shillong: U Bah Sanbor Shullai, MLA, uba dei ruh u Chairman jong ka Committee u la pynlong ia ka jingleit jngoh bad jingjurip ia ki Scheme pynroi kiba dang iaid ki jingpyntrei ha ka 05.
09.
2020 na ka bynta ka jingpyntrei ia ka Working Women Hostel kaba don ha Rilbong, Shillong ia kaba la mang bad bei tyngka lyngba ka tnad Social Welfare SPF Scheme 2017-18 kaba long Rs.
4, 50, 39,000/-.
Hadien kane, la leit jngoh bad jurip ruh ia ka scheme pynroi na ka bynta ka jingshna ia ka Organic Municipal Market Complex, kaba don ha surok Kench’s Trace-Bishnupur, Shillong, ia kaba la mang bad bei tyngka lyngba ka tnad Urban Affairs Deptt.
(13th Finance Commission Award 2016-17).
La bteng ruh ia ka jingleit jngoh bad jurip ia ki scheme ba la mang thymmai na ka bynta ban pyntrei noh ia ka jingshna bad pynheh ia ka surok iaid kali ba kynthup ruh ia ka jingsiang rong surok bad lynti iaid kjat paidbah naduh khmat gate jong ka Sanker Dev College haduh surok PWD ban rung sha shnong Lawsohtun ia kaba la mang bad bei tyngka da ka tnad PWD Deptt lyngba ka (SPA – GEN 2019-20) kaba long Rs.
1, 43, 23, 000/- (Tyngka Shi Klur Sawphewlai Lak Arphewlai Hajar).
Shuhshuh, la leit jngoh bad jurip ruh ia ka jingpyntrei thymmai ia ki Top sam um dew bilat bad ka jingpynpur bad pyndait ia ki pipe sam um paidbah sha ki nongshong shnong jong ka Greater Laban bad Greater Lumparing ba la mang bad bei tyngka lyngba ka (AMRUT-SCHEME) jong ka PHE bad Municipal Board kaba long Rs.
4, 65, 22,000/-.
Ha kane ka jingleit jngoh bad jingleit jurip la synran lang ia u Bah Sanbor Shullai, MLA da u D D Shira, Director jong ka Social Welfare bad ki Ophisar, u Bah D Lytep, Asst Executive Engineer bad ki Ophisar jong ka PWD Shillong Central Division, u Bah K Kharumnuid, Executive Engineer, bad ki Ophisar jong ka Urban Affairs Deptt.
u Bah W Nongbri, Executive Engineer bad ki Ophisar jong ka PHE Deptt.
(GSWS), u Bah Ricky Shullai, Co-Chairman, MTDC Ltd.
, u Bah S Phukan, Genl Secretary bad ki dkhot jong ka Sanker Dev Cultural Centre, Bishnupur, Shillong, u Bah Andrew Sawian, bad I Kong Memora Shabong, Genl Secretary bad Asst Secretary jong ka Indian Red Cross Society, Laban, Shillong, u Bah A Marwein, Secretary, bad ki dkhot jong ka MCIC, 19 South Shillong Constituency ha ryngkat ruh ki Rangbah Shnong bad ki Rangbah Dong.
U Bah Sanbor Shullai, MLA, u la pynpaw bad ai khublei kaba kyrpang ia baroh ki Ophisar bad ki Engineer jong ki tnad bapher bapher kiba la trei shitom ban pynbit pynbiang ia ki Plan / Estimate bad DPR ia kiba la lah ban pynioh ia ka jingmynjur bad bei tyngka ia kitei ki scheme pynroi da ka Sorkar bad u la ai khublei kyrpang ruh ia baroh ki Seng Bhalang bad Society bad ki trai jaka kiba la noh synniang ban ai ei ia ki jaka jong ki khlem da siew dor.
Ka jingbei tyngka ia ki scheme pynroi ba dang pyntrei:- Rs.
6, 89,49,000 bad ka jingbei tyngka ia ki scheme pynroi ki ban pyntrei noh:- Rs.
6,08,45,000/-Baroh ka jingbei tyngka ia ki scheme pynroi ba dang pyntrei bad ia kiba yn pyntrei noh ka long: Rs.
12, 97, 94,000/-.
U Dinabandhu Roy, (59), uba sah ha Pynthorumkhrah, ula leit shah sumar ha  Nazareth Hospital, ha ka 6tarik Nailur 2020, ha ka por 10.
30 mynstep.
U dei uba don ia ka jingpang Diabetes Mellitus bad ka Myocardial Infarction bad u don ruh ia ka Covid 19.
Ula khlad noh, ha ka por 1.
15 baje nohsngi, ong ka kyrwoh na U Dr A War DHS (MI), Shillong.
Shillong: Ki pulit jong ka jylla hynne ka shiteng miet, ki la ioh ban kem noh ia lai ngut ki runar kiba donkti ha ka jingkhaïi droks ha Shillong.
Na ka liang ki pulit, ki la ioh jingtip hynnin ka shiteng miet ha ka por 12:10 jong ka 6 tarik Nailur ba ki nongshong shnong jong ka laimer, Upper Shillong ki la ioh ban bat ia 3 ngut ki khynnah samla halor ka jingsuba ba ki thmu ban leh ia ka kam sniew.
Ki pulit jong ka Anti-Narcotic Task Force (ANTF) hapoh ka jingialam jong u Deputy Superintendent of Police (DSP) City, u Bah B Jyrwa ryngkat bad u officer in-charge jong ka Jhalupara police station, Wycliff Momin, u Sector Officer jong ka Anti Infiltration, u S.
A Marak bad u Night Supervising Officer, u Bah CM Ranee ki la hiar mar mar sha kane ka jaka.
Haba talasi ia kine ki laingut, uwei u tin ‘Golden’ tin, 4 tylli ki puria ba la song bha ha ka kot uba la don kumba 0.
65 gram ba la suba ladei u drok heroin, la lap na u Manbhalang Dympep 25 smem ka rta ba sah ha Laban Last Stop katba ia ka pisa kaba la kot sha ka 45,000 la ioh ban kynrup na ka samla jong u, ka Pheryl Wahlang 26 snem ka rta.
Ia u nongthied ba thmu ban thied ia une u droks uba la tip kyrteng kum u Biangbor Nongsiej 24 snem ka rta ba sah ha laimer, Upper Shillong la ioh ban kem lang.
“U Biangdor Nongsiej u la kubur ba u dej uba ju dih droks bad u la wan ban thied ia u drok heroin na ki.
Ka case kaba hap hapoh ka NDPS yn sa shimti noh mardor," ong u Superintendent of Police, Bah S Nongtynger.
Ha kawei pat ka jingjia, ki pulit jong ka ANTF jong ka East Khasi Hills hynne ka step, ki la kthong ia kawei ka took kaba thmu ban leit sha Tripura kaba wan na Guwahati.
La ioh jingtip ba kane ka trok kadei kaba thmu shalan ia ki droks.
Hadien kane ka jingioh jingtip, na ka liang ki pulit mardor ki la pynlong ia ka jingtalasi ia baroh ki kali ryngkat bad ki pulit jong ka Diengpasoh bad ki la ioh bat noh ia kane ka trok na Shillong By-Pass.
Ha ka jingkhynra ki pulit, kawei ka pla muna kaba don 5 packet ki dawai Yaba kiba la song bha la ioh kynrup na ka sad jong kane ka trok.
“La leh ia ka Preliminary test ia une u song bad la shem ba ki dei ki dawai drok meta amphetamines," ong u Bah S.
Nongtynger.
Ka jingkhia jong kane ka song ka la kot kumba 5.
076 kg.
Na kane ka trok la ioh ban kynrupruh ia ki Indian-Made Foreign Liquor (IMFL) beer kiba la kit na Guwahati sha Agartala.
“Ia u nongniah jong kane ka trok uba la tip kyrteng kum u Mithan Nama 31snem ka rta uba na Gopalpur, North Tripura la kem noh bad la pynngat case ia u ha Diengpasoh P.
S, Case No 14 (09) 2020 U/s 22 (c)/23 (c) NDPS Act bad ia ka jingtohkit ba bniah ka dang iaid shakhmat," ong u SP, bah S.
Nongtynger.
Shillong: Kiba ioh pang corona mynta ka sngi, ki long 88ngut bad kitei ki kynthup ia 35 ngut ha East Khasi Hills bad na kitei ki dei 20 ngut ki riew paidbah.
Ha West Garo Hills, ki don 39 ngut bad na kitei ki kynthup ia 27 ngut ki riew paidbah.
Ka Ribhoi District, ka duna mynta ka sngi, ha kaba u don tang uwei uba ioh pang.
Baroh kiba don ia ka jingpang khlam corona, ki long 1,433 bad na kitei ki don 945 tang ha East Khasi Hills bad ki riew paidbah, ki long 764 ngut.
Shillong 10 Ïaiong: Ka ophis treikam jong ka Khasi Hills Autonomous District Council KHADC, kaba dei ka shlem treikam na ka bynta ban tei ïa ka ri bad ka Jaitbynriew, ka la kylla long pynban ka jaka theh niut, ha kaba la sakhi ïa ki niut kiba la lang shadien ka District Council Court khlem don ba peit bad ban pynkhuid.
Katkum ba la sakhi, ki niut kiba lang ha katei ka jaka, ki kynthup naduh ki plastic, ki bilor, ki pela kot, ki foil, ki ja ba la thep hapoh plastik bad kiwei kiwei.
Ka ophis kan hap ban shimkhia halor kane ban pynkhuid noh kumba ka la ïakhun mynta ban wanrah ïa ki Shnong ki thaw kiba khuid ba suba, hynrei tang ha kamra treikam kam lah ban leh, aiu pat ki paidbah kin khmih lynti ïa ka khuid ka suba ha ki shnong ki thaw, bad namar lada ym lah ban pynkhuid ka lah ban wanrah ka jingsma iwtung kaba jur ha katei ka jaka ha kaba mynta ruh ka la sdang mih ka jingsma.
Kum ban kdew hangne ba Shadien na KHADC, ka don ka MDC Hostel, ki dukan ja bad sha, kumta Ka KHADC ka la dei ban buh da ki jaka bret niut, khnang ba ki paidbah kin ïoh ban bret ha jaka bala buh kyrpang ym ban bret pathar ha madan madiah.
Shillong:U President ka National People’s Party (NPP) ha Meghalaya, u Bah Prestone Tynsong u la ong ba lada ka VPP ka pan sakhi sabut ban pynshisha ba kiba leit pynthut ia ka jingialang ka NPP ha Umsning da kaba pyrta ‘ha u prah… ha u prah…’ ki dei ki dkhot ka VPP, nangne shakhmat ieh kan iaid noh da ka ain.
Ka Voice of the People Party lyngba u kyrwoh na u nongaiktien, u Bah Batskhem Myrboh ka la pynrem bad kyntait ïa ka jingkynnoh u nongïalam ka NPP u Bah Pyniaid Sing Syiem ba ka VPP ka wan ban pynthut ïa ka jingïalang paidbah jong ka NPP.
U la ong ba kine baroh ki dei ka jingkren lamler ba khlem ïasnoh bad ka jingshisha ba tang shisapit ruh, bad ka party ka dawa ba dei ban sei ïa ki sakhi ban pynsabut ba kito kiba leit ban pyrta “Ha U Prah" ki dei ki dkhot jong ka party ne ki dei kiba la bthah.
Halor kane, na ka liang u Bah Prestone, u la ong ba lada ka VPP ka buh ia kum kata ka jingdawa, ieh lada ka jia biang kum kata yn phah kem noh ha ki pulit khnang ban iaid ka jingtohkit bad ban lah ban pynshisha phah mano ia kita ki briew.
U la ong ba lada ong ban iaid ka sakhi satar ieh kan iaid ka ain.
U la ong shuh shuh ba lada kim pynmih ia ka ktien Prah ka dang biang, hynrei ban pyrta beit ha ‘u prah… ha u prah …’, hato kim dei mo ki nongkyr shan, bad bynrap ba ki paidbah kin bishar bad ki paidbah ki iohi, namar ym tang ia ka NPP hynrei wat u president ka UDP ruh u la shah kren bad shah pynthut hakhmat hakhmat.
Shillong:U Working President ka UDP u bah Paul Lyngdoh u la ong ba ka long shai ba ka jylla kan hap ban jied ia ka Sixth Schedule ne ka artikil 371.
Haba kylli halor ka jingdawa ka Voice of the People Party (VPP) ban dawa ia ka artikil, u bah Paul u la ong ba ia kane ka mat la dep iatai bha hapoh ka iing dorbar ha ki snem ba la leit haba u President barim ka HSPDP u bah Ardent M Basaiawmoit ula wanrah hapoh ka iing dorbar.
Ha ka por ba wanrah u bah Ardent ban shim ia ka rai da ka iing dorbar ha u snem 2015, u bah Paul uba shim bynta ha katei ka jingiatai u la ong ba ka artikil 371 ka long kum ka waitlam arliang syrti kaba don jingma bha lada bakla pyndonkam ia ka.
Ha katei ka por, u Dr.
Donkupar Roy uba long u nongialam liangpyrshah, ula ong ba ha jaka ban dawa ia ka artikil 371, ka sorkar jylla ka dei ban dawa na ka sorkar India ban weng ia ka Para 12 A (b) ka Sixth Schedule khnang ban pynkhlain ia ki District Council ha ka jylla.
“Kaba shai hi ka long ba ngi don ka jingjied hapdeng ka Sixth Schedule lane ka artikil 371", la ong u bah Paul.
Lah ban kdew ba ka VPP ka la kynthup ia ka artkil 371 kum kawei na ki mat ha kane ka elekshon MP sha ka Lok Sabha.
Ha kajuh ka por, u bah Paul u la ong ba ka jingdawa ban pyntreikam ia ka ILP ha ka jylla kan ym ktah tang shi damli ruh ia ka kam jngohkai pyrthei.
U la ai nuksa ia kiwei ki ri ka pyrthei kum ka Israel, ka USA bad ki ri Europe, kiba pynjari da ki ain kiba pyrkhing bha ia ki briew ban rung hynrei, ki nongleitkai pat ki tuid beit.
“Nga la dep ai nuksa ia ka Israel mynshwa, mynta ngan ai nuksa ia ka USA, Europe, kine ki don ki ain kiba pyrkhing bha ban tehlakam ia ka jingwan rung ki briew nabar hynrei ka karkhana jngohkai ka dei da ki billion dollar bad ka jingiada ialade bad ka kam jngohkai kan iaid lang synrop", la ong u bah Paul.
Shillong:U Symbud Myntri Rangbah ka Jylla ba khmih ia ka Kam Pohïing, u Bah Prestone Tynsong, u la ong u Bah Adelbert Nongrum u khlem pule bha ia ka office memorandum (OM) ba la pynmih ha ka 3 tarik u Rymphang jong u snem 2022, ha kaba iadei bad ka rta thung kam.
Lah ban kdew ba u Bah Adelbert Nongrum uba dei u MLA ka VPP na North Shillong u la kynthoh ba rukom khot ban thep kam pulit da ka central recruitment board ka long beaiñ bad ka khlem iaid satia katkum ka office memorandum jong u snem 2022.
Haba kren mynta ka sngi u Myntri ba khmih ia ka tnat Home (Police), u la ong ba ka OM ka la batai shai ba ha baroh ki kam sorkar la pynjlan ia ka rta sha ka 32+5 snem, kaba mut haduh 37 snem ka rta.
Hynrei u MLA u khlem pule pat ia kaei kaba la kdew lang ha kato ka OM, kaba ong lait noh ia ki katto katne tylli ki tnat ba kynthup ia ka Home Police, Excise Registration Taxation & Stamps, Home Guard & Civil Defence bad ka Forest and Environment.
U la ong ba ha kine ki kam hap ban bishar ia ki briew kiba khlaiñ bor met.
U la ong na ka bynta ka kam pulit ka Sorkar ka la rai ban pynbeit thymmai ia ka rta thep kam, ha kaba iadei bad ka kam Sub Inspector (SI) ka cabinet ka la mynjur ban ailad haduh 27+5 snem ka relaxation, kaba mut haduh 32 snem na ka bynta ki Schedule Tribe.
Na ka bynta ki constable, u la ong ba la buh naduh 18 snem haduh 21+5 snem ka relaxation, kaba mut la ailad haduh 26 snem ka rta, bad kane ka rai ka long namar ka long ka kam kaba eh bad donkam ruh ban pyndep ia ka jingshah hikai kilan met.
Na ka bynta ka kam Followers u la ong ba la shim naduh 18 snem haduh 27 +5 snem, kane ka kam ruh kadei haduh 32 snem.
U Bah Prestone u la ong ba kane kam dei kaba la leh khyllah tang ha kane ka Jylla, bad u la kyntu ia ki samla ba kim dei ban sngewthuh bakla ia ka jingkren u Bah Adelbert, bad ki dei ban thep ia ki kam ba lait katkum ka jingpynbna (advertisement).
U Myntri u la ong ba ka Sorkar ka dang ap ia ka jubab na ka Election Commission ban ai jingbit ban plie noh ia ka online application, kaba la dei ban sdang naduh ka 8 tarik Ïaiong, hynrei haduh mynta ka ECI kam pat ai kano kano ka jubab.
Nongpoh:Ki nongialam ka Synjuk ki Seng Samla Shnong Byrnihat Area ha Ri Bhoi, mynhynnin ka sngi ki la leit ban kynduh bad phah jingthoh sha u Chief Executive Member (CEM) ka Khasi Hills Autonomous District Council (KHADC) bad sha u Syiem ka Hima Mylliem, na bynta ban pyrshah jur halor ka jingdawa da artylli ki kynhun Garo kiba kynthup ia ka All Ri Bhoi Garo Headmen Association bad ka All Khasi Hills Achik Federation, ki la leit ban kynduh ia u Myntri Rangbah ka sorkar jylla, na bynta ban dawa na u ba dei ban ailad noh ia ki Paid Garo ban long Rangbah Shnong ha ki katto katne ki shnong kiba don ha ka thaiñ Byrnihat.
Kitei ki nongialam ka Synjuk, la lamkhmat da u Samla Kitbor Suting, Chairman ka Synjuk, nangta u samla Ricky Lapang bad kaba la synranglang ruh da u Bah BB Makdoh, Chairman ka Synjuk ki Rangbah Shnong Ri Bhoi District u Bah B.
B Makdoh, ki Rangbah Shnong ka thain, ka Synjuk ki Seng Samala Shnong Shillong City lem bad kiwei.
Katei ka long ba nyngkong ki la leit ban kynduh shwa ia u CEM ka KHADC bad hadien kata pat, ki la leit ban kynduh sa ia u Syiem ka Hima Mylliem bad kiba la ïoh ban pynsngew lut sha ki halor ka jingsngew pyrshah jong ki halor ka jingdawa da kitei ki kynhun na ki paid Garo.
Shillong:Ka liang Pyrshah Voice of the People Party (VPP) ha ka sngi Ba-ar, kala buh ïa ka jingujor pyrshah halor ka jinglah ban don ka jingthep vote proxy (thep tuh) ha Ri-lum Jaiñtia, ha kane ka ilekshon Lok Sabha ban long la 19 tarik Ïaïong.
Ha ka shithi sha u Chief Electoral Officer (CEO) Dr BDR Tiwari, u Election Agent ka VPP, u Danny Langstieh ula ong, “Da ka jingsngewkhia kaba jur, nga kwah ban ïathuh ba, katkum ki jingtip ba ngi ïoh na ki nongtrei jong ka party, ka lah ban don ka jingpyrshang ban mushlia ïa ka jingpynïaid ïa ka ilekshon kaba khuid ba suba ha Jylla khamtam ha ri lum Jaiñtia da ki riew bymman kiba khwan myntoi shimet.
Ka lah ban don ka jingthep vote proxy ne thep vote tuh lada ki nongpynïaid ïa ka ilekshon kim peit pyrman bad kitkhia shisha ïa ka kam ba la bynshet".
“Ka party ka kyntu jur ïa phi ban shim ïa ki sienjam kiba donkam ha kaban pynthikna ïa ka ilekshon kaba khuid ba suba bad ba ki nongthep vote kin ïoh ban leit thep ïa ki vote jong ki khlem kano kano ka jingtieng bad ka jingïathep tuh ïa ki vote kan ym jia satia," ula ong ha ka jingujor.
Husiar, Da peit bha ia ka symbol au ba mih na ka machine thep vote ynda phi la dep ïon khnang ba phin ioh ia la ka Jong ka hok…ioh lehse ka machine kam da trei kam bha.
Shillong:Ka synjuk Regional Democratic Alliance (RDA) jong ka seng United Democratic Party (UDP) bad ka Hills State People Democratic Party (HSPDP) ka la pyllait paidbah ia ka thup mat elekshon MP 2024 sha ka Lok Sabha, ka ban long ha ka 19 tarik mynta u bnai.
Ki mat elekshon ka RDA ki kynthup ban dawa na ka sorkar India ban ithuh kyrdan rit paid ia ka Seng Khasi bad Sein Raij kiba dang don ha ka niam tynrai khnang ba kin ioh lem ka jingmyntoi kumba long kiwei ki rit paid.
Kan iasaid ruh ban pynshitom ia kiba thombor ia ki rit paid, bad ban pyrshah ia ka Uniform Civil Code bad kumjuh ia ka Citizenship Amendment Act.
Kan iasaid ruh ha ka sorkar India ban pynkhlain shuh ia ka jingpynkup bor ia ki district council ha ka jylla.
Kiwei pat ki mat ba kongsan ki long ban dawa pynurlong noh ia ka Inner Line Permit ban tehlakam ia ka jingrung pathar ki briew nabar, ban pynrung noh ia ka ktien Khasi bad Garo ha ka khyrnit ba phra ka riti synshar ka ri India, bad kumjuh ban pynbeit janai ia u pud u sam ka Meghalaya bad ka Assam.
Ka RDA ka la buh thong ruh ban iasaid na bynta ka jingbit jingbiang jong ki Khasi bad Garo kiba sah ha ri Bangladesh bad ban pynkhlain ia ka khaii pateng.
Kiwei pat ki long ban pynskhem ia ka hok halor ka khyndew ka shyiap, bad ki marpoh khyndew ha ka jinglong trai bad ban ym shah ia ki ain ka sorkar India kiba ktah ia ki trai muluk.
Ka mat elekshon ka RDA, ka la kdew ruh ban kyntiew ia ki samla, ha ka ioh jam ioh jam, ka hok jong kiba duna dkhot met, ban phai khmat sha ki kynthei, ban don ka kynhun ne cadre jong ka Civil services ia ka jylla, ban kyntiew ia ka rep ka riang.
Ka la buh thong ruh ban plie lynti ia ka jingiakren iasuk bad ka kynhun HNLC ha ka lynti kaba don jingmut, bad ban pynsah nam ia ki riew shlur jong ka jylla nalor kiwei pat.
Nongpoh:Haba iadei bad ka jingleit ujor da ki nongialam ka Seng Samla Shnong Byrnihat Area, kiba la leit ban ujor sha District Council, halor ka jingdawa jong ki paidbah Garo, ba ki kwah ban long Rangbah Shnong ha ki shnong Khasi kiba don ha thaiñ Byrnihat bad kiba hap ha Raid Marwet, u Bah Pyniaid Sing Syiem, CEM ka KHADC, u la ong ba halor katei ka mat, na ka liang ka District Council kan sa lum ia ki nongialam shnong ha katei ka thain, nangta ia u Syiem ka Raid Marwet, Hima Mylliem na ka bynta ban iakren ban sngewthuh bha halor katei ka kam.
Kumba ka long mynta, ka dang dei ha ka por kaba baroh ki dang ia bunkam ha kane ka Ilekshon, hynrei haba la kut kane ka Ilekshon, na ka liang ka KHADC ha ryngkat ki briew na ka Hima Mylliem kin sa hiar sha katei ka thain, na ka bynta ban pynbeit bha halor katei ka mat bad ia kaba ym sa peit katkum ki kyndon ain jong ka Hima Mylliem.
Shillong 10 Ïaiong: U Chief Executive Member ka KHADC u Bah Pyniaid Sing Syiem ula ong,ha kaba iadei bad ka jingkren jong ka seng Voice of The People Party (VPP) hynnin ka sngi ha ka jingialang ialap ilekshon kaba la pynlong ha Umsning kiba la pynpaw ba kin ujor pyrshah ia u sha ka Election Commission halor ka jingkynnoh ba ki nongkyrshan ka VPP ki wan pynkulmar.
U Bah Pyniaid ula ong, ba na ka liang jong u,ula ong ba kam lei lei lada ka VPP ka kwah ban ujor hynrei kin ym lah ban pynshong nongrim ia kiei kiei namar ha ka por mynmiet pat la lah ban ring dur ia ki nongpynkulmar katba ka jingialang ialap ilekshon jong ka NPP ka dang iaid.
Shuh shuh U Bah Pyniaid ula ong, ba man ba long ki jingialang ialap ilekshon jong kiwei pat ki seng saiñ pyrthei la kyntu ia ki nongkyrshan lajong ba kin long kiba don akor hynrei ka jingjia kaba la jia mynhynnin ka sngi ka 8 tarik Iaiong ka la pynpaw pyrthei mano ba sdang ban kynshoit bad pynshit ia ki briew lajong.
U Bah Pyniaid ula iathuh ruh ba ka jingpynthut jong ki nongkyrshan ka VPP ia ka jingialang kam dei tang ia ka seng NPP hynrei ka dei wat ia ka seng UDP ruh kaba pynlong ia ka jingialang ha ka por mynsngi.
U Bah Pyniaid ula ong ruh ba u nongialam ka VPP ula ong ba la thung CEM ia u ruh dei ka jingthung jubor da ka sorkar jylla hynrei haba peit pat katkum ki kyndon jong ka ain ban thung bad pynskhem ia kine la leh da u Lat jong ka jylla bad ka jingkren laplah u nongialam ka VPP pyrshah ia u CEM ka la long ka Contempt of Court bad ka long kaba lyngngoh ba kat u nongialam ka VPP um pat tip ia ki ain bad kaba lah ban buh jingma ia ka jaidbynriew.
Shillong: Namar ka jingshah weng kam jubor ki samla khasi, kaba khlem kano kano ka daw hapoh ka Company Jio, kumta ki nongialam ka KHNAM State Youth wing, ki la leit iakynduh ia u HR ba dei peit ia ka jingthungkam, ban tip ia ka daw bad ha ba tohkit bniah la lap bad sngewthuh, ba ha man ki Department ki dei ki bar jylla kiba ioh kam lait noh tang ha ka sale Department, ha kaba ki don 80% ki khasi ki lah ban don.
Shuh shuh la lap ruh ba na ka liang ka Company kam idon ia kata ka jingai lad nyngkong sha ki khasi bad haba lait kino kino ki kam, kam ju buh ia ka jingpynbna, ban ai ha ki lad pathai khubor khasi, khnang ban tip salonsor.
Kaba kham pyn lyngoh ruh ia ka Seng, ka dei ba kane ka jaka treikam, kam shym la thung wat ia ka Committee ka ban peit kyrpang ia ka jingshngain jongki kynthei kaba la tip kum kum Harassment of women At work place Atc 2010 jong ka sorkar India.
Kum ban shu pynkynmaw ba ha u snem 2016 ha ka jingialam jong u Bah Thomas Passah, U President ba rim ka State Youth Wing, la dep lap bun kum kine bad la thoh ruh halor ka kane sha ka DC, hynrei kat mynta ruh ka dang long kumjuh hi.
Haba pynpaw na ka liang U Converner, ka State Youth Wing, u Bah Eric Swer u la ong “Ngi ladep shong meeting bad u Advisor jong ngi Bah Thomas Passah, uba dei ruh u Working President ka seng Kmie mynta bad ngi la rai ban leit sha baroh ki jaka trei kum kine ban pynthikna ia kine ki mat harum" bad kitei ki kynthup ban ioh kam ki samla Khasi, ban pynthikna ba ki kam ki ba lait hap ban pyntip ha ki kotkhubor Khasi, ban pynthikna ba 80 percent ki kam kin dei jong ki Khasi beit, ban pynthikna ba ki khasi kiba trei ha kine ki jaka kim shah pynthuh da kaba shah transfer sha ki jaka ba kyndong bad ha Shillong pat yn wanrah da kiba nabar jong ka jylla, ban pynthikna ba ka Harrastment of Women at workplace act 2010 kan treikam na ka bynta ka shngaiñ ki kynthei, ban pynthikna ba kine ki ophis, kin hap ban siew ia ka proffessional tax katkum ka ain.
Beh noh ia ki bar jylla kumno ki ioh ban trei ha la ka Jong ka jylla balei ngim don briew seh ngi ki khasi bun bapli ba hap shong ing kata ruh dang ai kam ia u bar jylla ka khlem raiñ ha ja jing shisha tag 1percent ia ki bar jylla la da dei ha ka ei ka ei ka kam.
Shillong:Ka jingiakhun ha ka lympung Shillong Premier League 2023 hynnin ka sngi ba la ialeh ha SSA Stadium, Polo, hapdeng ka Shillong Lajong FC bad ka Nongthymmai SC la iohi ia ka jingiathep mar mar kylliang, hynrei ha kaba kut ka Lajong ka la lah ban thep kham bun bad pynkut ia ka jinglehkai da kaba khur ia ka jingjop pyrshah ia ka Nongthymmai da 6-3.
Ha kane ka kynti u Deibormame Tongper sa shisien pat u la pynlynguh ia ki nongpeitkai da kaba u la ioh biang ban khur ia ka hat-trick hadien ba u la ioh ban thep ha ka minit kaba 26, 42, bad 60 minit.
Nalor jong u, u Babysunday Marngar u la ioh ban thep ha ka minit kaba 51 bad 90+2 minit.
Katba u Shano Tariang uba la wan substitute u la thep ha ka minit kaba 61.
Ha kaba sdang jong ka jinglehkai, ka Nongthymmai ka la ialehkai bha da kaba ka la lah ban lamkhmat ia ka jinglehkai da ka jingioh thep ka kol kaba nyngkong ha ka kylla step lyngba u Robi Hansda ha ka minit kaba 11 bad bud sa u Nitesh Hazra ha ka 19 minit.
Wat la ka Lajong ka la lah ban pyniaryngkat noh ia kitei ki kol jong ka Nongthymmai tang ha ka kylla step, ka Nong thymmai ka la ioh biang ban lamkhmat tang mar iasdang ka kylla miet da ka jing iohthep kol u Sam borlang Nongbsap ha ka minit kaba 46.
Da katei ka jing jop ka Lajong ka la lah ban knieh biang ia ka kyrdan kaba ha khmat, da jingia ioh poin mar katjuh bad ka Rang dajied United FC da mar 9 point bad ki ialong kum juh ruh ha ka jing iapher ka jingiaioh kol, kata, da mar +6.
Hynrei da ka jingioh kham bun kol na ka liang ka Lajong, kane ka kynhun ia mynta la shim kum ka kynhun kaba nyngkong ha ka miej iakhein poin.
Na ka liang ka Nong thymmai, kane ka kyn hun ka ieng hapoh duh na ka lain kaba hap deng jong ka miej ia khein poin da ka jingioh 3 poin na ki 4 tylli ki jingiakhun.
Ka jingleh kai mynta ka sngi kan long hapdeng ka Saw mer pyrshah ia ka Langsning FC naduh ka por 3 baje janmiet.
Shillong:U Chief Electoral Officer (CEO) ka jylla u Dr.
BDR Tiwari, u la ong ba ka jingpynbit pynbiang ia ka elekshon sha ka Lok Sabha ha ka jylla Meghalaya ka la bit ka la biang nadong shadong.
Haba kren mynta ka sngi, u Tiwari u la ong ba ka tnad elekshon ka jylla ka la peitngor bad phikir bha ia ka jinglong jingman khamtam halor ka jingjia khnang ba kan ym wanrah jingthut ia ka elekshon.
Ki don 43 pyrton ki pulit ka sorkar pdeng CRPF ki ban pahara ia ka jylla ha kane ka elekshon, kaban long ha ka 19 tarik mynta u bnai ha jylla.
“Kumba la bthah ka Election Commission of India (ECI), ka jingpynkhreh ka la iaid shaid shaid.
Ka jingpeit bad bishar ia ki mashin thep vote, EVM kan sdang naduh lashai ka sngi", u la ong.
Ka la jingmih ki ophisar sha ki jaka thep vote, kan long ha ka 17 bad ha ka 18 tarik sha ki jaka ba kila ioh bynta.
Kumba long mynta, ka jingpynkhein ia ki ain pyniaid elekshon ne MCC, ka don tang malu mala ha kane ka jylla bad kam don satia ka jingjia kaba jur.
Ha kajuh ka por, ula ong ba ka tnad elekshon ka la trei borbah ban pynthikna ba ki paidbah kin wan ban iashim bynta shitrhem ha ka elekshon namar ba kumba la sakhi, ki paidbah nongthep vote ha Shillong Parliamentary constituency ki kham duna ban wan thep vote ban ianujor bad ka Tura Parliamentary constituency.
“Ngi la pynkhreh ia ka plan ban khring ia ki nongthep vote ban iashim bynta shitrhem ha ka elekshon MP.
Ka jingthmu ka long ban khring ia ki samla, ki Rangbah kynthei bad shynrang, da kaba pynlong ka jingialehkai kum ka kynjatbol bad kiwei.
Ngi la kyrpad ruh ia ki dorbar shnong ban don ka jingiatreilang", la ong u Dr.
Tiwari.
U la ong ruh ba bunsien katkum ki rekod ki briew ki kham iamih paidbah ha ka elekshon MLA ban ha ka elekshon MP.
Ban khring ia ki paidbah ban iashim bynta shitrhem ha ka elekshon MP, ka tnad elekshon ka la pyllong ia ki kam bapher bapher kum ka jingialehkai, ki jingpynkhuid ia ki jaka thep vote bad kiwei kiwei.
“Kan don ruh ka jingpynkhuid ia ki jaka thep vote shwa ban wan ka sngi thep vote, bad yn pynshlur ban pyndonkam da ki tiar bym pynsniew ia ka mariang, ban kiar na kaba pyndonkam ia ka plastic", la ong u CEO.
Shimla:Ka Kangana Ranaut, ka aktres, kaba dei ruh ka kyrtong jong ka seng BJP na Mandi Lok Sabha ha Himachal Pradesh, ka la ther tyngeh ia ka jingkynnoh jong ka seng Congress, ba ka la ju bam doh masi teng mynshwa bad halor kane ka Ranaut, ka jubab, da kaba ong “Nga dei ka riewngeit hindu kaba sngew sarong" bad ka da kren shai, ba kitei ki jingkynnoh, ki dei ki bym shongnia satia.
Haba kren ha ka X, ka Kangana, ka ong “Ngam ju ba doh lane kino kino ki doh kiba saw rong bad ka long kaba sngew jah burom shikatdei, haba ki mih ki jingkynnoh kiba shu thok shaphang jongnga".
“Nga ju pynmlien ialade shaphang ka rukom im bad ki jingbam jhur lane ki dawai kiba pynmih na ki kynbat, da ki bun bun phew snem bad kumta kito ki jait jingkren, kin nym ktah satia ia ka dur ka dar kaba khuid jongnga bad kin nym lah ban ialam bakla ia nga Jai Shri Ram," ka la ong.
Ka jingpynshai jong ka Ranaut, ka dei halor ka jingkynnoh jong U Vijay Wadettiwar, u nongialam jong ka seng Congress, uba dei ruh u nongialam liang pyrshah ha ka dorbar Maharashtra, ha kaba u pynkynmaw, ba ka Ranaut, ka la tweet kham mynshwa, ba ka dei kaba ju bang bha ban bam doh masi bad ka dei ruh katei hi kajuh ka briew, kaba ioh tiket ban iakhun ia ka elekshon Lok Sabha.
Haba kren ha ka jingialang ialap elekshon, ha ka 5tarik Iaiong, U Wadettiwar, u kam ba ka seng BJP, ka pdiang lut ia baroh ki nongialam kiba bamsap.
Halor kane ka jingkren, na ka liang ki heh BJP, ki la ia mih ban kyrshan ia ka Ranaut bad u nong aiktien jong ka seng BJP, U Keshav Upadhye, u kynnoh ba kane ka jingkren jong U Wadettiwar, ka pyni ia ka jingjaboh jong ka jingmut kaba don ha ka seng Congress.
‘Kim don ia ki ishu ban iakren bad kane ka pyni, ba kane ka dei ka jingsngew tlot ba kin shah rem noh" ong utei u nongkren jong ka seng BJP.
Nongpoh:Ka jingialang jong ka Party NPP ba mynhynnin ka janmiet ha Umsning, ka la jan poi sha ka huri hura, ha kaba nyngkong ka huri hura ka la jan sdang, ka dei ha ka por ba dang ai jing kren ka Kong Ampareen Lyngdoh, Kyrtong MP ka NPP na Shillong Seat, hynrei la lah ban tem noh hadien ba ki Pulit ki la rah noh ia kito ki briew kiba la kham leh shongshit.
Sa kawei pat ka jingjia kaba la jan mih huri hura, ka dei ha ka por ba ka Kong Ampareen Lyngdoh, ka la mih na ka jingialang ban kiew sha kali lajong ha Umsning, la wan kawei ka kali Maruti Car bad ba ki briew kiba shong ha katei ka kali, ki la pyrta ha u ‘Prah’ ha u ‘Prah’, kumta ki nong kyrshan ka NPP, haba ki la iohi ia katei ka jingwan leh shongshit jong kitei kiba shong ha katei ka kali, ki la bitar bad bat ia katei ka kali, kiba la thmu ruh ban ktah ia kitei kiba shong ha katei ka Maruti Car.
Ka Kong Ampareen Lyngdoh, kaba don hajan katei ka jaka bad haba ka la iohi ia katei ka jingjia, ka la leit sha katei ka jaka bad kaba la kyntu ia ki paidbah, khamtam eh ia ki nongkyrshan ka NPP, ba kim dei ban ktah kti lane leh eiei, hynrei ban pyllait noh ia katei ka kali bad ia kitei ki briew.
New Delhi:U Parakala Prabhakar, uba dei u kurim jong ka Nirmala Sitharaman, myntri pla pisa jong ka sorkar India, ula kren shai ha ki khyndiat sngi ba ladep, ba lada ka seng Bharatiya Janata Party (BJP), kan dang wan phai biang ha ka bor, kumta ka map jong ka Ri India, kan sa kylla.
U Prabhakar, u ong ba lada yn jied biang ia U Narendra Modi, ha u snem 2024, kumta ka jingjia, kaba jia ha Ladakh bad Manipur, kan jia artad ha kylleng jong ka Ri India.
Katei ka video jong U Parakala Prabhakar, uba dei uwei na ki stad ha kaba peit ia ka ioh ka kot, ka paw pyrthei, lyngba ka jingpyni pateng jong ka seng Congress, ha ka X bad ha katei ka video, U Parakala Prabhakar, u ong ba lada un jop biang U Modi, ha u snem 2024, kumta ka India, kan nym ioh shuh satia ia kawei pat ka elekshon “Ek aur chunav ki ummed mat kijiye," ong U Prabhakar, haba kren ia u nongkylli jingkylli bad u ong biang “Agar ye sarkar aayi to uske baad chunav hoga hi nahin (Lada ka BJP, ka wan phai biang ban thaw sorkar, kumta ka India, kan nym iohi shuh satia ia kawei pat ka elekshon" ong U Prabhakar.
Utei u stad uba peit ia ka ioh ka kot, u ong shuh shuh, ba ka riti synshar bad ka map ruh kan kylla, lada U Modi bad ka kynhun jongu, kin wan phai biang ban thaw sorkar.
“Aap isko pehechan bhi nahin sakenge (Phin nym ithuh shuh satia ba kane ka dei ka India) ong U Prabhakar.
Nangta, u pyni nuksa ia ki jingkren jong ki nongialam ka BJP ba kynthup ia U Modi, ha kaba ki ong ‘isko Pakistan jaane ka hai, jane do’ (Lada ki kwah ban leit sha Pakistan, ai ba kin leit) bad u ong shuh ba kitei ki jait jingkren, kin sa mih na Red Fort ha Delhi bad u ong shuh shuh ba ki jingjia kiba jia hapdeng ki Kuki bad ki Meitei ha Manipur, kin sa jia ha kylleng ki bynta jong ka India.
Kham mynshwa, U Prabhakar, u kam ba kane ka bamsap kaba siew sha ki seng sain pyrthei lane ka electoral bond scam, kam dei ka bamsap, kaba heh tam tang ha India, hynrei, ka dei kaba heh tam ha ka pyrthei hi baroh kawei bad u ong shuh shuh “Hadien ka jingbei pisa sha ki seng sain pyrthei, ka la mih madan, kumta ka jingialeh kam dei shuh hapdeng ki ar tylli ki kynhun, hynrei, ka dei hapdeng ka BJP bad ka India baroh kawei".
Dang ha u bnai ba ladep, ka Nirmala Sitharaman, myntri pla pisa ka sorkar India, ka la kyntait ia ka jingtyrwa jong U JP Nadda, President jong ka BJP, ban iakhun ia ka elekshon Lok Sabha na Andhra Pradesh lane na Tamil Nadu, da kaba ka aidaw, ba kam don pisa ban iakhun elekshon.
Shillong:Da ka jingjop ia ka Ryntih SC da 4-0 ha ka jingiakhun pyrshah ia ka Rangdajied United FC ha ka lympung Shillong Premier League 2023 ba la ialeh hynnin ka sngi ha SSA Stadium Polo, ka Rangdajied ka la ioh ban kiew ha ka kydan kaba hajrong duh ha ka miej iakhein poin.
Baroh saw tylli ki kol kiba la thep da ka Rangdajied ki dei ha ka kylla miet ba la ioh thep shuwa nyngkong da u Robert Khongjoh ha ka 52 minit, Basuk Bina 69 minit, Stephan Pale 73 minit bad u Enestar Malngiang ha ki minit kiba khatduh, kata 90+3.
Da katei ka jingjop, ka Rangdajied ka la ioh ban khur 9 poin na ki lai tylli ki jingiakhun, katba ka Ryntih ka neh ha ka kyrdan kaba saw da 4 poin na ki saw tylli ki jingiakhun.
Ha ka kylla step ka Rangdajied ka la pyrshang bunsien ha ryngkat bad u Robert hynrei kam shym la lah ban pynkhih ia ka jar ha katei ka kylla.
Lah ban ong ba ka jingpyrshang kaba biang ka jong u ka la dei ban long ha ka minit kaba 37 haba u la iohi ia u nongap kol ka Ryn tih u Dipanjan Debnath uba la tam ia la ka lain ha ka jingpyrshang ban knieh ia ka bol, kumta ha ka jingpyrshang kaba kyrkieh jong u, ka bol ka la tyllun noh sharud jong u diengkolNa ka liang jong ka Ryntih ka la jan dei ban ioh thep ha ka minit kaba 27 haba u K Lalro sanga u la pyntyng khuh khlieh da kaba ioh free kick hynrei u nongap ka Rangdajied u Banshanskhem Khar syntiew u la ioh ban siep noh ia ka bol da kaba kem trait halade.
Ka jingioh thep kaba nyngkong jong u Robert ha ka kylla miet ka la long haba ka jingbret ia ka bol ka la leit beit beit sha u namar ka jingbym khmih bha ia u na ka liang pyr shah, kumta u la rah kylleng ia ka bol hajan u Dipanjan bad haba u la ioh ka lad kaba biang u la pynrung ia ka kol kaba nyngkong jong ka kynhun jong u.
Hadien kane, u Robert u la don bynta ruh ha ka kol kaba ar haba u la pass ia ka bol sha u Basuk uba la ioh ban thep suk.
Tang hadien saw minit, ka Rangdajied ka la ioh biang ban pynkhih ia ka jar da 3-0 kaba la thep da uba la mih pli u Stephan Pale hadien ba u la pynshad ia u nongiada ka liang pyrshah bad haba u la ioh ka lad u la pynrung ia ka kol jong u.
Ka kol kaba saw pat ka la long lyngba ka but jong u Enestar uba la ioh ban thep lai minit shuwa ban pynkut ia ka jinglehkai.
Mynta ka sngi ka jingiakhun kan long hapdeng ka Shillong Lajong FC pyrshah ia ka Nongthymmai SC naduh ka por 3 baje janmiet.
Ha kane pat ka jinglehkai, ka jingjop jong ka Lajong kan kyntiew ia ka poin jong ka ha ryngkat bad ka Rangdajied, hynrei da ka jingiapher pat ha ka jingioh kol kata +6 ia ka Rangdajied na ka +3 jong ka SLFC, kumta da ka long ha kane ka rukom ka nonglam kh mat ha ka miej iakhein poin ka lah ban kylla biang.
Na ka liang jong ka Nongthymmai pat, ka jingjop jong ka kan lah ban ieng ha ka kyrdan kaba pdeng jong ka miej iakhein poin da kaba bujli noh ia ka Ryntih na ka kyrdan kaba saw.
“Nga ngeit ba la sngewthuh ia ki jingkren baroh naduh sdang.
Kum ka kmie nga sngewtynnad eh ba ka khun bad phi Pastor phin iai bteng ban iaid ha kane ka jingiadei jong phi tad haduh kata ka por ban da poi burom.
Tang kane kawei nga pynpaw ha khmat lang jong phi ba ngi long ki briew kiba duk ngim don spah ngim don hajar hynrei ngi long tang kumne hi" ong ka kmie.
“Kam shong eh ha kiei kiei baroh hynrei kaba kongsan tam ka dei ka jingiadei hapdeng ki arngut.
Ban tei ia ka longbriew manbriew ym don da kawei pat ka lad lait sa tang ka jinglong jong ki nongtrei" ong u Pastor samla“Ha ka jingsngew jong nga kum ka kmie nga sngew ka la biang bad ngin shu kyrmen beit ia kaba bha" ban biang ka kmie u Peter.
“Na ka liang jong nga nga pdiang sngewbha ia ka jingkren jong i kong.
Kumba la mih ka jingkren ba ka don ka jingshaniah ia ngi kiba trei ia ka kam u Blei.
Hooid um duh hi iwei ar hangne hangtai watla ki don ha kane ka kyrdan hynrei kim lah ban sngewthuh ialade ha ka jingshah kynting ha ki eriong erngit jong ka jingim.
Da kaba pynshongnia ha kiei kiei baroh nga shim ia kane ka sienjam ban wan iakynduh markhmat khnang ba ka pyrthei kan tip ba ngi iaid da ka akor ka burom ym ban shah kren nadien pat.
Nga ong hakhmat jong phi lang ba naduh mynta ka jingiadei jong nga bad i Banisha kan nang skhem tad haduh ban da poi kata ka por ba ngin poi ha ka burom.
Nga tharai tang katne ka lah biang na ka liang jong nga" kren pynkut u Pastor samla.
“Kum ban shu bynrap hadien ba la kren une u para, nga ruh nga shu ban tang kata ba kum ka iing phi la sngewthuh bad iohsngew hi ia kaei kaba u pynpaw hakhmat lang" kren pynkut u hynmen u pastor samla“Kiei kiei baroh ki la shai lut bad kum ka iing ngi da sngewhun ia baroh ki jingkren.
To u Blei un ialam ia kine arngut bad kumjuh ia ngi ruh ki arliang mamla" kren pynkut sa u Peter“To kum ka kmie ruh nga buh ka jingshaniah ha phi bad kyrmen ba kiei kiei baroh kin iaid beit iaid ryntih da ka jingialam uba najrong" ong ka kmie u Peter.
Ka por ka la iaid bad u kti kynta u la poi ha ka 2 baje bad la tam 5 minit.
Ka Banisha bad ka kmie ki la leit sha iingshetja ban pynkhreh bam ia kine ki nongwan.
La ai bam ha kamra bam ba shu pynbeit ha kamra pdeng tang na ka bynta kata ka sngiHadien ba la dep bam sa kumba shiteng kynta ei ei kine ki rangbah ki la leit noh.
Ynda la leit kine, ka kmie bad ka khun ki la bamja noh hynrei u Peter u la iabam lang bad kita ki 4 ngut.
U Peter u la wan shonglang hangta bad u dih tang ka sha suda bad u la ong“Haba peit na baroh ki liang i kumba ka iing jong ngi u tip khambha bad u ialam ia u briew uba ngi i shaniah.
Kat u riew niam ngim da khmih lynti eh kaba sniew hynrei ia kaba bha ngi kyrmen.
Toi, ha ka jinglong briew ka jingtlot te ka don beit.
Kaba kham kongsan eh kaba ngi angnud ka dei ka jingshongsuk shongshngain bad ka jingshngain ia ka lawei.
U briew peit tang ka main u kup ka dur donburom donakor bad ka sur kaba jem.
I kop bha ia phi Hep bad ito i Pastor samla" ong bad kren biria u hynmen“Dei ba ikop kein haba sa poi ha iing" ong ka para bad ka wiat rymmuin.
“Ha … ha … ha …" ki ia rkhie lang“Ka dei ka plan u Blei phi khun kane nga don ka jingngeit kumta" ong ka kmie bad ka ieng ban leit thet kti“Ka iing te ka la khia namar ngi hap pynkhreh ar tylli ki kam – pynhiar synjat bad iathoh shongkurim.
Ka iing kynthei te kumta ju long ka rukom ban leh hynrei ngin hap pynkhreh bha" ong u Peter“Nga sngewthuh ka khia tangba ngin iaid beit ha la ka jinglah mo mei mo bah.
Da ngi pynbud beriew bad leh rongphong kan ktah ia ngi shibun eh namar hap pyrkhat ia kaba shadien.
Nga ruh ngan pynsngewthuh ha i bad nga ngeit ma i lei i sngewthuh khambha namar i dei u riewniam.
Nga shait iohsngew bun ki samla shynrang samla kynthei kim poi burom namar ba ki pyrkhat ia ka rongphong pyrthei" ong ka Banisha.
“Nga iaroh shisha ia phi Hep ba phi kot ban pyrkhat kumta.
Kaba dei shisha te kata" kren iaroh u Peter ia la ka para“Ka dei khun kata kaba phi ong bad shait iohsngew ruh ia kata narum naneng" ong ka kmie“Da kaba pynshongnia lah ban thew tarajur kano kaba dei bad kano kaba lait.
Lada shu shah kynting ha ka lyer rongphong ka pyni ba ym don ka jingpynshongnia ha lade shimet ne ha iing" ban ktien biang ka Banisha“Sngewtynnad ba i Hep i ia syriem kum ma nga ha ka jingsngewthuh.
Kane ka dei ka dak kaba bha ba ngin leh ban tei ialade bad ia la ka longiing longsem lashai lashi sngi" ong u hynmenKa por ka la jan dap 3 baje.
Ka Banisha ka lum ka lang ia ki tiar tngit ban leit khlieng noh.
Ka kmie pat ka lum ka lang ia ki khiewja khiew jyntah.
U Peter u pynbuh noh ia ki shuki na kamra bam bad buh sha kaba ju buh.
Shillong: Mynta ka janmiet ka jingialang ialap elekshon ka NPP ha Jaiaw Pdeng, ka la thap mih jingkulmar hadien ba ka la mih ka jingpynthut jong ki briew ban pyrta Prah katba dang iaid ka jingialang.
Katba dang kren u bah Hamletson Dohling, ka la mih ka jingpyrta Prah na ki briew na kham pajih ha katei ka jaka, bad hangne, ka la pynlong ia ki nongkyrshan ka NPP ban khie bitar ia ka jingshah pynthut bad ki la leit ban tur sha katei ka jaka, ha kaba ka la don ka jingiania hynrei la pynthanda noh da ki rangbah bad ki longkmie.
Namar kane ka daw, ia ka jingialang ruh la pynwai noh khlem pat poi ka kyrtong ka kong Ampareen Lyngdoh kaba la dei ban wan ha kane ka jingialang.
Na ka liang ka kong Sharon Lyngdoh ka para ka kong Ampareen ka la pyntip ha ka jingialang ba hap ban pynwai noh ia ka jingialang namar ba kum ka ing kim kwah ban mih kano kano ka jingbym sngewtynnad.
“Ngim kwah ban don kano kano ka jingjia ba sngewsih, na kata ka daw, ngi kyrpad ia ki nongpyniaid ka jingialang, ban pynwai noh, ngi ai khublei ia phi paidbah ban ai ka jingkyrshan ia kong Ampareen Lyngdoh iba dei I hynmen jong nga", la ong ka Kong Sharon Lyngdoh.
sorry ngim biej bad ngi nym kyrshan da lei2 ia kita kiba don kti kumba paw ha kot khubor kine ki sngi…Ha Europe tang I dak barit ruh ki da resign hangne pat naduh na Byndi ruh ioh ieng ekection.
paidbah sngewbha jied ym daka jing sngew biej,sngew ieid iano2, ieid jing sngew kumne kumta.
jied ban wan ka jing kylla ba thymmai.
wat leh bakla mynta ioh ngi jingjar hadien.
Ka jylla ka lah ngam.
Ngi lah ioh sa kawei ka nam ba wan ba khaduh dei ka NEHU 93 out of 100 university hapoh India.
under NPP-UDP everything is last.
Nongpoh: Mynta ka janmiet ha ka por ba ka Party NPP, ka dang pynlong ia ka jingialang ialap Ilekshon ha Umsning, sa khyndiat la janmih ka huri hura hapdeng ki nongkyrshan ka NPP lem bad ki katto katne ngut ki briew kiba la pyrta ha u ‘Prah’, ha ka por ba dang iaid ka jingkren jong ki heh ka NPP.
Haba katei ka jingialang ka dang iaid shaid shaid, la don ki katto katne ki briew kiba la leh shongshit bad kiba la pyrta ha u ‘Prah’ ha ka por ba dang kren ki heh ka NPP, ha katei ka jingpyrta ‘Prah’ da kitei ki briew ka la pynbitar eh ia ki nongkyrshan ka NPP, kiba la leit ruh shajan jong kitei kiba pyrta ‘Prah’, kiba la iania bad jan poi sha u pud jong ka jingiasyndong kti.
Tang mar iohi halor katei ka jingjia bad kaba lah ban lam sha ka jingkulmar kaba kham heh, kiba Pulit kiba la don ha katei ka jaka, ki la leit mar mar sha katei ka jaka, na bynta ban tem ia katei ka jingjia bad kiba la thep noh sha kali Pulit, ia kito kiba la kham leh shongshit bad kiba ym tip ba ki dei ki briew na kano ka Party, ne ioh dei kiba la shu leh shongshit na ka kam ba la dep bam dep dih.
Hadien katei ka jingjia, ba la bun ki Pulit kiba la don ha katei ka jaka, ka jingialang ka la iaid beit iaid ryntih bad khlem da don kino kino ki jingpynthut pynwit.
Ha kine ki khyndiat bnai ba la dep,ka jingkhmih lynti ki paidbah ka ri Khasi-Jaintia ban pynthymmai biang ban ioh jied thymmai(re-election) ia ki nongmihkhmat(MDC) sha District Council ka la pulom noh hadien ba ka sorkar MDA-II hapoh ka jingialam ka party BJP(UDP+BJP, etc), ka la rai ban pynjlan noh(extend) shwa ia ka Election sha District Council hadien sa 6 bnai pat.
Kane ka rai kalong ka bym pat ju kham jia koit ha ri Khasi-Jaintia(lait noh ha Garo Hills) ba ka sorkar ba la jied da u paidbah(elected Govt.
) ba kan pynkhein pyllein pyllein ia ka riti ka dustur jied nongmihkhmat paidbah (traditional democracy) naduh kito ki por ba la kha ia ka District Council ha ka jylla jongngi.
Bun ki paidbah kim da salia ne suidniew than eh ia kum kane ka raibi(preceedence) kaba la leh khyllah da kane ka sorkar hynrei kalong ka jingma kaba shyrkhei bha namar ka jingiaid lait bad iuh roit ia ka hok longtrai(democratic rights) jong ki paidbah ka ri Khasi- Jaintia jongngi ban jied nongmihkhmat shisien san snem.
Kumno kin ia kren ban pynneh pynsah ia kata ka riti ka dustur u paidbah haba ki la dep pynkhein bad iuh roit lypa ia ka hok u paidbah ban jied MDC ha man la ka shisien san snem tang na i daw bym shongnia (unjustified reason)?.
Ym dei tang katta,hynrei don kiba peit thuh bha ba kane ka sorkar kan sa pynjlan(extend) shuh shuh ia ka por treikam(tenure) jong kine ki MDCs shu thung(political appointees) sa sha ka 6 bnai shuh shuh namar hapoh u bnai September ba la kut kane ka por(entended tenure), ka dang dei ka por slap ym pat long,kin hap rah biang sa 6 bnai ei ei haduh ban da poi syndon ka por tlang.
Ki shu ialehkai (play politic) katba mon kat ia ka hok jong u paidbah ruh.
Shaei kane kan ialam? Ki paidbah ki tip kham bha ia kata.
Ha ka jingshisha,shisien ba la kut hok ka por ne ka samoi treikam jongki(tenure), lah dei ban sngew lehrain ban khot MDC ia ki.
Ki dei bad ia syriem tang kum ki MDC ba la thung bad isynei ka sorkar ia ki(just political appointees only) ban dang ioh ka tulop suk, ka bai leit-bai wan(allowances) etc ban ioh kjit suk ia ka pisa u paidbah khlem da shah jied shuh da u paidbah ia ki.
Ban shu leh mon ne lehkai ia ka hok u paidbah ym ju long.
Ki ju ong,’ Ki khun iohmon kim ju long ei ei’.
Ban shu lehbein ia kiba rit ba ria(paidbah) ruh ym ju long namar kan sa poi ka por ba uba rit ba ria(voters)ruh u don la ka jong ka bor ha kawei ka sngi.
Ka ktien ka ju ong te, ‘Uba rit ruh(u paidbah) u don la ka kylla (ka bor ba triem),lada ngi leh bein ia u,ka long kaba triem ynda u la khie thiah(ka bor ba triem por election).
Kynmaw bha,’Lada ngi leh bein ia kiba tlot,ngin sa liem pat ha kiba kham khlain’.
Wat ong ne kop than ba phin jop lut ia ka pyrthei.
Kat u Kyieng uba pynliem kat ia u Sing, u la ngat ka apot bad shah pyniap pynban tang ha ka khniang thapawa kaba rit.
’Biang hawei,duna hawei,ym don ba janai’.
Katkum ka thup jingtip ba la lum bad ba la iohi, la shem da une u nongthoh naduh ki snem 1957-58 ter ter ia ka jaka ialehkai Polo da ki kulai ba la tip mynta ka Madan Polo (Old Polo Ground) bad katto katne ki jaka shajan ka rud wah Umkhrah, la shimti ban peit ban sumar sukher da ka Shillong Recreation Trust Land naduh ka snem 1923 bad ka don ka sakhi da ki jingthoh ba la wah (Signboard) ha phra furlong, ha ka jaka ieng Deluxe Guwahati-Tura Bus mynta (shajan Ratan Lal Sighania Football gallery) bad ia ka bynta ka shilynter kaba rit naduh ka ist ground kaba long pyllun kum ka dur “U" la ai wai snem ia ka Shillong Gymkhana Race Course haduh phra (8th) furlong kaba la ker baroh arliang d aka lyntang ban mareh ki kulai Race na phra, san bad ar furlong katkum ka kyrdan ne klas jong ki kulai kiba don naduh klas I haduh klas VIII bad ki kulai kiba khlain ne batbit ban mareh stet ki dei na klas I bad ki don ruh ki Jockey kiba pynher bad bat la kam ia ki kulai kiba sdang ia ka jingmareh na kitei ki furlong sha ka Finishing point bad ia ki kulai la shitom ban bat la kam ha ka Finishing point bad ki la hap mareh pynkut shaduh sha Lawmali shajan ka Ophis Lum Jingshai (MeCL mynta) bad ha ki por ne minit ba mareh ki kulai race, la buh artylli ki khyrdop (gate) kaba khang ban iaid ia ki kali, ki briew lyngba na surok kata ha Lawmali bad ha ka jingkieng shajan 1st ground bad sa plie pat ynda la dep mareh ki kulai bad ka long kaba itynnad bad sngewtynnad ban peit kai ia ki kulai ki mareh thong bad ia ki jockey bad tap tupia Jocket ha ki sahti Uniform ki rong bapher bapher bad ki paid nongpeitkai ki nong iathong narud nakiar ba na ka Race Course gallery (CRPF Camp mynta) ki pyrta ki risa ia ki kyrteng kulai ba ki ia thong da ka tiket Forecast, Winbod place ha ka dur ba sdang na ka Tyngka ar (Rs.
2) ter ter haduh da ki spah.
Shuwa ban mareh ki sei ia ki kulai na ki sem kulai ba don shajan ki gallery (Race) khnang ban peit ki nongiathong tiket ia ki kulai.
Nalor ka bor jong ka “SGRC", ki don ki riew shimet kiba pyniaid ia ka jingiathong kulai race da ka kot kopi bad slip ha ka dor shi pisa, shi anna, ar anna na ki bynta kiba duna kamai kiba pyniaid shabar ka kut jong ka Finish point (CRPF) bad ia ka Race Course ki pynlong beit ha ka sngi saitjain (Saturday) ha ka por shiteng sngi haduh janmiet bad ha kane ka sngi ym ju don ka jingialeh kai Football Tournament ka SSA bad ka Race Course ka khring bha ia ki nongjngoh kai pyrthei (Tourists) na kiwei ki jylla bad ka Ri namar ka Shillong ka Pawnam bha ban ia ka Race Course jong ka Jorhat (Assam) bad Darjeeling (W.
Bengal) ha kito ki por.
Ki trai ba don ki kulai ki hap ban register ia ki kulai ba mareh thong katkum ki kyrdan klas ba ka Ophis jong ka Gymkhana Race Course, ha Shillong Club, Kachari Road, Shillong.
Ki kulai kiba Pawnam bad kiba tbit ba khlain mareh stet ki dei na klas I (one) kum ka Maharani, Stalag 17 bad na kiwei ki klas haduh klas VIII (eight) ki dei ki kulai Silver Live, Black Beauty, Toofan, Mawdiang diang, Young Runner, Iron Grey, khatbha bad kumta ter ter.
Ki trai kiba buh kulai race ki dei ki phareng, ki Khasi, ki Bengali, Sindhi bad kiwei na sor bad khap sor.
Ha ka jingiathong kulai race la ju don ka jingiasuh buit ban leh “Making" (la tip mynta kum ka Match Fixing ha kirkit) hapdeng u Trai kulai, Jockey, kumta ki ju don ki “Steward Jockey" kiba pyrshang ban tehlakam ban pynpulom ia ka “Making" namar ki leh making ki pyrshang ban wan ba ar (place) ha ka jaka ban jop (win) ha ka Finishing Point bad ki Jockey ki dei ki Khasi, Garkhali bad kiwei.
Ki shipai Assam Rifle Assam Regiment ruh ki ju shim bynta da kaba pynmareh race exhibition da ki kulai khashor kiba jrong ha Polo race course.
Ha ki snem 1963-1967 ter ter ka siat khnam iathong number “Thoh Tim" ba la pyniaid da ka Khasi Hills Archery Board ka la iaid iew bha shaba palat pud ym tang ha ka Nongbah Sor Shillong, Assam hadien Meghalaya, ka la plie ia ki Teer Counter sha Guwahati, Dibrugarh, kiwei ki sor ka distrik Assam bad ki nong Calcutta (W.
Bengal) ki ju book/ thoh tim da ki phone Trunk call bad ki Teer Bookies na Shillong ki la leit ban pyniaid iew sha kitei ki sor bad dei ha kine ki por ki la mih ka Forecast bad Ending number ha ka thoh tim bad ka Forecast ka la sdang ia thong ha 10 naya paise, 25p, 50p Re.
1, R.
2, 5, 10 bad ki dividend kaba heh bad ka single number ka sah hi kumjuh na ka bynta ka kylla step bad kylla miet.
Dei na kane ka daw ka la ktah shibun ia ki iew jong ka Shillong Gymkhana Race Course bad ka la hap ban khang khyrdep bad ka jingiathong Race Course ka la duh syndon ha kitei ki pdeng snem ba synshar ka sorkar Assam.
Kumta ka sorkar Meghalaya ha ka snem 1972 ka la shim wai ia katei ka jaka Polo Race Course bad la ai jaka shong ia ki CRPF bad katkum ka jingjubab u Chief Minister ha ka snem 1980 la iathuh ba la wai ia katei ka jaka ha ka dor T.
4750.
00 shibnai.
Hangne ngim dei ban klet ba ki nong peit Football ki ju pynpaw bad thoh ha ki khubor ha ki snem 1980 ter ba ka sorkar ka dei ban shimti ia ka jaka Race Course ban tei ia ka Indoor Stadium ia ka jingkieng Dieng ban leit sha Golf Link (1st ground) ki la tei thymmai da ka dewbilat bad la plie shwa ban wan u Pope John Paul ha Shillong, ha u Rymphang 1986.
Mynshwa ka thain Madan Polo, Race Course Wah Umkhrah ka long ki bynta ka Sor kaba itynnad, ithiang kaba la pynneh hok ia ka nam ka burom kum ka Scotland of the East bad hadien ki pdeng snem 1970 ki la sdang kylla dur.
Halor kane ka phang uwei na ki samla pule barim ka St.
Edmund’s, Shillong uba la mih na Shillong ha ki snem 60’s, u la wan ha Shillong kum u Vice Chancellor ka JNU, N Delhi, ha u snem 2009 bad ha ka jingialang ha St.
Edmund’s, Shillong, u la pynpaw ia ka jingsngew diaw ka mynsiem haba ia nujor ia ka thain Madan Polo-Wah Umkhrah bad mynta.
[la sot na ka thup ki artikel barim jong U Rupang].
Patna: Ha ki khyndiat sngi ba ladep, U Nitish Kumar, myntri rangbah ka Bihar, ula kum bakla ban kynnoh, haba kren ha ka jingialang paidbah, da kaba u kob, ba ka kynhun National Democratic Alliance (NDA), kan jop sha ka palat 4,000ngut ki dkhot ha kane ka sien ialeh elekshon Lok Sabha, ka ban sa wan.
Ia katei U Nitish, u kren ha ka jingdon lang jong U Narendra Modi, myntri rangbahduh bad ha ka sien, kaba nyngkong, ula ong shwa char lakh lane kaba mut saw lakh bad hadien kata, u sa pynbeit bad ong “char hazaar" lane kaba mut saw hajar.
Ka jingkren jong U Kumar, ka dei katba kum ka jingkwah jong U Narendra Modi, myntri rangbah duh, ba ka kynhun NDA, kan jop palat ia ka 400ngut ki dkhot, ha kane ka sien, ha ka iing dorbar Lok Sabha, kaba don ki dkhot sha ka 545 ngut bad ka elekshon, ha kane ka kynti, kan long sha ki 543 tylli ki Constituency.
Shillong 8 Ïaiong: U wei u ranghah ia u ba la tip kyrteng  u bah Mahamsing Sten u ba la don 39 snem karta u la hap bad ngam jyllop hynnin ka sngi u Blei ha ka wah Umñiam  ha kapor kumba 2 baje tam eiei.
Une u rangbah u dei na ka shnong Klew kyrdem, ka ba hap hapoh ka Ribhoi District.
Katkum ki tyllong khubor ba laioh lum la iathuh, ba une u ranghah u la hap hapoh ka um kadei hadien ba ka lieng kaba ki shong ka la kylla bad ngam kynsan, shuh shuh la iathuh ruh, ba kidon 6 ngut ki ba shong ha katei ka lieng bad 5 ngut ki la laitim kynthup ia uwei u khun jong une u rangbah bala  ngam jyllop.
Hadien katto kattne kynta da ka jingiarap ki paidbah  nongshong  shnong ka UUmñiuhha ryngkat ki Pulit ka SDRF, la ioh ban sei noh ia kamet ba sah jong une u ranghah mynta ka sngi u Blei ha kapor kumba 10 baje mynstep.
Haka jingiakren bad ki lad pathai khubor, nakaliang ki samla ba iarap sei Ia kamet mynta ka step ki la iathuh, ba ki la pyllait im ia kine ki ba ngam jyllop lang hynnin hi ka sngi hynrei ia une u rangbah pat kim iohi shuh namar u la ngam noh hapoh.
Ki nongshong shnong ki la iathuh, ba ki la iarap ban wad ia kamet jong une u rangbah naduh hynnin ka sngi U Blei hynrei nakadaw jong ka jingjur palat ka lyer ki la sangeh noh ban wad.
Haba ioh ban iakren pat bad u bah jeling Tamu u ba dei u rangbah ba wan bam khana lang sha wah ummiam  haryngkat bad u bah Mahamsing Sten u la iathuh, ba hadien ba ka lieng ba ki shong da ki 6 ngut ba la ngam u la don lypa sha shilliang jong ka wah namar u la poi shwa ma u ia ki.
U la iathuh ba ka lieng ka ngam namar ka la khia palat ha ka jaka ba kin shong 3 ngut hynrei ki shong haduh 6 ngut bad kala pynlong ia ka lieng ba kan ngam.
Shuh shuh u la ong ba mar syn ngam ka lieng u la pyrta sha shnong Umniuh na shilliang ka wah ban pan jingiarap ban pyllait im ia ki namar ialade um lah leh eiei namar u don sha shilliang ka wah bad um don lieng ban leit iarap.
U la ong ruh, ba lada um don sa ma u ban khot briew ym shem lah shuh ban pyllait im ia kiba la ngam hynrei hadien ba u la pyrta ki la wan ki samla ka shnongban wan bran bran ban wan iarap ban sei ia ki khamtam ia u khynnah ba 10 snem ka karta.
Shillong:U nongialam ka UDP na Mawphlang konstitwensi, u bah Rangshap Kurbah u la ther tyngeh ia u nongialam ka Voice of the People Party (VPP), u bah Ardent M Basaiawmoit ba u dei kum u nongpynpait jaitbynriew.
Haba kren ha ka jingialang ialap elekshon ha Mawngap ha ka sngi Saitjain, u la ong, " U Bah Ardent M Basaiawmoit u ong, nga ieid jaitbynriew, kynnoh ia ki nongialam shnong, sengbhalang ba ki pynpait jaitbynriew, mano ba pynpait jaitbynriew, hato ym dei u bah Ardent M Basaiawmoit, ar liang u thlieh ia ka jaitbynriew, da kaba ai jait kpa bad ai jait kmie, bad na kata ka daw lada jop kine, ka jaitbynriew kan sa kylla bad kan poi ka por ka shong sang shong ma.
Lada ai jait kpa, iano phin kam meikha, iano phin kam mei ieid.
Wat ia kmen tohhoh, wat tur ruma", la ong u bah Rangshap.
Shuh shuh u la ong ba la iohi ha social media ba ki nongialam ka VPP ki iakhih ha surok, katba ha assembly pat ki iapyrshah ba kren Hindi u Lat.
“Hangne ha Mawngap, ha Marbi, dang bun ba nang kren Hindi ban ia ka phareng, ki nongleit iew ki iakren bad u dkhar ha Iewduh ia biang thik thik.
Kaba sngew lyngngoh kita kiba dei ki nongialam ka VPP kim sngewthuh Hindi.
Lada dei leit ba ki leit sha Parliament kim ia rung syndon baroh san snem ym tang ban mih shabar namar ba baroh ki iakren Hindi lut ha Parliament", la ong u bah Rangshap.
U la ther ruh ba ki nongialam ka VPP ba ki kylla ktien ia kaei kaba ki la leh bad u la ong, “Ha ka por ba thep kyrteng u kyrtong VPP, haba kylli ki lad pathai khubor, phin leh kumno haba phi pyrshah ia ka ktien Hindi, uto u kyrtong VPP, u ong mano ba pyrshah.
Haba ngi iohi ha Assembly u iapyrshah, u dang ong pat mano ba pyrshah, u ia jliah hi, u iaprie hi u ia nguid hi, na kata ka daw wat nym ngeit, kine ki briew ki long tang ban pynshongshit haba long jingialang kiwei, ki halla ha u Prah".
U la ong ba baroh ha shnong Marbi, Mawngap, Mawphlang ki bat ia ka riti dustur ban ai jait sha I mei hynrei sngew thamula pat ban sngap ha social media, hana uba kwah ai jait kpa ruh long, ba kwah ai kmie ruh long, “Hato long mo, lada ai jait kpa, yn kam meikha iano, yn kam niakha iano".
Ha kajuh ka por, u la ong ba kiba pyrta prah ki dei kiba shongshit ha surok ban pynthut haba long jingialang kiwei.
“Ngim ju pyrta ngim ju pynwit haba long jingialang mano mano, namar ba ngi khein ba kum ia kito kiba pynwit, ki dei tang ki riewkai, kiba pynwit ia ka jingialang kiwei ki party, ki dei tang ki riewkai.
Kynmaw ba u khiew uba thylli u riew bha, uba dap um, um sawa.
Ka VPP kam ai tiket ia u Mayborn Lyngdoh, namar ba u ai jait sha kmie", u la ong shuh u bah Rangshap.
Ha ka por ba shah weng iktiar ki rangbah shnong ha ka por ba long Myntri Rangbah u Dr.
Mukul Sangma, u bah Ardent M Basaiawmoit u la jah, namar ba ki iadei shi paralok bad tang ban ioh vote, u la kynnoh ba ki Tymmenbasan ki sam kyaid por elekshon.
“Ki ong kylleng kylleng ba ka VPP ka dei kaba thymmai kaba khuid, hynrei thymmai tang ka party, u briew te lada dei kum ka dawai la kut por ruh, bad long kum u briew bym ju sum ar snem, phong da ka sala balieh shoit shoit", u la ther shuh.
kham tip une u bhai imat ban ia ki nongkitkam ka party VPP.
North East South West Bah Ardent is the bestBatai mame shongtnum bussKi nongialam ki ba stad ki da jied da ki briew ba biang um kum party jot shu tam katba iohune ruh u dei u khiew thylli sngew kimba u Sawa jam bha.
Shillong:U President rangbah ka UDP u bah Metbah Lyngdoh ula ong ba ki paidbah ka ri Khasi-Jaintia ki la ailad 15 snem ia ka Congress ban leit iasaid ia ki mat ki jura jong ka jaitbynriew sha Parliament hynrei, kaba sngewsih ka long ki paidbah kin bishar aiu u la leh.
Haba kren ha ka jingialang ialap elekshon ia u kyrtong ka synjuk ka UDP bad ka HSPDP u bah Robertjune Kharjahrin, ha Mawngap u bah Metbah u la ong, “Ngi la ai 15 snem ia ka Congress ban leit sha Parliament ia u bah Vincent H Pala, aiu u soh jong ki 15 tylli ki snem" la ong u bah Metbah.
U la ong lada kren tang ia u pud u sam, balei ym lah ban pynbeit, ha 2009 haduh 2014, ka sorkar Congress ha Delhi, ha Assam bad ha Meghalaya, hynrei kim leh eiei ban pynbeit ia u pud u sam.
“Shu peit shwa tang ia u pud u sam ka Meghalaya bad Assam, ha u 2009-2014, ka sorkar Congress ha Delhi, ka sorkar Congress ha Assam, ka sorkar Congress ha Meghalaya bad u MP jong ngi ruh u dei na ka Congress, balei ym lah ban pynbeit ia u pud u sam, ka dei bym don ka mon, hato dei ba kwah ban ialeh politik, ym don soh eiei ha kine ki 15 snem", la ong u bah Metbah.
Haba ther ia ka jingkren jong ka seng VPP, u bah Metbah u la ong ba don kiba kren riew blei haduh bym sngewthuh sngewthaw shuh bad don kiba pynshit.
“Katba dang ia long jingialang kiwei ki party, ki don kiba wan halla, balei ban wan halla, ngi wan hangne ym ban pynbor iano iano hynrei ban iawer da ka mynsiem sngewrit.
Hynrei don ki party, kiba sngew sarong, sngew meng , sngew biang lut tang ialade, kiwei kiba duna suda, kiwei kiba tuh suda, kiwei kiba pyniap briew suda, kiwei kiba pynkulmar shnong suda.
Hato ngi wan hangne ban leh kumta?, ngi wan hangne da ka jingkitkhlieh na bynta ki paidbah, ym ban shu leh shongshit kulmar.
Haba peit ia ki social media, ym nud peit shuh ia ki jingkynthoh ia ka RDA, ia u UDP, ia ka HSPDP, ia u kyrtong, da ki ktien khlem akor, bym pat ju jia mynno mynno ha ka histori ka jaitbynriew.
Lada don uwei ar uba bakla, wat shim ba baroh ki long kumta.
Ngam tip balei ngi ia long kumne ha ka jaitbynriew, hato ka dei ka jingmyntoi ialade shimet jongno re?", la ong u bah Metbah.
U la ong ba u kyrtong ka RDA u don ka jingkyrmen ban poi sha ka thong, namar haba khein ia ka jingioh vote ha ka jingioh ha ka MLA elekshon, la tam ia baroh.
“Na ki 36 tylli ki konstitwensi, ngi ioh 2.
99 lak vote bad ka HSPDP ka ioh 66 hajar bad lada khein lang, ngi ioh 3.
65 lak vote", la ong u bah Metbah.
Ha kajuh ka por, u la khot lang ia kiwei ki seng riewlum ban wan kyrshan lang ia u kyrtong ka RDA.
“Kum ka RDA, ngi kwah ruh ba kiwei ki party kiba kam ialade kum ki seng riewlum, ngi pdiang ia ki ban wan lang ha kane ka thup hynrei ki bym dei seng riewlum ka eh ban pdiang ia ki namar ba ki mat kiba ngin shim kam, ki long na bynta ki paidbah, ka jaitbynriew jong ngi", la ong bah Metbah.
Ki don ki matti kiba i Ma Vincent i la leh ha ki snem kiba ladep kum u MPHynrei ngi i kam pat biang,takadaw ngi donkam ban jied noh da kiba thymmai ioh kin kham lah ban trei bhaTang kiba khllew kin og beit Ma Vincent um leh ei².
Shillong: Ka Meghalaya Cricket Association hynnin ka sngi ka la pynbna ia ki 15 ngut ki thei ka jylla kynthup ruh sa ia 3 ngut ki ban leit iashim bynta ha ka BCCI’s Women’s U-19 T20 Trophy.
Kitei ki 18 ngut ki thei kiba lah shah jied ki dei kiba la ialehkai bha ha ka lympung kaba dang shu dep ka Women’s U-19 One Day Trophy jong ka BCCI.
Ha katei ka lympung, ka Meghalaya kan hap lang ha ka thup kaba don ki kynhun kum ka Chandigarh, Sikkim, Baroda, Andhra Pradesh and Kerala bad ki jingiakhun kin long hapdeng ka 2 tarik Naiwieng haduh ka 9 Naiwieng ki ban pynialeh ha Mumbai.
Ka jingpynkhreh na ka bynta katei ka lympung kan long naduh ka 21 tarik Risaw haduh ka 29 tarik Risaw ha Mendipthar.
Ki 15 ngut shwa kiba lah shah jied kin mih na la ka jylla ha ka 30 tarik Risaw.
Ka kynhun jong ka jylla ka kynthup ia ka Jaylynn R Marak, Janicka R Marak, Ankita Sharma, Emisakani War jri, Marme M Sangma, Sistilin Ryntathiang, Julitha Sangma, Shreya Marak, Dawanshisha Warlarpih, Abiezer Khar syiem, Awesa G Momin, Kam besa Agitok Sangma, Jays hree Singh, Dubleen D Nengnong, Banrikmen Lyngdoh Tongkhar.
Ki lai ngut kiba la shu buh pynkhreh ki long ka Rikmanchi M Sangma, Dianchidora N Sangma, Monica Singh.
Ki Support staff ki kynthup ia ka Ranjana Yadav (head coach), Marty Mustafa (assistant coach), Helyna D Sangma (trainer), Lucky Mary Marbaniang (physio), Daniel Dan (physio).
Nongpoh: Ha ka jingjia aksiden kali kaba la jia hynnin ka miet ha ka por 7 baje eiei mynmiet ha surokbah NH-6 bad kaba hap hapoh ka shnong Umling, ki nongshong ha kawei ka Bus Night Super, ki la lait thaw na ka jingmynsaw, kata hadien ba katei ka Bus kaba ki shong, ka la tynrah na krung jong kawei ka Trok Shaktiman ba kit dieng.
Katei ka Night Super, ka dei kaba don ia u Number ML 05 T 8382, ha kaba ka la mih na Guwahati ban leit sha Tripura, hynrei haba poi ha katei ka jaka, kaba dei ruh ka jaka phai ki kali, katei ka Night Super, ka la tyngkhuh na krung jong ka trok Shaktiman kaba la kit ia ki dieng tylli kaba don ia u number ML 10 A 7293, kaba dang dang thmu ban jam na shilliang ka surok bah sha kawei pat ka liang.
Ha katei ka jingjia aksiden, kaba la iohi ba ka la dei kaba ishyrkhei, hynrei ym shym kano kano ka jingjia ba sngewsih, laitnoh tang kito kiba mynsaw malu mala, ia kaba la pynkit noh mar mar sha Nongpoh Civil Hospital.
Shillong:U myntri rangbah ka jylla u Conrad K Sangma, mynhynnin ka sngi u la ong ba man ka snem kumba 70 hajar ngut ki samla kiba wad jingtrei, katba ki kam ha ki tnad sorkar ki don tang 2 hajar tylli kiba lait man u snem.
Shaei kine pat ki 68 hajar ngut ki bym ioh kam sorkar yn buh lada baroh ia wad ia peit tang ia ki kam sorkar, la ong u Myntri Rangbah haba kren ha ka prokram pyllait ia ka CM elevate ha Jowai, ha kaba u la sam ruh ia ki cheque kaba T.
1.
25 klur sha ki 37 tylli ki kynhun kynthup ki Self Help Group (SHG) hapoh ka skhim YESS.
U la ong ba kane ka dei ka jingtynjuh ia ka sorkar ia kane ka jingeh ki samla.
Ka jylla ka don ki samla kiba la bit ban treikam treikam bad ka jingplie lad ia ki samla ban seng kam seng jam ka dei ka lad ban aikam aijam ia ki samla bad mynta ka sorkar ka la mang pisa 300 klur tyngka ha kane ka san snem ban plie lad ia ki samla da kaba pyntreikam ia ki prokram bapher bapher.
“Ngi donkam ban pynbunkam ia ki samla ba kin lait na ki jingsniew kum u drok hynrei ba kin pyndonkam ha ki kam kiba ai jingmyntoi, bad ka donkam ban pyni nuksa ban pyni da ki kam namar ban shu kren tang ka ktien kan ym ai jingmyntoi eiei", u la ong.
Ha kine ki san snem kumba 3 hajar ngut ki samla kiba la ioh jingkyrshan na ka sorkar ha ki kam bapher bapher.
Ka sorkar ka donkam ban pyntreikam ia ka polisi naduh mynta na bynta ka 15-20 snem kaban sa wan namar ba lada kam leh mynta, kan wanrah ka jingma kaba shyrkhei ha ka ioh kam ioh jam ha kata ka por.
U Myntri Rangbah u la ong ba lyngba ka CM Elevate, ka sorkar ka buh thong ban shna kam 50 hajar tylli ha ka jylla ha ki san snem ban wan.
Ha ka snem ba la dep, ka sorkar ka la ai jingkyrshan sha ki 1155 ngut ki samla ha ka prokram YESS.
Shillong:Ar bnai mynshwa, u Chief Executive Member (CEM) ka Khasi Hills Autonomus District Council (KHADC), u bah Pyniaid Sing Syiem ula hiar ban talasi license ia ki bar jylla ha thaiñ Iewmaw long bad ula lap ruh bun kiba leh kam khaïi khlem license na ka Council.
U la bthah ia ka Tnad Enforcement ka Council, ba kan khynra Trading Licence ia ki dukan madan jong ki bar jylla kiba die mar naduh Motphran haduh Bimola Pharmacy.
Hynrei mynta katei ka jaka ha Iewmawlong, la iohi ba ki bar jylla ki la shlei biang ban siang tyrpa ban phriang ia ki mar ki mata.
La iohi ba ki pynlong dukan wat ia ka khrum kali ba ieng hangtei.
La iohi ba kila tan ia ka turpa ba buh ia ki tiar haba wan ka kali ne haba phai kali bad sa buh biang ynda la lait ka jaka.
Kine ki die tiar juti, jain, bad kiwei kiwei ki tiar.
Ym tip, la kine kila ioh license ne em na u syiem na ka Council, kumba la byrthen u CEM ar bnai mynshwa ban ym shah ia ki bar jylla ban die ne pynlong dukan khlem ka license.
U CEM ula pynpaw ba ka jingshong dukan madan jong ki bar jylla ki bym ithuh ithaw bad ba khlem Trading Licence kan ym long satia kaba shngain namar yn ym don ba lah ban tip ki dei kiei kine ki briew, ki dei kiba shong ba sah haei bad ki dei kiba na kano ka jaka.
Ula ong, ka Trading Licence ka dei kaba iarap ban pynithuh ia kine ki briew namar kin hap aiti ia ki EPIC, ki Residential.
New Delhi:Ka Ïingkashari bakhlieh duh ka Ri India, ka Supreme Court ka la pynmih ïa ka hukum ba ong ba kam lah satia ban ai jingithuh da ka aiñ ïa ka jingïashongkha para kynthei ne para shynrang (same sex marriage) haba kyntait ruh ban ai ïa kajuh ka hok ïashongkha ïa ki LGBTQIA+ hapoh ka Ri.
U Chief Justice ka India (CJI) u DY Chandrachud ula ong ba ka jingthaw ïa kane ka Aiñ ka shong eh ha ka bor jong ka Ïingdorbar Parliament.
Ka Ïingkashari ba san ngut ki Nongbishar ba la khlieh da u CJI D.
Y Chandrachud haba shong bishar ïa kane ka mukotduma kaba la ïaid naduh u bnai Ïaïong bad Jymmang mynta u snem, ka la pynmih ïa ka hukum mynta, ka sngi Ba-ar.
U CJI ula ong ba ka don ka bynta ba “mynjur bad bym mynjur ba haduh katno ngi lah ban ïaid," halor ka jingïashongkha para kynthei ne para shynrang haba pule ïa ka hukum.
Arngut na ki saw ngut ki Nongbishar kila mynjur bad u CJI ba ka Ïingkashari kam lah ban ai jingithuh kat kum ka aiñ ïa ka jing?a shongkha para shynrang ne para kynthei.
Kane ka hukum ka Ïingkashari kala mih san snem hadien ka hukum u snem 2018 ba ka Ïingkashari ka la pynduh noh ïa jingkhang ïa ka gay sex jong ka por synshar ka ri Bilat.
Lah ban kdew hangne ba tang ka Taiwan bad ka Nepal kaba shah ïa ka jingïashongkha para kynthei ne Shynrang ha dewbah Asia.
Ka Sorkar u Myntri Rangbah Duh ka Ri u Narendra Modi, kala pyrshah ïa ka jingmudui mukotduma bad ong ba dei ka Ïingdorbar Parliament, ka rynsan ban ïatai bad thaw aiñ halor kane ka kam.
Ka la ong ruh ba kum kane ka jingïashongkha kam ïahab satia bad ka jingmut jingpyrkhat jong ki Longïing ka India halor u Lok, ka kurim bad ki Khun.
Shillong:Ka jingtep don burom ia u ophisar rangbah jong ka Sorkar Jylla u Dr.
Manjunatha, IFS uba bat kum u Secretary to the Govt.
Of Meghalaya, Animal Husbandry & Veterinary, Forest and Environment kumjuh kum u Chairman jong ka Meghalaya State Pollution Control Board ha shnong jong u, ha Haraganahalli, Davanagere District, Karnataka, ha ka 12tarik Risaw 2023, ha kaba U Bah Ribanroilang Lyngdoh President jong ka Riwar Mihngi Exporter & Miners Association, u la wan ban sngewlem shaduh katei ka jaka kaba jngai, kumba 265 kilomitre tam eiei na Ban galore.
La iathuh ba ka long kaba i shongkun shisha ka jingleh burom khadduh ia utei u heh officer naduh DC, SP, ki heh jong ka Forest Department jong katei ka District, ki la ia poi lut ban leh burom khadduh.
La iathuh ba na ka liang ka Jylla jong Meghalaya, la wan ki Officer rangbah u Chairman jong ka Meghalaya State Pollution Control Board bathymmai, u Divisional Forest Officer Khasi Hills & Ri-Bhoi (T), na Veterinary Department, na Siri culture Department.
“Kum ka association ngi dap da ka jingsngewsih kaba khraw ban duh noh kum ia utei u Officer kiba don ka mynsiem ban kyntiew ia ka Jylla ha ka liang ka ioh ka kot, mar sien ioh jingtip ha ka janmiet 10tarik Risaw, ngi la rai ban leit sngewlem sha iing jong u bad la bthah ia nga u President bad ia u Assistant Secretary ba ngin leit sngewlem" ong u bah Riban.
Shillong:Ha ka sien ialeh kaba nyngkong jong ka lympung Syed Mushtaq Ali Trophy, T20 tournament, ka kynhun ka jylla kaba iakhun pyrshah ia ka Hyderabad ka la rem noh da khyndai wicket ba la ialeh ha Jaipur.
Ha kawei pat ka lympung jong ki shynrang ka U-19 Vinoo Mankad Trophy ia kaba ka kynhun ka jylla ka iakynduh hi bad ka Hyderabad bad ka la shah rem da 246 run katba ha ka lympung jong ki kynthei ka Women’s U-19 One Day Trophy ba la ialeh ha Surat ka jylla ka la rem biang ha ka Maharashtra da 358 runHa Jaipur, ka Hyderabad kaba la jop ia ka toss ka la jied ban ap bad kawang bol shwa bad la iohi ba ka la lah weng shwa ia saw ngut ki nongtied tang da 19 run ha ki 44 over.
Da ka jingwan rung madan noh u Lerry G Sangma u la lah ban kham pynkiew ia ka jingkamai jong ka kynhun da 46 run na ki 40 bol kaba kynthup ia hynniew tylli ki 4 bad kawei ka 6.
U Lerry u la ianeh paralok bad u Rajesh Bishnoi (14 run) da 40 run, nangta 30 run bad u Amiangshu Sen uba la ioh 27 na ki 25 bol.
Ha kaba kut jong ki 20 over ka Meghalaya ka la lah ban kamai 119/6.
Ha ka jingbeh thong.
ka Hyderabad ka la lah ban kot tang hapoh ka 13.
2 over da ka jingduh tang uwei u wicket uba la lah ban pynkhyllem da u Chengkam Sangma da 1/31.
Ka jingiakhun kaba bud jong ka Meghalaya kan long bad ka Mumbai ka ban ialeh mynta ka sngi.
Ha Vijayawada, ka Hyderabad kaba la jop biang ia ka toss ka la jied ban tied shwa bad kamai haduh 389/7 ha ki 50 over ia kaba ka Meghalaya ka la lah ban jubab tang 143 bad liem lut baroh ki nongtied ha ki 47 over.
Uba la bol bha u dei u Angkit Tamang da 3/102 ha ki 10 over, bud sa u Cham Marbaniang da 2/51 ha ki 10 over, Bilgrak Sangma da 1/54 ha ki 8 over bad u Shavian Blah da 1/67 ha ki 8 over.
Ha ka jingbeh thong, u Shubham Rasaily u la lah ban tied shwa 31 run bud sa u Shavian da 37 na ki 45 bol, Rituraj Rabha 26 run, Avinash Rai 16 run.
