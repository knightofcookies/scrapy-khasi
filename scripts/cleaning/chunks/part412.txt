Une u samla u la ong ruh ba ki jingkynnoh jong kiwei ki parti ia ka parti BJP, ka long kaei kaei ka bym shem la lah satia ban pdiang “Namar tang na ka bynta ka jingleh jong u wei phin kynnoh ia baroh, hato ka shong nongrim mo ba phin kynnoh? Ki kynnoh ia ka parti BJP, ba shah thombor ki kristan ha jylla Chattisgarh,hato kam dei ka seng Congress ba bat ia u la kam synshar ha katei ka jylla?.
Ngim lah ban kynnoh iano iano na ka jing leh bakla jongno jongno ne tang na ka jing bakla jong uwei u briew ka long ka bym don jingmut bad shong nongrim" la ong u samla Vicky.
Haba ai jingkren ha kane ka sngi, ka kong Soloni Bareh, ka la ong ba ka long kaei kaei kaba i lyngngoh ban iohi ba ka jing sam sniang ha Pynursla Constituency, da ka sorkar ba mynta ka long ba i thamula, haba ki nongioh jingmyntoi kin dei beit kiba duk, kumno ki briew kiba la shongthait, kiba dei ki nongialam ba ha khmat jong ki parti, ki dei pynban ma ki, kiba ha khmat ban ioh ia ka jingmyntoi ba la mang na ka bynta ki baduk ba kyrduh, la ong ka kong Bareh.
Haba ai jing kren shuh shuh, ka kong Bareh ka la ong ba ki paidbah kim dei shuh ban ngop ia ki jing pynbiej bad ki jingkular tang ha ki por elekshon, ba teng teng sngew kumba ia u khiew ja ruh kin ai noh, hynrei da la kut ka elekshon da ki kynta hap ban ap ban ia kynduh ia ki wat tang ban kren ruh kim kwah shuh.
"Ngi hap ban long kiba husiar bha khnang ba ki nongialam kiba ngi jied kin dei shisha ki nong thawaiñ, ngim dei shuh ban jied ia ki nong shad ki duhalia, hynrei ia kiba don ka jing kit-khlieh na ka bynta jong ki paidbah jong ka jylla bad ka constituency" ka la ong shuh shuh.
Kiwei pat kiba la iadon lang ha kane ka sngi, ki kynthup ia u bah Pynkhrawbok Khongthaw nong pynkhreh ban iakhun na ka seng BJP, na Pynursla Constituency, kong Arina Hynñiewta na Shella Constituency, ki nongkitkam jong ka Mandal, naduh U President, ki nongkitkam ha ki unit ba pher kiba don ha Pynursla Mandal.
Ka enrollment drive jong ka parti bjp ruh kan sdang noh shen,ha kaba, ka parti ka don ia ka thong ban pynrung palat 3091ngut kum ki nong trei kiba ha khmat eh ki jong ka.
Shillong:Ka ïingbishar ba ha khlieh duh jong ka ri, ka Supreme Court ha ka sngi thoh dieng, ka la shim ia ka rai ban pyn sahngeh noh ia ka hukum jong ka ïingbi shar, ka Me ghalaya High Court, haba iadei bad ka jing buhteng noh ia ka jing iasoi soskular pynbeit pud hapdeng ki ar tylli ki jylla.
Ka kynhun jong ki nongbishar ba kynthup, naduh u Chief Justice,u Dy Chandrachud, u nong bishar PS Narasimha bad u JB Pardiwala, ki la shim ia ka jingthoh ba la phah da u Solicitor General, u Tushar Mehta bad ruh ki nong ia saidaiñ ba mihkhmat ia ka jylla Assam bad Meghalaya haba iadei bad ka jing pynsahngeh noh ia ka hukum jong ka High court ka jylla Meghalaya.
Ka kynhun ki nongbishar, ka la shim jingthoh ruh haba iadei bad ka jing duh noh jong kito ki shnong ki thaw ia ki skhim pynroi tang namar ba ki shong ki sah ha ki jaka ba don ka jingia ka jia, ha kaba ia ka soskular ruh yn ym lah shuh satia ban pynkylla namar ba ka jingmynjur ka la don hapdeng ki artylli ki jylla.
Katkum ka jingthoh ba la pynmih ba ki saw ngut ki briew kiba la rah ia ki mat sha ka ïingbishar jong ka High court, haba iadei bad ki jing ia pynbeit lyngba ka jing ia sngewthuh jingmut hapdeng ki arliang mamla, haba iadei bad kiba bun ki bynta, khamtam ka jing bym lah ban peit bniah katkum ka Article ba 3 jong ka riti synshar jong ka ri.
Ha kaba ka Article ba 3, ka la aibor ia ka parliament ba kan shna aiñ haba iadei bad ka jingthaw ia ki jylla ba thymmai, ka jing pynbeit ia u pud u sam jong ki jylla ba lah don lypa.
Hadien khyndiat kynta ka ïingbishar jong ka Supreme court ka la mynjur ban shongbishar haba iadei bad ka jingkyrpad ban pynsahngeh noh shi syndon ia ka hukum jong ka Meghalaya High Court.
Ngin shong pynsngew ia kane, phah lai tylli ki kopi jong ka jingkyrpad, la ong u CJI.
Kum ban shu pynkynmaw ka single bench jong ka Meghalaya high court, ka la pynsahngeh noh ia ka jing sieh mawnongrim ha ki jaka ba la dep mynjur ban ia pynbeit pud bad ban bud ryntih ia ki jing iasoi ia ka soskular.
Ka jingiasoi soskular ba la soi ha khmat jong u myntri ka tnat kam jong ka sorkar jylla,u Amit Shah, kaba la soi da u myntri rangbah jong ka jylla Meghalaya bad Assam, ka long beit ban pynbeit noh ia u pud u sam,ha ki 12 tylli ki bynta ba ia kajia, kaba ka jing jrong ka long 884.
9 kilometres ha shilynter ka khapud Meghalaya bad Assam.
Shillong:Ka jing bym ia sngewthuh jingmut hapdeng ki nong shong shnong jong ki artylli ki jylla, ka la jia biang ha ka shnong Bhalukmari, kaba hap ha kamrup district jong ka jylla Assam,ha ki khappud jong ka Assam bad Megha laya, la iathuh ki lad khubor, ha ka sngi thohdieng.
Katkum ka khubor pulit, la ioh jingtip ba katto katne ki briew na jylla Meghalaya ki la pynlong ia ka jingia lang ha ka sngi palei, ha kawei na ka skul jong ki riew shimet, ha Bhalukmari ha kaba ka jing kulmar ka la sdang hapdeng ki nong shong shnong jong ka As sam bad Meghalaya.
Ka jingialang paidbah la pynkhreh da katto katne ki nongialam na Meghalaya ha katei ka skul bad kumta ki briew ka Assam, kynthup ia u president jong ka shnong, ki la leit khanglad bad phah sahngeh noh shisyndon ia ka mat ba ki la ia kren, da kaba ai jingmaham ba kim dei ban pynlong kino kino ki jingialang ba dei na Meghalaya ha ka jaka jong ka Assam, la iathuh, u rangbah shnong u sanjit Rabha.
Ki paidbah nong shong shnong ki kynnoh ba ki briew na Meghalaya ki pyrshang ban ong ba ka skul ka hap ha ki bynta jong u pud u sam ka jylla Meghalaya.
“Haba ngi tip ia ka jingthmu ka jong ki ngi la pyrshang ban pynsahngeh noh ia ki jingialang ba ki pynlong ha ka khyndew ka jong ngi, hynrei ki la shoh pynban ia ngi" ong ki nongshong shnong.
Haba tip ia kane ka jingjia ki pulit, ki la her kyrkieh sha katei ka shnong na bynta ban tehlakam noh ia katei ka jingkulmar jong ki ar kynhun.
Ka long ka man hi la lah ban tehlakam, ha kaba la ia mir jingmut bad ki artylli ki kynhun bad ka thaiñ ka shongsuk shong shngain, la ong u ophisar jong ka Boko revenue, u Dibash Bordoloi.
Shillong: Ka seng saiñ pyrthei jong ka All India Trinamool Congress (AITC) Meghalaya mynta ka sngi thohdieng ka 6 tarik Kyllalyngkot 2023, ka pynbna da kaba sei ïa ka thup kyrteng, ba 52 ngut ki kyrtong ki ban iakhun ia ka election 2023 hapoh ka jylla Meghalaya.
Kitei ki 52 ngut ki kyrtong ka AITC kynthup ïa ki MLA ba mynta 15ngut lem bad 15 ngut ki MDC bad 5 ngut ki khynthei ki ban ïa khun na ka AITC.
Haba kren sha ki lad pathai khubor, U President ka AITC Meghalaya u Bah Charles Pyngrope ula pynbna ba ïa kine ki 52 ngut ki kyrteng jong ki kyrtong la ithuh bad la mynjur ruh da ka party ban iakhun ha kane ka election ban wan.
U Bah Charles ula pyntip ruh ba u nongialam ka Liangpyrshah u Dr.
Mukul Sangma un iakhun na 2 tylli ki konstitwensi kata na Songsak bad na Trikikilla Constituency.
Na ka liang u Dr.
Mukul ula ong ba ka daw ban pynlong ïa u ban iakhun na 2 tylli ki konstitwensi ka dei hi namar ka jingdawa ki paidbah na kine ki konstitwensi bad ka dei ruh ka buit ba ka Party ka leh naka bynta ban pynthikna ban jop bun tylli ki Seat, ha kane ka election ban wan.
2- Jowai (ST) A.
Andrew Shullai (MDC)4- Mawkoiaw (ST) Lasting Suchiang6- Khliehriat (ST) Sunida Bareh7- Amlarem (ST) Alban K Gashnga8- Mawhati (ST) Dro Saralin Dorphang10- Jirang (ST) Sunmoon D Marak11- Umsning (ST) Gilbert Nongrum12- Umroi (ST) George B Lyngdoh (MLA)13- Mawryngkneng (ST) Banshanlang Lawai14- Pynthorumkhrah(Gen) Samborlang Diengdoh17- North Shillong (ST) Elgiva Gwyneth Rynjah18- West Shillong(Gen) Iwan Maria19- South Shillong(Gen) Ian A Lyngdoh Nongkynrih20- Mylliem (ST) Gilbert Guidingstar Laloo21- Nongthymmai (ST) Charles Pyngrope (W,A)22- Nongkrem (ST) Joannes Jefferson Tyler Lamphrang Lamare23- Sohiong (ST) Stodingstar Thabah24- Mawphlang (ST) Mawkordor Rynjah25- Mawsynram (ST) Vincent T Sangma26- Shella (ST) Playness Khiewtam27- Pynursla (ST) Edmund Khongngai28- Sohra (ST) Harold Firming Khongsit29- Mawkynrew (ST) Dondor Marbaniang32- Nongstoin (ST) Macmillan Kharbani33- Rambrai—JyrngamST Fernandez S Dkhar34- Mawshynrut (ST) Justine G Momin35- Ranikor(ST) Savio Phrangsngi Dkhar36- Mawkyrwat (ST) Sounder S Cajee37- Kharkutta (ST) Cherak Watre Momin (IVDC)38- Mendipathar (ST) Pardinand D.
Shira (Ivoc)39- Resubelpara(ST) Rinaldo K Sangma (IvDC)40- Bajengdoba (ST) Tengrak R Marak41- Songsak (ST) Dr.
Mukul M Sangma42- Rongjeng (ST) Sengnam M Marak43- Williamnagar (ST) Alphonsush RO Marak O/DC)44- Raksamgre (ST) Dr.
Prabir D Sangma45- Tikrikilla (ST) Dr.
Mukul M Sangma46- Phulbari (Gen) S G Esmatur Mominin (W.
JA)47- Rajabala (Gen) Dro Mohammed Mizanur Rahamankazi48- Selsella(ST) Agassi R Marak (NIDC)49- Dadengre (ST) Rupa M Marak50- North Tura (ST) Rupert M Sangma51- South Tura (ST) Richard Mrong Marak52- Rangsakona (ST) Zenith M Sangma (WuA)53- Ampati (ST) Mimi Daibot Shira (MLA)54- Mahendraganj (ST) Dikkanchi Dalbot Shira (N/ILA)55- Salmanpara (ST) Winnerson D Sangma (TWA)56- Gambegre (ST) Smt.
Sadhiarani M Sangma (IVDC)57- Dalu (ST) Sengkal A Sangma58- Rongra- Siju (ST) Dr Rajesh M Marak59- Chokpot (ST) Lazarus M Sangma (NILA)60- Baghmara (ST) Dr, Saljangringrang R MarakU Dr.
Mukul M Sangma ruh u dei u MLA mo Rupang, phi klet ban mention ha kato ka list kyrteng.
Nongpoh: U Conrad K.
Sangma, Myntri Rangbah ka sorkar jylla bad uba dei ruh u President rangbah ka National People’s Party (NPP), haba kren hakhmat ki paidbah ha Madan Patarim, u la ong ba ka NPP ka don ia ka jingkyrmen kaba khraw eh ba kan synshar marwei, kata wat hadpeng ka jingshah kynnoh bad ki jingshah kawang ktieh kiba laiphewjait ha kiwei pat ki Party kiba don ha ka jylla.
Katei ka jingkren jong u Conrad K.
Sangma, ka dei ruh ha ka sngi ba u Bah Jason S.
Mawlong, MLA Umsning lem bad u Bah Donkupar Sumer, uba dei u MDC barim ka Umsning, ki la pyniasoh noh ialade sha ka NPP, ia kaba la pdiang sngewbha ia ki da u Dr.
WR Kharlukhi, President ka NPP ha ka jylla.
Haba kren ha katei ka sngi, u Conrad K.
Sangma, u la ong ruh ba katba dangmih ki sngi ki por, ka NPP ha ka jylla ka la nangioh ia ka jingkyrshan na kiba bun, ha kaba wat kiba bun ki nongmihkhmat na ki Konstitwensi bapher bapher, ki la wan ban pyniasoh noh ialade sha ka NPP, kata ka dei hadien ba ki la iohi ia ki kam babha, ia kaba la leh da kane ka sorkar MDA bad kaba la lamkhmat da ka NPP.
Ha kine ki sngi ban wan, kin sa don shibun ki nongmihkhmat na kiwei ki Konstitwensi, ki ban sa wan pyniasoh ialade sha ka NPP bad lyngba kata, kan pynkyrmen eh ia ka NPP ba kan ioh ban synshar marwei ha kane ka ilekshon 2023, watla ka mad ia shibun ki jingshah kynthoh ha kiwei ki kyrtong jong kiwei ki Party, u la bynrap.
Ym i don jingkyrmen ka npp ha Umsning constituency.
Ha kum kane ka por ba ka jylla ka pynkhreh na ka bynta ka Eksamin san snem jong ki nongmihkhmat paitbah, Katno ka jing itynnad ban peit ia ka jingtrei shitom ki kyrtong ban ia mih madan bad ban ia aireng ryngkat bad ki jingpynkhreh pynkhrum jong ki.
Ka sain hima sima ha kipor ba mynta ka kylla long ka jingkyrkhu bah na ka bynta ki katto katne hynrei ka long ruh kum ka ‘er langthari ba pyndukha mynsien bad wanrah jingjynjar ia uba bun ba lang khamtam ia uba pli u kup shilliang sem shilliang u rangli u juki.
Nalor kiwei kiwei pat ki bynta, kine harum ki dei tang khyndiat kynshoit na iba bun kiba hakhmat duh ki kam ba ngi ioh ban sakhi na ki Nongmihkhmat Paitbah hapoh ki san snem naduh ka por ba ki sei ia ki ktien jali ja-um jong ki ha ka por ialap elekshon ha u snem 2018:Katno ka jingsngew dukha mynsien kaba ngi lah ban sakhi ia ka jingphiel bad ka bym larkam kane ka Sorkar khamtam ha kaba iadei bad ka jing ia pynbeit ia u pud u sam jong ka jylla bad ka Assam ha kaba wanrah ia ki jingjia ba sngewsih ia ki thain khappud jong ngi ha man ki por.
Tangba ka jingshisha kaba ngim lah ban len ka long kane, lada ngi bein ngi kynnoh ne kren bad kdew ia ka jingbymlar kam ka sorkar bad kine ki Myntri jong ka ruh hynrei kat ia ka thain Garo hi kane ka sorkar ka kylla long kum ka jingkyrkhu pat.
Katno ka long kaba isangsot ban iohi bad ban tip ba ki Myntri bad ki MLA Khasi- Jaintia jong ngi ki bunkam ha ka leit sam symbai sniang, symbai jhur bad sam tin nalor ka leit plie maw nongrim ban shna lynti shong, shna jingkieng shnong, shna tyllong umbam umdih bad kiwei kwei kiwei ki kam barit baria, katba u MLA Garo pat u bunkam ha ka ba shna ia ki projek ba heh baheh suda , ki College thymmai ba bun jait nalor kiwei kiwei pat kiba da wanrah shisha ia ki jingpynroi sha ki thain Garo.
Shillong:Na ka liang ka Seng Riwar Development Organization (RWDO) ka pyntip sha ki paidbah, ba la plie biang noh ia ka Ïew Lyngkhat mynhynnin ka sngi, da u Sordar ka Raid Lyngkhat ryngkat ka jingdon lang ki Rangbah shnong jong ki Shnong ba pher ba pher kiba don ha poh ka Raid Lyngkhat bad haka jingdon lang ki Nongkitkam ka Seng RWDO lem ki Paidbah jong ka Thaiñ Riwar ki ba shong ïew bad wan ïew ha kane ka sngi.
Kumban shu pyntip sha baroh ba kane ka ïew la khang noh naduh ba wan jia ka khlam covid 19 mynta, kaba la sangeh kumba ar snem tam ne duna bad kane ka jingkhang khyrdep ia kane ka ïew ka la ktah jur shi katdei eh ia ka kamai ka kajih ki para Thaiñ Riwar, kiba im ja na kane ka ïew.
Kane ka ïew Lyngkhat, ka dei ka pliang ja jong ka Thaiñ Riwar na ka bynta ban pyndap bad bsa iaka ing ka sem jong ki Paidbah kiba duna ka ïoh ka kot, ka kamai ka kajih, da ka jing plie biang ia kane ka ïew kan long ka jingkyrmen sa shisien pat ia ki paidbah ka thaiñ ban ia khaïi pateng.
Kumta na ka liang ka Seng Riwar Development Organization (RWDO) ka phah ia kane ka khubor sha baroh ki paidbah kiba leit ïew leit hat bad kiba wan die jingdie ha kane ka ïew Lyngkhat ba kin ia wan shong ïew noh biang ha man la ki sngi ïew Lyngkhat khnang ba kan long biang ka ïew kaba im.
Na ka liang ka Seng ka dap da ka jingsngew kmen bad sngewnguh kaba khraw ba na ka liang u Sordar ka Raid Lyngkhat bad ki nongkitkam ba pher ba pher jong Raid ryngkat ki Shnong ki la shimkhia kyrpang ban ioh plie biang ia ka ïew Lyngkhat sa shisien pat naka bynta ka jingmyntoi ki ba bun ba lang, ong ka kyrwoh na U Bah Kyrshanlang Khongsni, President, RWDO, Bah Tensing Khonglah, Working President, RWDO, Bah Donlang Nongbri, General Secretary, RWDO.
Nongpoh:Mynhynnin ka sngi ba u Narendra Singh Tomar, myntri ka sorkar pdeng bad uba dei peit ia ka tnad Agriculture & Farmers Welfare, u la leit ban iuhkjat ha College of Agricultural (COA) kaba don ha Kyrdem kulai, ki nongialam lem bad ki dkhot ka Khasi Stu dent Union (KSU), mynta ka sngi ki la leit ban rah plakad ha khyrdop katei ka COA, kaba long kum ka jing pyr shah halor ka jing kular kai ka sorkar pdeng, kaba la pyn kylla College of Agricul tural ha jaka jong ka Central Agricul ture University.
Katei ka jingleit iuhkjat jong utei u Myntri ka sorkar pdeng ha katei ka COA, ka long na ka bynta ban leit plie ia ka Administrative unit Block, Academic Block bad ka Girls Hostel, hynrei hashwa ba utei u Myntri un poi ha katei ka jaka, ki dkhot ka KSU, ki la leit ban rah da ki plakad ha ryngkat ki jingpyrta ha khyrdop katei ka COA.
Ia katei ka kam ban rah plakad ha katei ka jaka, la ialam da u Samla Donald V Thabah, General Se cretary, u samla Biang bor Paliar, Vice Presi dent, u Bah Ferdynald K Khar kamni, Pre sident ka KSU, North Khasi Hills District lem bad shibun ki nong ialam ka jong katei ka seng.
Haba iadei bad katei ka jingleit ban rah plakad ha katei ka jaka, u Samla Donald V.
Thabah, haba kren sha ki lad pathai khubor, u la ong ba ka seng, kam banse ban shim ia katei ka sienjam ban pyrshah jur halor katei ka jingleit iuhkjat jong utei u Myntri ka sorkar pdeng ha katei ka jaka, namar ka jingpyrshah jong ka seng ka dei hadien ba ka sorkar pdeng hi kam shem la sngap ne pynurlong ia ka jingdawa ban pynkylla ia ka College of Agriculture sha ka University, kaba dei ruh ka mat jingdawa ba ka seng ka la dep ban dawa ha kine ki snem kiba la leit noh baroh, ha kaba wat na ka seng ki la leit ban kynduh ne wat ban phah jingthoh sha utei u Myntri ka sorkar pdeng.
Shuh shuh, u la ong ruh ba katei ka jingpyrshah jong ka seng ka dei halor ka nongrim kaba dei naduh u snem 2010, ha kaba ka jingthmu ka sorkar pdeng bad ka sorkar jylla ka long ban wanrah beit da ka University ha Kyrdemkulai, hynrei katei kam shym ka urlong satia, namar mynta la shu ai pat tang da ka College, kaba long pyrshah ia ka jingiakut ne jingkular hadien ba la dep ruh ban pynioh ia ka jaka kaba heh haduh 420 akar.
Namarkata, na ka liang ka KSU hi ka dawa ruh, ba ia ka Central Agriculture University kaba dang hap ha ka jingpeit jingkhmieh jong ka jylla Manipur, ka dei kaba la pynduhnong shikatdei ia ki samla pule bad ki nongrep, kumta ka Central Agriculture University ka ban don ha Meghalaya ka dei beit ban hap ha ka jingpeit jingkhmieh jong ka sorkar jylla Meghalaya, u la bynrap.
New Delhi:Ka la mih paid bah ka video, halor ka jingkren u myntri iada ri jong ka Pakistan, U Khawaja Asif, kaba la pynrkhie pashait ia ki riew paidbah jong katei ka Ri.
Ha katei ka video, ba la pyni paid bah, da ka Naila Ina yat, ka nongthoh khubor jong ka Pakistan, ka pyni ia ka jing kren jong utei u myn tri, ha kaba iadei bad ka jingbun briew palat ha katei ka Ri bad utei u myntri, u ai nuksa, da ka jingkhang jong ki dukan kiba don ha ki iew ki hat.
Ha ka jingia kren bad ki kotkhubor, u myntri, ula jubab, da kaba ong “Jahan pe 8 baje market bandh ki hai wahan pe bacchon ki tadad kaam hai paida hone ki (Kito ki jaka, ha kaba ki iew ki hat, ki khang hadien ka 8baje mynmiet, ki ju pynmih duna ia ki khyllung".
Ha katei ka video, ka Naila Inayat, ka thoh “Ka jingwad jingtip, kaba thymmai, ka long ba ym lah ban shna khun satia, hadien ka por 8baje mynmiet bad ym don jingbun briew satia ha ki Ri, kiba ki khang dukan, hadien ka por 8baje mynmiet" ong ka Naila, katba kum ka jingiathuh jong u myntri iada ri.
muslim satang ka kwah brai suda.
Shillong:Ki arngut ki nongialam ba kynthup ia u SG Esmatur Mominin, u MLA jong ka Phulbari constituency, u ba lah iehnoh ia kam kum, u MLA jong katei ka Constituency, u la rung noh sha ka parti Meghalaya Trina mool Congress, ha ka jing ialang pdiang burom, ba la pynlong ha Pine wood hotel Shillong, ha kane ka sngi u Mo minin lem bad u bah Robinus Syngkon, u ba dei u MLA barim jong ka Mokaiaw constituency bad u ba long ruh kum u MDC sha Jaiñtia Hill District Council (JHADC).
Haba pdiang burom ia kine ki nongialam, u Dr Mukul Sangma u la ong ba ki pdiang sngewbha ia kine arngut ki nongialam ba kynthup ia u SG Mominin bad u Robinus Syngkon kiba dei ki nongialam kiba sngewthuh ia ka jingeh jong ki paidbah kiba don ka jingthrang ban trei na ka bynta jong u paidbah, kiba don ruh ka jingshaniah kaba skhem ha ka parti Trinamool Congress ban wanrah ia ka roi ka par ha ka jylla.
U Dr Mukul Sangma, haba ai jing kren u la ong ba ki paidbah ki la wan sha ka parti TMC na baroh ki bynta jong ka jylla, na ka bynta ban ia treilang bad ki paidbah na bynta ka roi ka par,ban lah ban pyntikna ba ka parti ka lah ban ialam katkum ka jingkular ba ki tyrwa sha ki paidbah, kaba ki paidbah kin pyntikna ba ka TMC kan ioh ban trei na bynta jong ki paidbah.
Ha kiba bun ki jaka, la iohi ia ka long ka man bad ka jingim, ki jingeh ba man ka sngi jong ki samla, ki long kmie, kumta ka parti ka la pynbna ia kawei ka prokram ban ai bor ia ki longkmie lyngba ka jing iarap pisa bad lyngba ki jing tip ba lah ioh haba ia dei bad ka jingeh jong ki samla ha ka jylla, ka jingkyrmen ba haduh katno ngut ki samla jong ka jylla ki la ioh kam na kiba bun ki prokram jong ka sorkar, katkum ka jing phohsniew ka jong ki, lyngba ki lad ki lynti kiba hok bad ba shai.
Ka sorkar ba mynta kam shym la don satia ki lad ki lynti ki ban plie lad plie lynti, ba ki khun samla kin ioh kam kin ioh jam, hynrei ki la shah pynduh pynban ia ka hok bad ka jingkyrmen,kumta kum ka seng saiñ hima sima, ka ban saiñ dur ia ka lawei jong kiba bun balang, la wad ki lad ki lynti ban ai ka jing bishar ba hok ka ban ai jing myntoi ia ki khun samla jong ka jylla Meghalaya.
Lada tang kumba 23 hajar ngut ki ba la dep pynrung kyrteng kum ki samla khlem kam khlem jam, katkum ka jingtip jong ka sorkar jylla, haduh katno ngut ki bym pat dep pynrung ha ki jingai jingkheiñ jong ka sorkar, 8000 tylli ki post ba thylli, balei pat bym lah ban thung kam, ong U Sangma.
Ki briew kiba ialam ia ka sorkar ba mynta ki dei ki bym don satia ka mynsiem sngewlem, ki khlem don satia ka jing thmu ban pynbha ia ki paidbah jong ka jylla, hynrei ka Meghalaya Trinamool congress ka don ka thong bad ka jing kular ha khmat ki paidbah ba lada ki paidbah ki pyntikna ba kin kyrshan pura ia ka parti TMC, ka TMC hi kan sa pyntreikam pura ia ki jing kular kiba ka la dep tyrwa sha ki paidbah ha shwa jong ka elekshon.
Ka jylla ka dap ram, na ka jing shim ram jong ka sorkar kaba mynta,bun bah ki pisa ba la shim ram la shu leh jar jar da ka sorkar kaba mynta, khlem da don ka jing tip ba tikna ha kaba ki khlem ai ka jingtip ba tikna ha ba iadei bad kane ka bynta, la pynkut u Dr Mukul Sangma.
Shillong:Ar bnai duna shwa ka jingpynkhreh ïa ka jingjied ïa ki nongmih khmat sha ïing Dorbar Thaw Ain ka jylla Meghalaya, mynta ka 5 tarik u kyllalyngkot 2023; ki lai ngut ki MLA ka jylla bad kynthup uwei u myntri sorkar kiba la wan ban iehnoh kam ïa ka jinglong MLA jong ki bad ban aiti ïa ka shithi iehnoh kam ha khmat u lamphang ka iingdorbar thawaiñ ka jylla u Bah Metbah Lyngdoh.
Kitei ki lai ngut kiba la iehnoh ïa ka jinglong MLA ban pynkhreh ban rung sha ki wei ki seng saiñ pyrthei ki kynthup ïa u Bah Hamletson Dohling MLA ka Mylliem na seng PDF, u Bah Samlin Malngiang MLA ka Sohiong ka seng HSPDP lem bad u MLA ka Umsning u Bah Jason S Mawlong na ka seng PDF.
Haba kren sha ki lad pathai khubor, baroh lai ngut kiba iehnohkam ïa ka jinglong MLA, kiba la pynkhreh ban rung sha ka National People Party (NPP) bad ruh shen ka NPP kan pdiang ïa u Bah Hamletson ha ka 7 tarik mynta u bnai, bad ïa u Bah Samlin ha ka 10 tarik mynta hi u bnai lem bad lashai ka sngi ïa u Bah Jason S Mawlong.
Shi bynta ngi hap ban ong ka long kaba pynskuiñ bad pynsarong ïa ki nongialam ka NPP ba wat ïa ki paitbah nongkyrshan ka NPP, namar ka jingbhabriew ha NPP baroh lai ngut ki iap biej.
Ha kane ka sngi jong ka jingwan iehkam, kitei ki lai ngut la synran lang da ki nongkitkam jong man la uwei pa u wei ki nongbud jong ki.
KINE KI HAP LEIT SHA GARO LAND BAD IALEH CASINO ,KI IBEIÑ IA PARTY BA LA JOP ,KA JINGBABE BYM KAH BATAI KAN WAN HU 2023,HANGTA YN DONN JINGPYNTNGEN SHUHki khmih lynti ba ka npp kan synshar marwei 2023, hynrei kan ym jop tam iaka 6 seat na khasi bad 4 seat na garo, katkum ka Jing synshar bymhok mynta, ki paitbah ki la syllang.
Shillong:Hadien jong ka jing bun bha kiba pynrung kyrteng, ha ka WE Card ka jing iarap ba kyrpang na ka bynta ki longkmie, ka Meghalaya Trinamool Congress ka la pyllait paidbah sa ia ka jingkular kaba ar ba la tip kum ka Meghalaya Youth Empowerment Card (MYE Card) ka ban ai jing iarap kyrpang ia ki khun samla ha ka jylla Meghalaya, lada ka parti TMC kan ioh ban bat ia u lakam synshar hadien ka elekshon.
Ha ka jing ia lang ba la pynlong ha Pinewood hotel Shillong, la iadon lang ruh ki nongialam naduh U President jong ka Meghalaya Trinamool Congress, bah Charles Pyngrope, Dr Mukul Sangma, nongialam jong ka liang pyrshah, Bah George B Lyngdoh, vice-president jong ka parti, bah James Lyngdoh vice president nalor kiwei pat ki nongialam jong ka parti.
Ka Meghalaya Youth Empowerment Card,(MYE Card), ka dei kawei na ki skhim ba ha khmat bha, hadien jong ka WE Card, kaba la pyllait da ka shongknor jong ka All India Trinamool Congress (AITC) ka Mamata Banerjee, ha ki snem ba la dep.
Mynta ka kynti ka Meghalaya Trinamool Congress, ka la pyllait paidbah ia ka Meghalaya Youth Empowerment Card, ka ban iarap kyrshan pisa ia ki khun samla haduh 1000 tyngka shibnai bad 12000 shisnem lada ka parti TMC kan wan ha ka bor synshar ha ka elekshon ban wan.
Ka Meghalaya Trinamool Congress ka buh ruh ia ka thong ba ha khmat bha lada ki paidbah kin jied ia ka, ba kan ioh ban bat ia u lakam synshar, ka don ka thong ba ha khmat bha na ka bynta jong ki samla ban ai kam haduh kumba 3 lak ngut ki khun samla ha ka san snem bad 50,000 tylli ki kam tang ha ka snem ba nyngkong ba kan don ha ka bor.
U Dr Mukul Sangma u la ong ruh ba ki don ia ka jinglah ban ai kam sha ki khun samla, lada ki ailad ia ka parti Trinamool Congress, ba kan thaw ia ka sorkar ha ka elekshon ban wan.
Nga te ngam shaniah phi dang bsa jingbam te kumta hi sa peit ynda kila jop kin sa ong ngan sa leh ngan sa leh ngan sa leh kumta shi kumta la kut ka 5snm sdang bng ka jung hi hadien kata.
satang kane hi ka party ka ban pyllait iangi nakine ki Jing jynjar bangi mad mynta 5 snem, Lada ka npp bad udp kin ioh synshar biang sa 5 snem te tip shuh kaei ka ban jia, ki Jingshah siat iap ki paid khappud, ki Jing die lilam iaki jaka khappud, ki jingduk ka jylla, ki Jing kyrduh kam, ka udp kan die tad iaki skhim sha ka npp ba kan rah kar shaba ka mon, bad kiwei shibun ki jingeh ba ngin mad, ka internet ruh ki lah ban khang syndon baroh 5 snem (2018-2022 ki la khang internet 4 bnai).
mynta ka Rai ka shong ha u paitbah, la u kwah iaka jingsuk ne Jing jynjar kumba long ha kine 5 snem ba lah dep, lah ka 500 San snem ne lah ka jingsuk bad ka spah baroh 5 snem??.
Shillong:Ka jingdon jong ki nongthep vote ha ka jylla ka poi haduh kumba 21,61, 129 ngut, ha kaba ki nongthep vote shynrang ki don kumba 10,68,801 ngut katba ki kynthei pat ki don kumba 10,32,926 ngut bad 2 ngut ki transgender.
Kine ki jing ioh lum jingtip ki dei kat kum ka jingpeit bniah biang haba iadei bad ka jingpynrung kyrteng, ba la pynmih ha ka 5 tarik kyllalyngkot 2023.
Ka SSR- 2023 ba la sdang naduh u bnai Naiwieng 9 tarik jong u snem 2022 ha kaba ia ka jing shim kyrteng bad pynkhreh ia ki kyrteng jong ki nong thep vote la pynkhreh ha baroh kawei ka jylla.
Haduh kumba 63,763 ngut ki nong pynrung kyrteng thymmai, katkum ka phom ba 6, ki la shah kynthup lang ha ka special summary revision excercise jong u snem 2023.
La ioh jingtip ruh ba ka lah ban don ka jingkiew ba 49915 jong baroh.
Katkum ki jingiathuh jong u Chief Election Officers,bah FR Kharkongor, ba haduh 13848, ki nong thep la weng noh ia ki na ki kyrteng jong ki nongthep vote, na ka daw ba ki lah iap, ki la pynkynriah ia ki vote bad haduh 40700 ki nongthep vote ki la pynbeit ia ki jing bakla ha ki vote ki jong ki.
Ka SSR ka dei ka lynti ban wan rah ia ka jing pynrung kyrteng ba khuid ba suba, ka shong hok bad kaba pyntikna, ha kaba ia ki jingialang ba pher ba pher la pynlong hapdeng ki CEO bad ki DC bapher bapher jong ki district bad ki seng saiñ pyrthei ban pyntikna ba ka SSR kan long kaba shai.
Ka jingdon jong ki briew ba don jing duna ha ki dkhot met (PWDs) ka long kumba 7478 ngut.
Ka jing pynrung kyrteng thymmai ka la kiew bha lada ianujor bad u 2018, ha kaba ka jingkiew ka long 18 persen ha kaba haduh 4,29,062 ngut kiba pynrung kyrteng ia hadien jong u 2018.
Ka jingdon jong ki jaka thep vote ha ka elekshon ka ban wan ka long kumba 3482, kaba la kham bun khyndiat lada ia nujor bad u snem 2018 ba ka don tang kumba 3083 tylli.
Jowai:Ka Dorbar Shnong Namdong A ka ai khublei kitbok kitrwiang ia u samla Dawan Lyngdoh MDC bad uba long ruh u candidate ban ia khun ia ka election MLA na ka 1 Nartiang Constituency na ka party United Democratic Party UDP, ba un ioh ia ka jingjop kum u MLA.
Ka Dorbar Shnong kaba la long ha ka 03tarik Kyllalyngkot 2023 ha madan football Namdong A, ha kaba u samla Dawan Lyng doh u la kyrpad bad pan jingkyrshan na ki paidbah nongshong Shnong ban ai jingkyrshan ia u da ka mon laitluid ym da ka jingpynbor iano iano naduh ki nongshong Shnong bad ki paidbah ka constituency hi baroh kawei.
“Ngin long kiba laitluid ban jied iano ngi mon, hynrei kum ki para nongshong Shnong ngin ia burom mar kylliang khnang ban lait na ki jingkulmar ha ka Shnong ka thaw namar nga ia khun election ym ban ia shun ne don daw bad no bad no hynrei da ka jingthrang ban pynbha bad wanrah ia ka roi ka par ha ka imlang sahlang, bad na ka bynta jong phi ki paidbah ruh nga kyrpad ban ia burom kylliang lada ngi kyrshan iano iano ruh khnang ban neh ka shong suk shong sain namar ka election satang ar bnai ka la kut, hynrei nga bad phi ngi ia imlang ha ka juh ka Shnong katba ngi dang im.
Kumta lada phim lah ban kyrshan ia nga ruh ngim dei ban ia buh nud iano iano" ong U Ma Dawan.
Na ka liang u Bah Arki Sumer Waheh Shnong Namdong A ruh u la buh ka jingkyrpad lang ia ki paidbah nongshong Shnong ban ai jingkyrshan lang ia u samla Dawan Lyngdoh, kum u briew uba la pyni shibun ki kam babha ha ka Shnong ka thaw bad ha ka imlang sahlang u long u briew uba ia kit ia bah lang ia kano kano ka jingeh ba ki ia kynduh.
Hadien kane ka jingpynsngew na u samla Dawan Lyngdoh bad na u Waheh Shnong na ka liang ki paidbah nongshong Shnong ki la rai ban synniang sha u Bah Dawan Lyngdoh da ka song pisa kaba 2lak tyngka na ka Shnong kum ka dak ka jingkitbok kitrwiang ia u khnang ba un ioh ia ka thong ka jingjop bad ban long kum u MLA, ong ka khubor, na u S.
Thubru Secretary Shnong Namdong A.
Shillong:Na Rynsan ki sur tynrai Cultural Pynter, ba la lam khmat da U bah Nikelson Khong mawloh, President jong katei ka seng, ka la ai da ka mukot duma, pyrshah ia U bah Biggestson Lyngdoh, na Pynter, bah Sanlang Benhanan Diengdoh, na Urksew, Pynursla, Bah Evanfield Khonglam na Pynursla bad la ai ia ka mukotduma lane ka money suit, ha ka Kashari jong U Additional Deputy Commissioner, ha Shillong.
Ha katei ka mukotduma, la dawa bai lutksan kaba long T.
5 klur, ba kitei ki shah ujor, ki dei ban siew sha ka Na Rynsan ki Sur Tynrai, Pynter bad ka daw, ka long ba ki la phah pynsangeh jubor ia ka Fete, kaba katei ka seng, ka thmu, ban pynlong, ha ka 22,23tarik Risaw 2022, ha Tngon Phlang, ma dan Langtad.
Katei ka seng, kaba la leit shim bynta, ha ka ia rwai ia siaw tynrai ha Uttar Pradesh, ka thmu ban pynlong ia ka Fete, na ka bynta ban pynmih pisa ia katei ka seng bad ka dei kaba la pan jingbit lypa, haduh shibnai, shwa jong ka sngi ban pynlong ia katei ka tamasa, ha kaba la pan jingbit na ki Sawkur bad ba la pyntip ruh ia ka Raid bad kumjuh ba la ioh ia ka jingbit na ka SDO, Pynursla.
Hynrei, kaba katei ka seng, ka sngew kyndit, ba ha ka 20tarik Risaw, la buh ia ka jing ujor pyrshah ia katei ka Fete lem bad ka jingbyrngem byrsit ban pynkulmar ia katei ka Fete bad kumta ka SDO, Pynursla, ka la lum ia ka jingialang ki arliang mamla, ha ka 21tarik Risaw 2022 bad ka dei ha katei ka jingialang, ba katei ka seng, ka sngewthuh, ba ka don katei ka jing pynthut bad kam kwah shuh, ban dang pyniaid shakhmat ia katei ka tamasa, namar ba ki nongpeitkai lane ki nong iashim bynta ruh, kin sngew artatien noh ban leit sha katei ka prokram.
Na Rynsan ki Sur Tynrai, ki shim ba kane ka dei ka jingkhanglad ia ka sur tynrai, kaba pyndonkam da ka ksing, ka bom, ka duitara, ka shitar Khasi, ka besli bad kiwei de ki tiar tem ba ki shna hi bad ka dei halor katei ka jingsngew jah burom, ia ka jingshah khanglad, na ka bynta ba kin nang pynkhie pynsan ia ka sur tynrai, ba ki sa leit ban mudui sha katei ka kashari.
Wat ai jem ia kito ki nong pynthut.
hap pynsiew beit.
Wat ailad kito dei kiba mlien man ka por ban pynthut ha shnong hathaw ruh,kiba kwah jingmyntoi lang khamtam kidei ki khwan pisa shimet bad ki ba im ka Mynsiem pihuin bad bishni, phuit ka ia bat kam Sengbhalang pat I kumba kan tei dei man ki kruin.
Shillong: U MLA jong ka All India Trinamool Congress ba mihkhmat ia ka Chokpot constituency na south Garo hill district, u Lazarus M Sangma, la rah noh ia u sha Tura Civil hospital ha ka miet jong ka 3 tarik Kyllalyngkot, hadien ka jing mynsaw na ka jing leit tynrah ka kali ka jong u ia ka kynroh jong ka skulbah ICFAI hajan Balonggre shabar ka nongbah TuraKa jingjia ka la jia ha ka miet jong ka 3 tarik kyllalyngkot, ha kaba u MLA u la ñiah ia ka Bolero ba don ia u registration number ML 08 H 7639, ryngkat bad u wei u nongtrei u jong u.
La kynnoh ba u la pynher sted bha ia ka kali haduh ba um lah shuh ban tehlakam.
Ka kali ka la leit tynrah beit ia ka kynroh jong ka skulbah ICFAI, kaba la wan rah ia ka jing jot jing pra jong ka kali bad ka kynroh ruh kumjuh.
Ki ar ngut ki briew ki ba don ha ka kali, kata u Lazarus M Sangma (40 snem) bad u wei pat ba la iadon lang la tip kum u Tengsrang CH Momin (40snem)na Dobasipara, Tura la rah noh sha Civil Hospital Tura, namar ba ki la mynsaw.
Shillong:U Myntri rangbah jong ka jylla Meghalaya, u Conrad Kongkal Sangma, u la plie paidbah noh ia kawei na ki jaka pynmih bording ba donkam bha bad ba la ap slem bha, kaba lah ruh ban pynmih haduh 22.
5 Mega watt, kaba la tip kum ka Ganol Hydro Power Project kaba don hajan Tura, ha West Garo hill district, ha ka jing iadon ryngkat lang jong u myntri ba dei peit ia ka tnat bording ka sorkar jylla,u bah Prestone Tynsong bad u myntri ba dei peit ia ka tnat ka koit ka khiah ka sorkar jylla u James K Sangma.
Haba kren ha kane ka sngi, u myntri rangbah jong ka jylla, u la ñiew ba ka dei ka sngi ban sah kynmaw bad thaw histori na bynta ki paid Garo.
U myntri rangbah u la ong, ba ka projek hi ka shongdor haduh kum ba 560 klur tyngka la dep ban pyntrei, da ka jing trei shitom bad kitkhia da ka sorkar kaba mynta, kaba don ka jingthrang ban buh lem ia ka thain Garo ha ka map jong ka ri kum kawei na ki thaiñ ba lah ban pynmih bording eletrik.
U myntri rangbah u la ai ka jingiaroh ia u myntri barim ba dei peit ia ka tnat bording u James PK Sangma, uba ha ka por ba u long kum u myntri jong ka tnat u la shimkhia ban pyn-urlong noh ia kane ka projek ba la shu shah ieh shrah bad pyntikna ruh ba yn sa lah ban pyndep noh ia ka.
Kumba la bthah da u James Sangma ka sorkar ka la rai ban pyllait noh ia ki jingmang pisa, khnang ban lah ban pyndep noh syndon ia kane ka projek, la iathuh shuh u Conrad.
Ka Ganol projek ka dei kaba la shah ieh shrah, ka sorkar jylla ka la mang ka pisa ban pynlut, hynrei na ka jingduna jong ka jing mang pisa ym shem la lah satia ban pyndep.
Ha u snem 2018,haba ka sorkar ba mynta ka shimti, ka la pyntikna ba ka jing mang pisa hi ka dei ban don khnang ban lah ban sdang biang ia kane ka projek, ha kaba u la bynrap ruh ba naduh u snem 2014, la dep ban buh mawnongrim na bynta kane ka projek.
U la ong ruh, ba ka sorkar ka la pyni bor ban ia khun, khnang ban pyntikna ba kan lah ban pyndep ia kane ka projek, hynrei da ka jing thrang bad jing trei shitom jong ka sorkar jylla, ka la shimkhia da lade ban pyndep noh ia kane ka projek.
U la ong ruh da ka jing pyntikna ba la dep ia kane ka projek, ka sorkar ka pynpaw shai sha ki paidbah jong ka thaiñ Garo, ba kane ka sorkar ba mynta ka don ka mon, ba ki projek kin dei beit ban ai jing myntoi ia ka jylla bad ki paidbah.
U la ong ruh ba ka Ganol projek kan iarap shibun haba iadei bad ka jingsam ia ki bording eletrik ha ki thaiñ Garo baroh kawei, bun tylli kiba kum kine ki projek la don kam bad ka sorkar ka don ka thong ba skhem ban wan rah shuh ia kum kine ki projek ha ki snem ban sa wan bad ula ong ba ka jylla ka donkam haduh kumba 380 MW ka bording elektrik.
U la ai burom ruh ia u symbud myntri rangbah jong ka jylla, ba dei artad ruh u myntri ba dei peit ia ka tnat bording ha ka jylla, u bah Prestone Tynsong bad baroh ki kynhun jong ka tnat bording ka sorkar jylla, kiba la ia trei shitom ban pyntikna ba kane ka projek dei ban pyndep ha ka por ba biang.
Ka Ganol Hydroelectric project, kaba don ha wah Ganol ha jan Tura bad la pyndait lai tylli ki Turbine na bynta ban tan bording, ha kaba kawei ka unit kan pynmih 7.
5 MW, ha kaba kawei na kine ki lai tylli ki la treikam naduh mynta ka sngi, katba sa artylli kiwei pat kin sa treikam hadien katto katne bnai.
Ka Meghalaya Power Generation Corporation lem bad kiwei pat ki ba don bynta lang, kynthup ruh ia kawei na ki kompeni ba paw bha haba iadei bad ka jing tei ia ki dam ban tan bording eletrik ka Patel engineering Ltd,na Mumbai, ha kaba ki kontraktor ba ha khmat ki kynthup ia ka Civil & HM contractor Onycon Infra LLP, Mumbai,E&M Contractor Toshiba plant system & service corporation,na Japan kiba la iatrei ryngkat lang ban pyndep ia ka hydro power project ba nyngkong duh ha thain Garo hills.
Shillong:Ka Meghalaya Pradesh Congress Committee, lyngba u Working President u Bah Ronnie V Lyngdon, haba kren sha ki lad pathai khubor mynta ka 4 tarik u Kyllalyngkot, ka la pynrem jur ia ki riew bym man kiba la leh donbor bad thombor da kaba pynjot pynpra ia ki ingmane khristan Catholic, kiba ha ka jylla Chattisgarh kaba la dep dang ha kine ki khyndiat sngi.
U Bah Roney Lyndoh uba dei u MDC bad uba la long teng ruh u MLA, u la pynpaw ka jingsngew khia bad pynrem jur ia katei ka jingleh jong ki ha ka juh ka por u la dawa na ka sorkar kaba don ha Chhattisgarh bad kum juh ia ka sorkar India ba dei ban pynshitom, ia kitei ki riew bym man kiba la ñion ia ki khristan kiba la long kum ki ritpaid ha katei ka jylla.
U Bah Ronnie bad u bah JA Lyngdoh, ki la ther tyngeh ïa ka BJP da kaba kynnoh ba ka BJP ka leh tang ki buit poh ban ñoin beiñ ia ki pait riew ngeit khristan ha ka jylla Chhattisgarh bad ruh ka jingleh jong ka BJP da kaba phah jingthoh ban phah kheiñ ia ki iing mane khristan ha ka Jylla Assam.
Shuh shuh la bynrap hapoh ka jylla Meghalaya ba ki paitbah nongshong ki dei ban antat ban jied ïa ka seng BJP, NPP bad kiwei ki seng saiñ pyrthei kiba don lang ha ka juh ka uniform.
Shillong:Ka parti Bharatiya Janata party (BJP) Meghalaya, ka ai khublei ia u bah Vincent H Pala bad kiwei pat kiba la wan rah ia ka mat ha ba iadei bad ka jing shah thombor bad ban beiñ jong ki kristan ha jylla Chattis garh, kaba dei kawei na ki jylla ba la synshar da ka parti Congress.
Ka parti BJP ka la kynthoh kylla ia u President jong ka Meghalaya Pradesh Congress Committee (MPCC) bah Vincent H Pala, halor ka jing kynnoh ka jongu ia ka parti BJP, ban ioh ka jing shaniah na ki paidbah.
Ka BJP ka juh kren beit barabor shaphang ka sabka saath, sab ka vikas, kaba mut ba ka jing kiew jong manla uwei pa uwei u nong shong shnong, ban shim lang ruh ia baroh sha ka juh ka bynta bad ka la bud ryntih ruh ia kane ka lynti haduh mynta mynne.
Kam juh don kino kino ki skhim ne ki mat treikam kiba ka parti BJP, ka hap ban pyniapher ia ki briew la ki dei na kano kano ka niam ne kynhun.
Ha jylla Meghalaya haduh 2.
5 lak ngut ki nongrep ki la ioh jing myntoi da ka pisa ba shongdor haduh Rs 6000 tyngka shisnem, ha kaba la phah sha ki jaka kynshew pisa ki jong ki.
Ki don haduh kum ba 1.
5 lak tylli ki longïing kiba la ioh ia ki kor um ha ki ïing ki sem ki jong ki.
Ki don ruh palat 60 hajar tylli ki longïing ha ka jylla Meghalaya kiba la ioh ïing na ka sorkar ba la ialam da ka BJP lyngba ki prokram ki jong ka.
Kiba bun na ki nong ioh jing myntoi ha ka jylla hi ki dei ki kristan bad kam long kaba shisha, ba tang namar ba ki dei ki kristan, kin ym ioh jingmyntoi shuh.
Ha kawei pat ka bynta, ha jylla Chattisgarh, kaba dei kawei na ki jylla ba la synshar da ka parti Indian National Congress, ki kristan ki la shah thombor, ki paid riewngeit kristan ki hap ban mih na la ki ïing ki sem, ban leit sah ha kiwei pat ki jaka sah ba shngain kum ha ki ïingmane.
Ki ïingmane ki la shah thombor bad shah pynjot, ki kristan ki la shah thombor bad shah pynmynsaw, katba ka sorkar Congress ka shu sngap jar,la long kum ba shu peit phlim bad bam popcorn, balei ba ka jingim jong ki kristan ha jylla Chattisgarh ka hiar dor bha na bynta jong ka Congress,katba u Vincent H Pala ha Shillong, pat u la kam ba un ia khun na ka bynta jong ki paid riewlum bad ki kristan.
Ka parti BJP, ka buh jingkyllli ia ka jingkren bad ka jingleh jong u bah Pala bad ka parti Congress.
Ka parti Congress ka la ioh lad la bun phew tylli ki snem ban synshar ia ka jylla Meghalaya ha ki 50 snem jong ka jingiaid lynti jong ka.
Lada ki iakhun shisha ia ka hok jong ki riewlum bad ki kristan, kan ym long kumne kumba long mynta ha ki 50 snem.
“Baroh hi ngi tip ba lada ka Congress kan ioh synshar biang sa 5 snem ngin ym lah ban poi shaei shaei" la ong ka BJP.
Ki mat treikam jong ka Congress parti hi ka dei beit ban phiah pharia bad synshar, ki la bud sah ia kane naduh ba sdang haduh ka ba kut.
Kiwei pat ki sengsaiñ pyrthei ruh kumjuh, kat haba don ka parti Congress ka jing pharia ia ki paidbah ka don beit bad ka jing peit shiliang khmat ruh ban ai ia ka roi ka par, katba ka sorkar ba ialam da ka parti BJP pat ka roi ka par jong u paidbah bad ki jingialam bakla bun jait ban pharia, kiba la wanrah da ki kynhun liang pyrshah.
Ka BJP ka shim ba ka Congress bad kiwei ki pyrshang ban pynthohbria elekshon, da kaba wanrah ia kum kine kiei kiei ki ba bakla pyrshah ia ka parti BJP, khnang ban pynjngai ia ki paidbah na ki paidbah ia ki mat ba donkam bha, haba iadei bad ka roi ka par, ka jing kiew ka ioh ka kot, ka jing duna ha ka koit ka khiah, ki surok bad ka jingduna ki lad ki lynti haba ia dei bad ki kam jngoh kai pyrthei bad kiwei kiwei.
Ka parti BJP kan trei na bynta ki paidbah jong ka jylla Meghalaya, baroh ki paidbah jong ka jylla, ka parti BJP, kan ym jah tang hadien ka elekshon bad paw biang hadien san snem, kum u Vincent Pala.
Shillong:Katba ka elekshon jied nongmihkhmat thymmai sha ka ïingdorbar thawaiñ jong ka jylla Meghalaya, ka la tied jingkhang la iohi ia ka jing resaiñ bad iehnoh kam jong ki katto katne ngut ki MLA na ka bynta ban ryngkang dieng kper noh sha kiwei pat ki parti na ka bynta ban ia khun ia ka elekshon ban sa long shen mynta u snem.
Ha ka 04 tarik Kyllalyngkot 2023, sa uwei pat u MLA, u Esmatur Mominin, uba mihkhmat ia ka Phulbari constituency u la resaiñ noh kum u MLA jong katei ka constituency, ha kaba ia ka shithi iehnoh kam ka jong u, u la phah sha u shongknor jong ka ïingdorbar thawaiñ jong ka jylla, u bah Metbah Lyngdoh ha ka sngi balang.
La ioh jingtip ruh ba ka jingiehnoh kam jong u Mominin ka dei namar ba u la pynkhreh ialade ban leit pyniasoh noh sha ka party Trinamool Congress ha ka sngi palei.
Ka jingmih noh jong u Mominin na ka National people’s party (NPP) ka lah ban dei hadien ka jing pynbna jong katei ka parti ban pyniakhun ia u shongknor barim jong ka ïngdorbar thawain ka jylla, u AT Mondal ha ka elekshon ban wan na katei ka Constituency.
Islamabad: Uwei u Rangbah briew ba don lai ngut ki lok na ri Pakistan, u la kwah ban iathoh shong kurim biang hadien ba ka kurim ka jong u ka la kha ia i khun ba 60.
Une u briew ba latip kum u Sardar Jan Mohammad Khan khujli,u ba la don 50 snem ka karta, u la pdiang sngewbha ia i khun ba 60 i jong u, ia u ba la ai kyrteng kum u Haji khushhal Khan, ia u ba dang shu ioh shen ha ki khyndiat sngi ba la dep.
La ioh jing tip ruh ba u Khujli u don haduh lai ngut ki lok, kaba long kaei kaei ba um juh don satia kiba leh ia kane ha katei ka ri.
Hynrei, ka long kaei kaei pat kaba sngewtynnad ban tip ba u khujli u don haduh 60 ngut ki khun na ki lai ngut ki lok ki jong u.
U khujli u ba dei u doktor, ba shong ba sah hajan ka eastern by-pass jong ka nongbah Quetta jong ka ri Pakistan.
U ne u doktor u dang kwah ruh ban iathoh shong kurim biang, ha kaba u dang wad bad don jingkyrmen ban ioh ia ka lok kaba saw ka jong u.
La iathu ruh ba u Khan u kwah bun ngut ki lok na ka bynta ban don bun ngut ki khun.
La ioh jingtip ruh ba u Khan u la phah iarap ia ki paralok ki jong u ba kin pynwad lem ia u sa ia kawei pat ka briew ban long ka lok ka jong u, na ka bynta ban ia thoh shong kurim ha ka sien kaba saw.
La iathuh ruh ba u khan u kwah ban don kham bun ki khun kynthei ban ia ki khun shynrang, kaba dei ka jing angnud jong u khan.
Ha kane ka pateng bynriew mynta,ka jingstad u briew kala long sha ba palat liam bad imat ka la poi haduh kaba kut(climax) syndon.
Shisien ba ka jingstad ka la poi haba kut(climax),nangne sha khmat pat,kan sa sdang sa ban hiar noh.
Kan shim por da ki pateng briew(generations after generations) ba kan sdang biang ban kiew tangba da kawei pat ka dur(diffirent forms).
Kane ka juk mynta, ym dei shuh ban khein kai ne khein sting.
La mih ki jingstad ki jait pa ki jait ha la ki jong ki jong ki tnad jingstad bapher bapher kiba ym don ba lah sngewthuh shuh pynban ban pynshong dor kano kaba dei bad kano pat kaba lait.
Baroh ki pynksan beit tang ia la ki jong ki jong ki nia la jong.
Kaba ong maki,kaba dei suda, hynrei, kaba ong pat kiwei,kaba lait bad kaba bakla suda.
Namar ba bun eh kiba la nang la stad mynta,ki mih pynban ruh bun ki jingbatai stad ban pynksan ia lade da lade la kum kita ki matlah Hindustan hyndai kiba la pynksan bad batai stad shaphang u hati.
Shisien ba la sngew stad palat,barabor,ka ju poi pynban shaba lait ne shaba bakla pynban(overflow).
Tip shuh,shaei kane ka juk kan poi nangne shakhmat? Ha kane ka MLA eleshon 2023 ruh,imat,ym lah shuh ban batai ne khein jingkhein namar ki briew ki la stad bad sian palat mynta.
Mynta,imat, la kham stad pynban u nongsngap ban ia u nongkren.
Lada phah kren ia u nongkren,un kren pynban kat shaba lap ba shem.
Kan long pynban kaba ma ba ioh sngewlehrain bad sngew synei pynban ki nongsngap ia u nongkren bapli.
Husiar!namarkata, haba phi phah kren paidbah mynta.
Ha ka jingshisha,mynta ki por ym da donkam than ban ia kanbas elekshon k ha ki por mynshwa.
Katno eh ki paidbah kin sngap ia ka jingkanbas elekshon jong ki nongialam ki party bapher bapher haba ki jingtip bad jingpynsngewthuh ki la poi bad iohi hi ha man la ki khmat bad ki shkor jong uwei pa uwei ne kawei pa kawei ka briew lyngba kita ki lad pynphriang khubor paidbah (social media) lyngba ki mobile phone bad internet bapher bapher.
Lada bakla tiak,ka result eleshon 2023 ruh kan mih pynban sha bym poi pyrkhat.
Ka bor bad ka jingstad bad ka mon u paidbah mynta ym lah satia ban shu khein sting ne khein kai.
Ban pyni ba ki la stad shisha, ki briew jong kane ka juk, ki la dei shisha kein ban pynpaw pyrthei ban pynkylla khongpong noh syndon hadien ka MLA elekshon 2023.
Teng teng,ka jingstad palat ki briew mynta ka la pynlamwir pynban ia kane ka pyrthei.
Ki kren bad leh kat ha la ka mon la jong khlem da pyrkhat shuh ia ka burom ka ijot jong kiwei pat.
Tang ba la bit la biang ia lade,kata,la biang ka jingim bad jingmut jongki.
Ka jingstad palat ka la pynlong ia ki briew ba kin sngew heh sngew stad ia lade ban iaid bad leh katba ki kwah.
Ki nang mut ba kaei kaba ki leh ne pyrkhat maki,ka biang beit,hynrei kam long satia kumta.
Kane ka lah ban wanrah pynban ka jingma ym tang ia ka iing ka sem jongki hynrei ia ka imlang sahlang baroh kawei bad khamtam eh ia ki hi shi met shi met.
Kynmaw ba ka pyrthei bad ka juk hi ka iai kylla(dynamic) man la ka teng, kam dei satia ba ka iai neh hajuh.
Lada leh suk palat kum ki khun samla kane ka juk ruh,’ Don ka ma haba la than eh ka suk’.
Lada ai mon ne ki ioh mon palat ruh,’Ki khun iohmon kim ju long ei ei’.
Lada ki la nang la stad ruh,ym tang ba ki khein bein bad kim salia shuh ha iing ha sem bad ia kiwei de, hynrei ‘katba nangkiew ha ka kyrdan pule,katta, ka nanghiar pynban ha ka akor ka burom jongki’.
Ha kane ka juk, ‘kiba leh hok kin poi sha kyndong’,katba ‘kiba leh pap pat,baroh baroh kin burom bad pynkiew skong ia ki’.
Ka pyrthei stad aiu kaba kum kane?Ka ri bad ka jaitbynriew jongngi ka la liat bad ngop pynban ha kum kane ka apot, ‘la shong ruh jhieh,la ieng ruh kynduh’.
Da u Bah Philip MarweinLada bishar na ka jingleit iasnoh ki MLA kiba la kyntiap seng ki Party ki ba la iohnong ki dei ka UDP, ka NPP, ka BJP bad ka TMC.
Ka UDP ka la iohnong 4 ngut ki MLA bakynsai, U Bah Mayralbon Syiem na 9-Nongpoh, u Bah Process Sawkmie na 15-Mawlai, u Bah Lambor Malngiang na 22- Nongkrem bad u Bah Renikton Lyngdoh Tongkhar na 36-Mawkyrwat.
Ka NPP ka la iohnong na 11-Umsning ia u Bah Jason Sawkmie Mawlong, na 16- East Shillong ia ka kong Ampareen Lyngdoh, na 18-West Shillong ia u Bah Mohendro Rapsang, na 20-Mylliem ia u Bah Hamletson Dohling, na 23-Sohiong ia u Bah Samlin Malngiang bad na 33-Rambrai-Jyrngam ia u Bah Kimfa Sidney Marbaniang.
Ka BJP ka iohnong na 25- Mawsynram ia u Bah Himalaya Shangpliang, na 44-Raksamgre ia u Benedict Sangma, na 48-Salsella ia ka Ferlin Sangma, na 56-Gambegre ia u Saleng M Sangma bad na 60-Baghmara ia u Samuel A Sangma.
Katba ka AITC (TMC) ka iohnong kham bun shuh shuh ki MLA haduh 10 ngut, na 12-Umroi ia u Bah George, na 21-Nongthymmai ia u Bah Charles, na 38- Mendipathar ia u Marthon J Sangma 41-Songsak ia u Dr.
Mukul Sangma, na 45-Tikrikilla ia u Jimmy D.
Sangma, na 52- Rangsakona ia u Zenith Sangma, na 53- Ampati ia ka Miani D.
Shira, na 54- Mahendraganj ia ka Dikanchi D Shira, na 55- Salmanpara ia u Winnerson D.
Sangma, na 59-Chokpot ia u Lazarus M.
Sangma.
Kane kam mut satia ba baroh kine ki MLA kiba la kyntiap seng kin jop ha kane ka ilekshon 2023.
Kiba duhnong ki dei ka HSPDP ka la baroh 2 ngut kiba la jop ha ka 2018 bad ka PDF ruh ka la duh 2 ngut (2) katba ka KHNAM kaba la jop tang 1 ka la duh noh ia u ruh.
Shah ia nga ban sdang da kumne, “ha ka imlang sahlang kaba leh donbor bad ba jyllei da ka jingbamsap, ka jingsngap jar ka dei ha lade ka jingleh donbor : ha ka imlang sahlang ka ba kynrei ka jingleh bym hok, ka jingsngap jar hi ka dei ka jingleh bym hok: Kumta lada phi dei u ba shu sngap jar, bym don bynta ei ei ha ka politiks, phi dei hi u pilitishian, namar lada phi shu sngap jar bad sngap mynthi, phi iashah ia u nongban bein bad u riew shim kabu.
Ban long ne ban ym long u pilitishian kam dei ka mat iatai.
Ka Jingkylli bakongsan hangne ka long: “maphi phi don sha kano ka liang? “Ka Ilekshon ka dei ka jingshim bynta da ka jingkmen bad ka jingrakhe ia ka jingjied ia ki nongmihkhmat (MLA) jong ki paidbah da ki paidbah, ban thaw ia ka sorkar kaba synshar ia ki paidbah (Festival of Democracy).
Don kiba khot ia ka, ka Tamasa Ilekshon.
Bun ki paidbah ki kmen ba la wan biang ka ilekshon na ka bynta ar tylli ki daw, kawei ka dei ba ki ioh peisa ei khlem pan bad kawei pat ka dei ka kabu ban jied noh da u ba larkam.
Ka jingthep-vote ban jied ia ki 60 ngut ki dkhot (MLA) jong ka Iingdorbar thaw Aiñ kaba 12 jong ka Meghalaya ka la jan wan biang.
Kane kan long malu mala ha ka taiew bakut jong u bnai Rymphang, 2023.
Ia ka sorkar thymmai dei ban thaw hashuwa ka 6 tarik u bnai Lber, 2023.
Dei na kane ka daw ba ka jingpynkhreh na ka bynta kane ka kam bah, kaba dei ka kam im kam iap jong ki paidbah ka Jylla na ka bynta ki 5 snem ban wan.
Kane ka long kaba kongsan bha na ka bynta ka Nongpyniaid ia ka ilekshon (Election Commission) lyngba u Bah Fredrick Roy Kharkongor, Chief Electoral Officer, ryngkat ka jingiatreilang jong ki Returning Officer jong baroh ki District.
Ka jingpynkhreh na ka bynta kane ka kham khia ia ki Party bapher bapher ban ioh ia ki Kandidet kiba kynsai bad batbit tam ban jop ha ka jingiakhun.
Kaba pynkhuslai jingmut tam bad ka lyngkor kaba khia ka long na ka bynta ki Kandidet kiba mih madan ban tyrwa ialade hakhmat ki paidbah ban ioh long MLA.
Hynrei kaba kham kongsan tam ka long ia ki Nongjied Nongthep-vote ba kin da pynlut por ban da khan bha, da peit-thuh bad bishar bniah ia kum kino ki briew, kynthei lane shynrang, ki ban long kiba bitdor ban ioh long kiba la shah jied sha ka Iingdorbar thaw Aiñ jong ka Jylla, ym ban shu leit pynsyrwa kai ia ka por bakordor bad ka iktiar bakhraw ba la pynkhamti da ki 21,11,000 ngut ki Nongthep-vote ka Jylla.
Baroh ki Nongthep-vote kiba don ha ki Electoral Roll ki dei kiba la biang rta, tipbriew bha, kiba la nang pyrkhat hi, kiba laitluid, kiba la shemphang bha ia ka jingkordor jong ka longrynieng lajong, ia ka jingkordor jong ka shi bod (vote) jong ki ban ioh ia sorkar ka ban synshar 5 snem lynter ha ka jylla.
Lada la thied ia ka vote jong ngi ngin ioh ia ka sorkar bajaboh bamsap baroh San snem, kumta wat khmih lynti ei ei shuh na ki MLA ba phi la jied.
Lada kyrtiang dien ia ka mynnor ngi la ioh ia ki MLA kiba la paw ha ka jingtbit bad kiba kynsai.
Ka mynta ka don ha kti jong ngi bad ka shong ha ngi ban leh kumno rai kumno ban ioh ia ki MLA kiba bitdor katkum ka por bad ka juk, ym ki riewkai ki bymlarkam bad kiba pynlong business kamai ia ka kam MLA kaba kyntang ban shakri ia ki paidbah bad ban thaw Aiñ na ka bynta ka jingbit jingbiang jong ka Jylla.
Ka lashai lashisngi kan long kumno lada ngim kheinkor ia kane ka ilekshon kaba mynta.
Kaba shu iajied lymmuh lymmain ha ka hui hui hui hai hai ba shongshit ka peisa tyngka bad ka bam ka dih ba shu ioh ei ka don jingmut aiu? Hato kine ki Kandidet ne ki Agent jong ki ioh nangno ban pynsngewbha katne? Kam dei na ka pla lajong, ka dei na ka peisa ba la klop ne tuh na ka hok jong ki paidbah jong ka Jylla hi.
Peit bad bishar bha, kaei kaba la jia ia ka Jylla? Hato kiba duk ki la nang duk bad kiba riewspah ki la nang bthei ka kpoh! Uei uba salia, niewkor sngewlem bad iarap lem ia ki baduk, ki rit ki ria, ki thap ki dab (marginalised)? Shano kita ki MLA, ki Minister, ki MP, MDC ia kiba ki paidbah ki la jied? Hato ki dei tang jong ki leader ba ki la thung, kiba iadei kam bad ki (ne) kiba iajuh iajem bad ki lane bad kiba ieid bathoin jong ki?Ha ka jingsngewthuh jong nga hi ki MLA kiba dei ki Nongthaw Aiñ-ki Nongsynshar ki dei ban paw bha ia kine ki sap ki phong ha ki: ka jingtipbriew tipblei, tiphok tipsot (jingtieng burom ia U Blei), bym don dak siew bad jingshah pynbud nam: ka jingshemphang bapura bad ka kyrdan pule kaba biang: ki dak ki shin bapaw ha ki kam shakri bad iarap salonsar khlem lehshiliang ne nohshiliang khmat: ki bym buaid kiad, buaid niam, buaid party, buaid bor, buaid spah: u/ka briew ba lah ban shaniah bad bym kylla jutang bad khamtam u balait na ka jaboh jabain (high moral integrity).
Kaba sngewkthang eh ka long ba ki Kandidet ki shalai myrsiang, ki pynbiej, ki pyndonkam da ki buit poh, ki kroh ki kjor da ki jingai babun jait bad thong da ka peisa ia ki nongvote, ia ki seng Samla, ki Seng Longkmie, ki Seng Rangbah, ki Pastor, ki Phadar, ki Sister, ki Bishop, ki Tymmen Basan, nongtrei Balang, ia ki Balang ne niam bad lada ki pynbam peisa kumne ia ki nongjied, ialade ki ruh kin shah thied ne shah thong peisa ha ki Party heh spah ne ki Agent jong ki ban iathaw sorkar bad hadien kata kin iaklop ia ka peisa tyngka ka ban leit sha ki kam pynroi jong ki nongshongshnong.
Haba jia kumne kam dei ba ka politiks kaba jaklia ne ka Jylla kaba pyut hynrei dei ki briew kiba don ha ka party politiks bad kiba synshar ia ka Jylla ki jaklia jaboh.
Ka la jia aiu ia kane ka sorkar hapoh Ka jingialam jong ka NPP? Kane ka sorkar ba mynta ka la paw nam tam na baroh ki sorkar ba la dep ha ka jingkyrniom ha ka bamsap bampong.
Ka la leh aiu ha baroh kine ki 5 snem? Ka lapmiet ban pynlong ia kita ki jait-pa-ki jait festival aiu re tang ban ioh thep pla! Shano kita ki kam tei Jylla? Ki Samla khlem kam ki jyllei hynrei ki kam ha ki ophis bapher ki lait da ki hajar hynrei kane ka sorkar kam thepkam ia bun ki Samla wad kam bad balei ka nohshiliang khmat palat ha ki kam kontrak ne leh business ha ki department haduh ba ha ki kam kontrak ki don ki Minister kiba trei hi? Kane ka sorkar ka pynbiej da ki Skhim ai khunsniang ne ki Skhim khyllah Kyrteng ki barit baria ban pynthame bad khwai paidbah ba la jan eh ka ilekshon!Ka synshar khadar ka la jyllei da ka synrum jong ka jingijli kein namar ym ai jaka ia U Blei Nongbuh Nongthaw la ha Assembli lane ha Secretariat jong ka Jylla.
Kaba ym lah ban pyrkhat bad pyndum buit ngain ka long ba la jan 100 na ka 100 na ki MLA bad Nongsynshar ki dei ki Khristan ne ki ba kam Khristan ialade, hynrei ki kam pyniaid kam synshar pat ki long ki kam jong u soitan.
Kumta la khot la wer ia ki paidbah Nongthep-vote bad ia kito baroh ki Kandidet, khamtam kiba dang eh dang khlain ki Samla rangbah, ban pyndem ialade hakhmat U Trai, pan hukum na U ban don ryngkat lang ha kane ilekshon baroh shilynter bad ha ka kam synshar khadar.
“Ki briew jong nga ki la jied ia ki Syiem (MLA) hynrei ki khlem da kylli ia Nga.
Ki la thung ia ki nongialam (MLA) hynrei khlem ka jingmynjur jong Nga.
Da ka rupa bad ka ksiar (ka peisa bad jingai sngewbha) ki la thaw ia ki bleithaw-tang ban jot ialade" (Hosia 8:4).
Buh ia U hapdeng duh bad baroh kin iaid beit iaid ryntih ban lait na ka jingbymman baroh khoit.
Kiba angnud ia kane ka kam shakri paidbah bakyntang “.
ki dei ban shimti ia kane ka kam (MLA) khlem ka jingkhmih lynti ban myntoi shimet ne kum ka kam ban ioh shim kabu" (they should seek to practice this art without regard for their own interest or for their material advantages" (Gaudium et Spes 75) kaba dei ka kam shakri ia U Blei ruh.
Hadien ba la jop ki dei ban duwai kumne, “To mynta ko Trai ko Blei jong nga Me la pynlong Syiem (MLA) ia u shakri jong Me… to ai namarkata ia u shakri jong Me ka jingmut kaba shemphang ban (shakri) synshar ia u paid jong Me, khnang ba ngan dup nang ban pyniapher hapdeng kaba bha bad ka basniew, namar uei kein u ba lah ban (shakri) synshar kat une u paid jong Me u bakhraw?".
(1 Syiem: 3:7-9).
Lah bun ki Christian ta kadaw klumar ki kam baroh, Baroh baroh lah ha Social media ne Kotkhubor khasi bapher2.
Ngim kynmaw ia ka Tynrai ngi mih naei bad ngi bat ngi ksoh ia kaei??Hato ha meghalaya don tang ki Christian mo??Lada thoh ki Artikel ne kino ki jingthoh lada ka mih tang ki Christian kamut ngi buiad niam bad ngim tip ei2 ia ka Jaidbynriew lajongKhublei.
Shillong: Hadien ka jing iohi ia ka jing buh jong ki seng saiñ pyrthei ia ki jingthoh ba iadei bad ki kam parti ha shwa jong ki prokram, naduh ki saiñ board,ki lama,ki phlek bad kiwei kiwei ha kiba bun ki bynta jong ka nongbah shillong, kumjuh ruh ha ki byn ta ba pher ba pher jong ka distrik,wat la ha dien ba la kut ki pro kram ba ki la pynlong, ka pynkulmar jingmut ia ki paidbah ha ka nongbah.
Ha kaba la lah ruh ban iohi ia ki jingthoh ba la ai da ki seng saiñ pyrthei la buh ha ki jaka paidbah khlem da ioh jingbit na kito kiba dei khmih ka lah ban long kaba sniew.
La iohi ruh ba ha ki jaka ba long trai da ka sorkar la buh ia ki jing thoh kum ki phlek bad kiwei kiwei, kiba long pyrshah ia ki aiñ jong ka tnat pyniaid elekshon.
Ka jingbuh ia ki jingthoh ka long kaba beaiñ, khlem ka jingbit na ki bor pyniaid distrik, kum ka Deputy commissioner (Election)East khasi hills district bad kiwei pat ki tnat sorkar.
Kumta haba iadei bad kane, la bthah sha baroh ki seng saiñ pyrthei ba ki pan jingbit lyngba ki jingthoh ha shwa ba kin buh ia kino kino ki jingthoh ba iadei bad ki kam parti bad kin weng noh ruh ia kine ki jingthoh ba ki wah, hadien ba ka prokram ka la dep.
Ka jingbud ryntih ia ki jingbthah jong ka tnat elekshon dei ban pyntikna, katkum ha hukum jong ka ophis na ka por sha ka por.
khamtam ka NPP kaba lah shu sieh lama kat shaba lietDei ban khang lut ia ki lama ne ki jingthoh jong baroh ym ban khang tang kiba don shabar jong ka sorkar wat ia ka sorkar MDA ruh dei ban weng lama NPP UDP PDF SHPDPKi dang don sa kiwei pat ki mat kiba nga kwah ban pashat jingmut ia I kong lalooDei ban khang lut ia ki lama ne ki jingthoh jong baroh ym ban khang tang kiba don shabar jong ka sorkar wat ia ka sorkar MDA ruh dei ban weng lama NPP UDP PDF SHPDP.
Shillong:Ka kynhun jong ki balang katholik ha ka jylla Meghalaya, ka Catholic Association of Shillong, ka la pyllait ia u kyrwoh sha baroh ki lad pathai khubor bad ki paidbah nong shong shnong jong ka jylla ban kitbok kitrwiang ba u snem thymmai basuk ba kmen.
Ka Catholic Church of Shillong, da ka jing sngewkhia ka la pynpaw ia ka jing sngew pyrshah ba jur, haba iadei bad ka shithi ba la phah da ka tnat pulit ba kyrpang jong ka jylla Assam, sha baroh ki Deputy commissioner bad ki Superintendent of police jong baroh ki district ha katei ka jylla.
Haba iadei bad ka shithi ba la iohi ha ka 16 tarik Nohprah 2022, halor ka phang ka jing pynkylla niam jubor, ha kaba ka la don ka jing iakynduh jong kitei ki tnat treikam ha ka 2 tarik Naiwieng 2022 bad ha ka 21 tarik Naiwieng ruh kumjuh.
Katkum ka jing paw na kane ka shithi ka long kaba pynkyndit haduh katta, khamtam lei ha kito ki jylla ba ki paid kristan ki dang long ki ritpaid bad ki hynñiew tylli ki mat ba ka tnat ka la wad jingtip bniah ki long haduh katno tylli ki ïingmane la thaw ha ki snem ba dang shu dep, ka jingai jaka sha kito ki briew na bynta ban thaw ïingmane, katno tylli ki jing pynkylla niam ha ki hynriew snem ba la dep, ka jingdon jong ki ïingmane,ha ki shong,jaka bad kiwei pat ba don jingiadei bad ki balang, ka jing pynithuh ia kito ki ba lamkhmat bad ki jing sha ujor sha ki pulit lada don.
Halor kane ka bynta,Ka Catholic Church of Shillong, ka la ong ba katkum ki kyndon aiñ jong ka ri, kata ka article 25/26/27/28 la ai ia ka hok sha baroh ki nong shong shnong ki jong ka ba kin shakri laitluid bad ka jing ngeit ba laitluid.
Katkum ka shithi la iohi shai ba ka katto katne ki tnat treikam jong ki sorkar ki pyrshang ban pyntieng ia ki paid riewngeit kristan, lyngba ka jingwad jingtip ka jong ki,ia kiei kiei ki ba um i donkam satia.
Ki jingwad jingtip bniah haba iadei bad ki imlang sahlang ban pynkylla ñiam kam dei satia ka jingma.
Ki shnong ki thaw, ki thaiñ bad ki kynhun ñiam ha kito ki bynta, ki pynpaw ba ka jingleh hi ka long beit ban pynsyier ia ki kynhun niam kristan ha katei ka jylla.
Ki iathuh ruh ia ka jingkiew bad jing synñiang jong ki kynhun balang ha kaba kyntiew ia ka imlang sahlang ha kito ki jaka bad ka jylla baroh kawei.
Kumta, ka kynhun ka kwah ba ka sorkar pdeng lyngba ka tnat kam poh?ing ba kum kitei ki jing leh ban shim kabu ia ki kristan dei ban sahngeh noh shi syndon, khnang ba kin lah ban ailad ia ka jing ngeit ba laitluid.
Ka jing synñiang jong kito ki jaka ba la thaw da ki kynhun balang kristan ,la ka dei ha ki pule puthi,ka koit ka khiah, ban kyntiew ia ka imlang sahlang, ka jingkiew ha ka ioh ka kot bad ka riti ka dustur ka dei shibynta na bynta ka bha ka miat.
Kumta ka seng, ka kyntu jur ia ka sorkar Assam khamtam ia u myntri rangbah jong ka tei ka jylla, u Himanta Biswa Sharma, ba un pynsahngeh noh shi syndon ia kitei ki hukum, khlem da pynslem ban pyntikna ba ki paidbah kristan ha katei ka jylla kin sngew shngain bad don ka jing kyrmen ba skhem, ba ha ka sorkar ba bud ryntih ia ki riti synshar jong ka ri, ba u wei pa u wei un sngew skhem ha ka ri india.
Shillong:Ha ka 31tarik Nohprah 2022 ka Seng Pynroi Pynbha Amlarem Sub-Divi sional Amlarem, ka la pynlong ia ka jingia lang ha iing Hall ka Syiem Jingsuk Amla rem ha kaba ka la khot ia ki Rangbah Shnong, ki Sengbhalang bad ki riew pawkhmat, riew rangbah jong ka Thain War Jaintia.
Ha kane ka jingialang, ka Seng ka la iathuh ia kata ka jingialeh jongka naduh u snem 2018 ter ter haduh mynta ban pynioh ia ka Sub-Divisional Hospital ha Amlarem kaba dei ka Sub-Divisional Head Quarter.
La iathuh ruh ba don lai jait ki hospital (1) PHC (2) CHC bad (3) Ka Sub-Divisional Hospital bad ka long ruh kaba heh tam bad kaba lah ruh ban buh tang kawei hapoh ka Sub-Division bad ka dei ruh ban bud hapoh ka Sub-Divi sional Head Quarter.
Ka jingpyrshah ia ka jingpynkiew kyrdan ia ka PHC Jarain da ka Sub-Divisional Hospital ka daw ba kongsan eh ka long ba ka Jarain PHC ka don shabar jong ka Head Quarter.
Ka Seng ka la iohi bad ka shem ruh ba lada yn buh ia katei ka Hospital ha Amlarem kaba dei ka Sub-Divisional Head Quarter bad kaba long ka pdeng eh jong kane ka Sub-Divisionn khlem pep ki paitbah kin suk bad kin ioh jingmyntoi shibun eh bad namarkata ka Seng ka la ialeh shitom haduh katta katta ban ioh jaka hangne hapoh ka Head Quarter.
Bad ka la ioh ruh ia ka jaka ban buh ia kane ka Sub-Divisional Hospital kaba ym duna ia ka 10Acre na u Hat Dhar Chairman ka Kur Dhar Sohtken Shmiashyiang Village Amlarem Sub-Division bad ia kane ruh la pyntip sha ka Health Department na ka bynta ban leh ia kaba donkam bad ruh da kaba ai copy sha U Local MLA, Ma Lahkmen Rymbui.
Ka Seng ka la pynpaw ia ka jingsngew nguh sngewburom kaba khraw ia ka Health Department, namar ba ka iohi bad shem ba ka iaid ne leh kat kum ka ain synshar khadar ka ri, hynrei kaba sngewsih ka long pat ba na ka liang U Local MLA Ma Lahkmen Rymbui u la leh da khongpong ia kane da kaba u pynkiew kyrdan bym shongnia shonghok ia ka PHC Jarain da ka Sub-Divisional Hospital ha kaba ka Seng ka la ialeh naduh u snem 2018 ter ter bad haduh mynta ban buh ia katei ka Sub-Divisional Hospital ha Amlarem kaba dei ka hok jong ka Sub-Divisional Head Quarter kata ym ban pynkiew kyrdan ia ka PHC Jarain da kane ka Hospital.
Hadien ba la iakren ba la ia pyrkhat sani bha bad ba la ia sngewthuh shai ruh ha kane ka jingialang ba ka jingpynkiew kyrdan ia ka PHC Jarain sha ka Sub-Divisional Hospital kaba ka Hospital ka long ka bym shongnia satia.
Kumta ka Jingialang ka la rai ban dawa na ka Sorkar ban weng noh ia ka jingpynkiew kyrdan ia ka PHC Jarain kaba don shabar ka Head Quarter, da katei ka Sub-Divisional Hospital kaba dei ka hok kynti jong ka Amlarem Head Quarter, bad ban buh beit ruh ia ka hapoh ka Sub-Divisional Head Quarter, Amlarem.
Ha kane ka jingialang ka la rai ruh ba dei ban ialeh ia kane khlem man thait tad haduh ba ka Sorkar kan buh ia kane ka Hospital ha Amlarem, namar ka long kaba da shongnia shonghok shisha ban bud ia ka hapoh ka Sub-Divisional, Head Quarter kata ha Amlarem, ong ka khubor, na U Ma Babyson Pakyntein Chairman Seng Pynroi Pynbha Amlarem Sub-Division, Amlarem.
Mynta ka sngi ka 2 tarik u Kylla lyngkot 2023 ki la saphriang stet ki dur bad ki video kiba pyni ia ka jingshah thombor ka Kynhun Balang Khristan ha ka shnong Narayanpur.
Ka kyrwoh ba la phah lyngba ki WhatsApp la iathuh ba ha ka 2 tarik Kylla lyngkot 2023 kumba 1000 ngut ki riewshitniam bym dei Khristan ki la thombor ia ka Iingmane Catholic ha ka shnong Narayanpur.
Ha kine ki khyndiat bnai ba la lah ki Khristan ha kylleng ka Ri India ki shah ban beiñ bad ki riewngeit Khristan ki shah shoh shah dat khlem daw.
Ha ka Jylla ba marjan, ka Assam ngi iohi ba la pynher syrngiew ia ki Balang Khristan da ki shithi na ki bor Sorkar kiba pan jingkheiñ ia ka jingdon briew bad kumta ter ter.
Ñiuma kane kam dei kaba thymmai, ki riewshitniam kiba dei ki dkhot jong ki seng shitniam Hindu ki la thombor ia ki ritpaid bad ki Khristan ha kylleng ki Jylla.
Naduh ka snem 1999 haba la thang im ia u Graham Staines bad ki khun jong u haduh ka jingiap u Father Stan uba la shah pharep bad iap kum u koidi khlem ka jingbishar hok ha ka snem 2021.
Hapdeng kine ki snem ki la jia shibun bah ki jingthombor pyrshah ia ki Khristan bad kiwei ki ritpaid.
Ha ka snem 2007 ha ki taiew lehkmen aiom Khristmas ki riewshitniam hindu ki la thombor ia ki Khristan ha ka shnong Khandamal.
La thang bad pynjot ia ki Iingmane bad ki don ruh kiba la iap bad mynsaw.
Lada ma ngi ki Khristan ha ka Jylla Meghalaya ngi pyrkhat ba kine ki jingshah thombor ki Khristan ha kiwei ki Jylla kim ktah ei ei ia ngi namar ba kim jia ha ka Jylla jong ngi te ngi la bakla shibun.
Kumta lyngba kane ka kyrwoh nga khot lang ia baroh ki nongshong shnong ka Jylla ban pynrem jur halor ka jingthombor ia ki Khristan bad kiwei de ki ritpaid ha ki Jylla bapher ka Ri India.
Nga khot ba ngin ia ienglang kawei ban pyrshah bad pynrem jur ia ki kynhun shit niam kam pher lada ki iasnoh kti bad kano kano ka seng saiñ hima (Political party).
Ngin rai lang kawei ban kyntait ia ki seng saiñ hima kiba kyrshan bad iasylla bad ki kynhun shitniam kiba thrang ban pynkylla Ri Hindu ia ka Ri India ba laitluid.
Khublei,.
Ka BJP te kam long ka seng kaba bha lada ngi ki khasi ngin kynmaw noh ka jing Shah thombor ia ngi ki khasi ruh kala ap hajan.
Shillong: Ka KJCLF ka pynrem jur ia ki jingleh jubor kiba pynkthang ha ki riewngeit Khristan ryngkat bad ki jingpynjulor ia ki Iingmane bad ki tiar ki tar bakhuid bad bakyntang.
Wat haba ka snem thymmai 2023 ka dang sdang, kine ki kam jong ka jingshun ki la jia ha ki jaka ba don ha ka District Narayanpur kaba ha ka Jylla Chhattisgarh.
Kine ki jingjia ki la pynmynsaw ia bun ki briew ryngkat bad ia u SP ba dei peit hangto.
U Myntri Khynnah ka Sorkar Pdeng ba peit ia ka tnat kaba dei ia ki Rit-Paid, dang shen u la wan ha ki thain jong ngi ban iakynduh bad ki nongialam jong ki kynhun bad Balang Khristan bad kiwei de ki Rit Paid ha kiba u la pynpaw ba ka Seng BJP kaba synshar ha Sorkar Pdeng ka kwah ban weng noh ia ka jingsngewthuh jong ka ‘jingsheptieng’ na ki jingmut jingpyrkhat jong ki kynhun Rit Paid – ha kaba ki Khristan ki long kawei kaba kum kata.
Pynban, ki jingjia kiba la jia ha ka Jylla Chhattisgarh ki pyni da kumwei pat.
“Ngi don ka jingkyrmen ba kito kiba shong ha ki shuki jong ka kyrdan bad ka bor kin jin da la kren pyrshah ia kito ki briew bad ki kynhun kiba lehbein lehkhoh pyrshah ia ki Khristan bad ki briew kiba pyndonkam ia la ka hok shimet ban jied hi ia la ka jingngeit bad ka niam.
Ka jingsngap jar kaba sawa jam jong u Myntri Rangbah Duh ka Ri pyrshah ia kito kiba lehbein ia ki Khristan bad kiwei de ki Rit Paid ka long kaba pynlyngngoh shibun.
Lane, hato ka dei pynban ka jingai jingbit kaba pynshlur ia kine ki kynhun ban leh bad iai leh ia kiba kum kine ki kam ba pyrshah ia kiwei pat ki nongshnong shnong tang namar ba ki dei ki Khristan ne ki dkhot jong kiwei pat ki khynhun Rit Paid?" ong ka kyrwoh.
Ka KJCLF ka ieng bad don lang ryngkat bad ki riewngeit Khristan bad kiwei ha ka Ri kiba iakynduh bad mad ia kine ki jingshahleh jubor, bad ka Forum ka duwai na ka bynta ba ka jingsuk bad jingialong shipara kan neh.
Ka KJCLF ka kyntu ia ki bor ha ki Jylla bad ka ka Sorkar Pdeng ba kin ai jingiada na ka bynta ki jingim briew bad ki jingdon jingem jong ki Rit Paid ha kylleng ka Ri.
Ha kajuh ka por ruh da ka kti kaba khlain bad ba hok dei ban teh lakam ia kine kiba pynjia ia ki kam jingshun bad kam thombor, ong ka kyrwoh na U Rev Dr Edwin H Kharkongor, Secretary KJCLF.
U Ma S Quotient Sumer, uba don 89 snem ka rta bad uba shong ba sah ha Panaliar, Jowai, ula khlad noh mynta ka sngi.
Yn pynkhuid ia ka met, ha ka 1tarik Kyllalyngkot 2023, ha ka por 10baje mynstep, ha Lum jingthangbriew ha Khimmusniang.
U Ma S Quotient, u dei u nongthoh khubor bad editor barim ka rilum Jaintia.
Shillong: Ka India Meteorological Department (IMD), ka pyntip, ba mynta ka sngi, kam don jinghap slap satia ha Shillong, Sohra bad Umiam ruh kumjuh.
Kaba shit eh ha Shillong, ka long 16.
1 bad kaba khriat eh, ka long 4.
6 degree, ha Sohra, kaba shit eh, ka long 18.
7 bad kaba khriat eh, ka long 7.
4 degree, katba ha Umiam, kaba shit eh, ka long 20.
4 degree bad kaba khriat eh, ka long 4.
1 degree.
Lashai ka sngi, ka mariang, kan long kaba rang ryngkhiang bad kan don ruh ka jingdum lyoh kaba jur, ha ki katto katne ki bynta jong ka jylla.
Ka jingsngew jong ka mariang, ha ka por mynstep, ka long 62 percent, katba ha ka por janmiet, ka long 56 percent.
Shillong:Ka Bharatiya Janata Party (BJP)-Meghalaya ha ka sngi Palei, ka la rai ban ujor sha ka Election Commission of India (ECI) pyrshah ïa ka manifesto (mat elekshon) jong ka All India Trinamool Congress (AITC) ba kular ban ai song jingïarap pisa sha ki Longkmie ha ka Jylla.
Ka AITC ka la pyllait ïa kawei na ki jingkular mat ilekshon ba la jer kyrteng ka Meghalaya Financial Inclusion for Women Empowerment lane We Card myn ha ka 13 tarik Nohprah.
Kane ka skhim ka kular ban ïarap pisa ba T.
1000 shibnai ïa iwei pa iwei I Longkmie kum ka jingkyrshan ïa ka kamai ka kajih.
Tat haduh ka 26 tarik Nohprah, palat 90,000 ngut ki Longkmie, ki la pynrung kyrteng ïalade ban ïoh ïa kane ka skhim jong ka AITC.
Haba kren sha ki lad pathai khubor, u President ka BJP-Meghalaya Bah Ernest Mawrie ula ong, “Ngi la rai ban mudui da ka jingujor sha ka ECI pyrshah ïa ki jingkular mat ïalap elekshon ka AITC halor ka nongrim ba ka para 8 jong ka model code of conduct (MCC) ka la ong ba ka Election Manifesto (mat ialap elekshon) jong kino kino ki seng saiñ pyrthei kin hap ban ïaid katkum ki kyndon ba la buh da ka ECI katkum ka article 324.
Ka Rule 3,2 jong ka part ba phra ka MCC ka la ong ba ki seng saiñ pyrthei ki dei ban kiar ha kaban ai kano kano ka jingkular kiba lah ban lam sha ka jingleh bym hok, ka jingai sngewbha/jingtyrwa/jingkular sha kino kino ki briew da ka jingthmu lane ban ïoh jingmyntoi pat hadien bad kano kano ka jingpyrshang ban tuklar na ka liang ki kyrtong ba ïadei bad ka hok ba laitluid ban jied ïa ki nongmihkhmat.
"“Kam don jingïapher hapdeng kane ka skhim bad ka jingsam pisa sha ki longïing ba duk shwa ka ilekshon khnang ban thied ïa ki vote hynrei ka shu ïapher noh tang ka por.
Ka jingsam pisa ka jia ha ka por ilekshon hynrei ka jingkular ïa kane ka skhim ka dei kaba jia hadien ka ilekshon lada jia ryngkhat ba ka AITC ka wan ha ka bor," ula ong.
U Bah Ernest ula ai nuksa ïa kane halor ka ilekshon ba dang shu dep jong ka Uttar Pradesh Vidhan Sabha ha kaba ka Samajwadi Party (SP) ka la pynbna ïa kum kine ki jingkular kum ban ai bording ei.
“Ka SP ka la kular ban ai ei 300 unit ka bording bad kyntu ïa ki nongshong shnong ban pynrung kyrteng ha ka website jong ki ba kin ïoh ïa ka jingmyntoi lada ka party ka wan ha ka bor ha UP.
Hynrei ka Election Commission ka la shimkhia ïa kane bad ka la phah tohkit ïa kane ka sienjam jong ka SP," ula ong.
Katkum ka jingong jong u, ka SP ka la hap ban pynsangeh hadien ka jingbthah jong ka Election Commission.
Haba pynpaw ba ka ECI kam pat pynbna satia ïa ka ilekshon ha Jylla, u Bah Ernest ula ong, “Ka AITC kam pat pynbna paidbah satia ïa ka mat ïalap ilekshon (Manifesto) ba pura.
Kam don jingartatien ba kane ka skhim ka dei shibynta na ki jingkular ha ka mat ïalap ilekshon ka AITC ha Meghalaya bad ka Election Commission ka dei ban shimkhia ïa kane".
AITC IS THE BESTEST OF ALL PARTY IN INDIA….
LONG LIVE AITCKA TRINAMOOL KA SDANG PYNBIEIT MITMIT IA KI KHYNNAH BIEIT.
TO YMLEILEI IA PYNRUNG KYRTENG BAD IOH IA KA JINGIARAP ARSAP TANGBA KA VOTE TE EMMMMM….
KO LONGKMIE KA VOTE TE DALEILEI WAT LEIT AI SHA KI NONGPYNBIEIT….
SHIM HABA DON BA AI TANGBA SNGEWTHUH PAT IA KABA DEI BAN LEH….
Nongpoh: Hynnin ka janmiet ki nongïaid nongïeng hapoh ka sor Nongpoh, ki la kyndit eh na ka jingjia bthei kynsan ki bom pataka ha kawei ka jaka kaba shait die ia ki tiar pynbthei bad kiba la tip kum ki bom bula.
Katei ka jingjia, ka la jia ha ka por 5 baje ei ei janmiet, ha kaba ka jingbthei jong kitei ki tiar pynbthei ban lehkmen ha kino kino ki jinglehkmen, ka la jia hapoh kawei ka Kali Maruti Van, kaba la btei na ka jingbakla ha ka por ba pyrshang ban thang ia u bom bula bad katei ka jingbthei, ka la lang ruh sha kiwei kiwei ki bom kaba mih ka jingbthei bad ka jingsawa kaba jur.
Shillong: Ka rali jong ka seng Hynñiewtrep Integrated Teritorial Organization (HITO) central body, ha ka 30 tarik jong u bnai Nohprah, kaba la sdang na na Motphran sha State Central Library, ka la iaid beit, ha ka jing syrtap ba jur bha jong ki pulit.
Ia katei ka rali, la pynlong kyrpang ban pynrem ia ka jing kynthoh jong u nongialam jong ka parti TMC, lyngba ki lad pathai khubor social media,ka Twitter, ia ka riam tynrai jong ki khasi ba la tip kum ka jymphong, kaba la phong da u Myntri Rangbah duh jong ka ri ha ka jingwan iuhkjat jong u dang shen sha ka jylla Meghalaya.
Ka seng HITO, ka la sdang ia ka jing ialang ha Stand Taxi Jaiaw, ha shwa ba kin iaid leit buh syntiew sha u Mot sah kynmaw ia u Woh Kiang Nangbah ha State Central Library, Shillong.
Ki nongialam jong ka HITO, ki la pynrem jur ia ka jing ñiewbein jong u Kirti Azad, u ba dei ruh u dkhot jong ka ïindorbar thawaiñ Rajya Sabbha na jylla West Bengal.
Ki dkhot jong ka HITO ki la phong da ki jaiñ khasi paka ha ka jing ia iaid rali ka jong ki kum ka dak ban pynpaw ba ki sngew sarong ia la ka jong ka riam ka beit, ha kaba u nongialam ba rangbah jong ka seng u la kup da ka jaiñ tapmoh khlieh ha kane ka jingialang.
Haba ai jingkren ha ka jingialang u bah Donbok Dkhar, President jong ka HITO central body, u la ong, ba ka seng bad ki nongialam jong ka seng hi, kin ïeng kum u Kiang Nangbah ban im ka pateng “Ngi rai kut ban ialeh ia shibun ki jing shah ban beiñ bad ñiewbein jong ki para ri, la ka dei ha ka riam ka beit, kaba dei ka dustur ka jong ngi, ngin ym ailad ia kiwei ba kin ñiewbeiñ".
U ne u nongialam, u la ong ka seng kan ym ailad ia kito ki nongialam kiba kwah ban pyn treikam ia ka Cassino, ha ka jylla, da kaba u ong, ba lada ka parti NPP kan wan biang ha ka bor kin sa pyntreikam ia ka cassino ha ka jylla, hynrei ka HITO, kan mih sha madan ban pynsngewthuh sha ki paidbah ia kita ki jingma ki ban sa wan hadien ki ban buh jingeh ia ki paidbah nong shong shnong jong ka jylla Meghalaya.
U bah Donbok Dkhar, u la ong ruh ba ka bhah thungkam thungjam ha ka jylla, ka sorkar ka dei ban shimkhia bha, namar ka don ka hok ba la bynshet ha ka, na ka bynta ban bhah kam kyrpang katkum ka hok ka jong ki, ka dei ka sorkar jylla ban thaw ia ki ain ki kanun ba hap bud ryntih ha ka thung kam thungjam bad ula ong ba san phew tylli ki snem ka jing thungkam thung jam ha ka jylla, ka shu long beaiñ.
Haba ai jingkren sha ki paidbah ba la ia lum lang, ha katei ka jingialang, u ne u nongialam jong ka HITO, u la ong ba ki paidbah jong ka jylla ki dei ban long kiba sngewthuh bad kiba husiar bha, ba kin kiar ia ka 5000 tyngka ba la pyrshang pynthame da kito ki seng saiñ pyrthei kiba pyrshang ban pyn biej ia ki paidbah nong shong shnong jong ka jylla.
“Naduh ka mluh ngi la siew ka khajna sha ka sorkar jylla, katba ma ki pat ki khlem leh eiei bad siew kylliang ia ngi ki paidbah, ka jaka sumar ba biang ruh ngim don" la pynkut une u nongialam.
Ha ka jingiaid rali ba jai jai, ryngkat ki sur jingrwai bad ki jing pyrta ki nongialam jong ka HITO, ki la buh ia ki syntiew ha u mot jong u Woh Kiang Nangbah ha State Central Library, kumjuh ruh sha ki arngut ki nong iakhun laitluid pyrshah ia ka sorkar phareng kata u Tirot sing syiem jong ka Hima khatsaw phra bad u PA Togan Sangma nong iakhun laitluid na ka jaitbynriew Garo.
Por hyndai ki khnam ki ryntieh bad ki lieng kynda ban siat namding.
Ki lieng la pynmareh da ki maji ki mraw bala teh kynjri ioh nohiap sha duriaw.
Bad Kulai shong nongsiat khnam.
1914 la mih nalor ki Kulai ki Kali bad tank.
Balei la khot tank ka long I dur thik kum tanki um shu don chain ha jaka tyre.
Sngewsih duh la mih lyer bih ka bih symbai tyrso bad I mask I la mih hu 1914.
Mih sa trench ne nalla ban rieh.
Mih sa rifle teh bayonet.
Ynda lut kuli, la iakhun bayonet bad la sei snier uba jop iu ba kyllon ban wah hu sainar shiah.
Ki pukni kiba tawiar sawdong ki la hiar ban ioh bynta ban khawai ,ha ka juh ka por lyngoh ki Khun u Adam ki nud haduh katne mo.
Hand grenade ruh.
Erplane te wei ar bad suki phi.
Telephone ruh tang Morse code alpha, bravo, fox trot etc.
La sieh tag hu ba la kyllon bad poi telegram ha iing la iam briew baroh shi iing.
La lap na bynta ka ri.
1939 -1945:-Thma bah ba ar.
Ki Kali ki la nang stet nang khlain.
Ki Erplane la stet bunshah bad pynhap bom ruh.
Ki tank la shyrkhei bad ki jhad ruh kiba bun shipai bad kit da hajar ki shipai.
Mih sa Intelligence unit ka MI 5 u phareng bad Enigma u German ban phah ktien bym lah shuh ban pule.
Ki parad, mama rangbah na Khasi Jaintia la join thma.
Donbok phi bun ki Mechanical engineering trained bad ki la ai jinbgikai haduh 1960 ia Parari bad kine pat ki la pynim ia ki Kali thma ha ki iew ki hat shisien man phra sngi haduh 1985 ei ei.
Haduh u 1945 Naitung te ki thma ki la long fair fight donburom.
Shish phi hu 1942 u President ka Amerika u F.
D Roosevelt, u la ioh buit nu saiantis Albert Einstein ban shna atom bom.
U la thung Iu Robert Julius Oppenheimer u Left Wing Jew ban head ia kata ka Manhattan Project.
Te la dep shna 2 tylli u Little Boy bad Fat Man ba khia 100 kilo bad nar sop.
Hu 1943, la test iu balai ha ri shyiap Nevada ha Amerika.
U Oppenheimer u la iohi ia u Kum u Tit ha suin bad u la leit phai sha ing.
Um iohthiah shuh naduh kata ka por.
U thoh “I am now the destroyer of the world " mut “Nga la long mynta u Nongpynjot ia ka pyrthei “.
U thoh ruh “We may be likened to two scorpions in a bottle each capable of killing the other but only at the risk of being killed himself “.
Mut “Lah ban pynsyriem Iu Bynriew thik kum AR nianglartham hu bilor u wei lah ban pyniap iu wei khlem tip ba baroh ar kin iap “.
U Hitler u la surrender hu April 1944.
Ki Japan pat ha Pacific ki la pynngam bun ki jhad Amerika.
Ha Burma ruh u Japan hadien ba la poi u Netaji Subhas Chandra Bose ki dang ialeh bad ki shipai phareng bad India.
Shish phi hu August 6 1945 ka Amerika ka la bom ia Hiroshima du Little Boy bad 3 sngi hadien ym pat hun la bom ia Nagasaki du Fatman.
Um phloin baroh ar bad kumba 2 lak ki briew bad khyllung khynnah la iap.
Haduh 2000 ei ei dang bun ki briew ba kha ana ki met ki phad.
Te u Japan u la hap surrender.
U briew te u briew.
Mih sa biochemical warfare phi.
La deng mask bad sut Covid naduh 49 ei ei.
LA shna ia ka Nuremburg Trial ban Sdien phasi ia kito ki Khlieh Shipai ba donkti ha ka holocaust ba pyniap kumba 6 million ki Jew bad khyllung bad khynnah bad tymmen kro.
47 ngut la convicted bad 29 ngut la sdien phasi.
Mynta 2 sngi ka ri Germany ka dang tohkit ia kawei ka nong Germany ba la jan dap 100 snem kaba la don kti.
Ki ri America, Bilat Russia etc ki la seng ka UNO ban Bishar war crime.
Ka UNSC ne united nation security council ka la kynthup 16 tylli ki ri.
Shish phi Ine i UNSC don ita I Veto Te phi.
Lada Iwei I veto mut ngam mynjur jop ito phi ba Veto(Khasi Ngam Iahap ia 15 ngut)Phai sha Ukraine.
U Ukraine da kaba burom ia Madrid Agreement u la pynphai baroh ki bom Nukliar shu Russia hu 1994.
Hu 2022 February 24 tarik u Russia u la hiar thma Iu Ukraine.
La pan Jingiarap na North Atlantic Treaty Organisations NATO.
U Putin u byrngem da Nukliar.
Shish phi i NATO I tieng phi.
U Nuclear ban switch u don ka No First Use.
Ka don ki computer ban iai kylli iai sneng iu briew ha kamra ban da pyrkhat sani bha, namar mar press ka pyrthei baroh kan um solansar hapoh shi minit.
Ym dei mo kaba suk namar hap mynjur 8 ne 9 ngut ki briew bad ym baroh long Ksuid.
Mynta lei imat shipai briew ym donkam shuh.
Ki drones ki laser guided missiles khlem bakla shi inshi ruh ki la don.
Ki computer pat lah ban shah hacked.
Peit nuksa tang Khei ai One Time password I pisa ha bank la sah tang 50 tyngka.
Eh bha Parari la U Gog bad Magog ha Ezekiel, Kitap Jingpynpaw ki thew ia kane.
Haoid Persha bad Rush paw shai phi.
Armageddon tip dei thma briew ne thma kynja mynsiem??.
Wat la katta ruh Husiar Da Duwai.
Ka Hiraba, ka kmie jong U Narendra Modi, myntri rangbahduh ka Ri, ka la khlad noh, ha ka sngi thohdieng, ha ka rta kaba 100 snem.
Ka Hiraba, ka la khlad ha ka  UN Mehta Institute of Cardiology and Research Centre ha Ahmedabad.
La on thang ia ka Hiraba, ha ka jaka thang, ha  Gandhinagar Sector 30.
Ka la leit sah sha hospital, ha ka sngi balang ba ladep bad la iathuh ba ka jingkoit jingkhiah jongka, ka la nang hiar shi katdei, kat haduh ba kan da khlad noh, ha ka step jong ka Sngi Thohdieng, ha ka por 3.
30 mynstep, ong ka khubor.
Lt suk duwai na bynta u modi ba un sngewthuh bd un sngap ia ki paid ka ri india.
Ki kyntien jingkyntu ka Khasi Jaintia Christian Leaders Forum (KJCLF) na ka byntaki Paidbah Nongjied, ki Kyrtong bad ki Seng Saiñ Hima SimaWat haba ka KJCLF ka ai ia ki jingkhublei kutsnem 2022 bad sdang snem 2023, ka Forum ka don katto katne ki jingphalang ha ka jingiadei bad ka jingjied nongmihkhmat ha ka Jylla jong ngi ha kine ki khyndiat por ki ban wan.
Mynta ka la poi biang ka aiom ha kaba ka Jylla jong ngi ka la iaid sha ka por Election – ban jied thymmai ia ki nongmihkhmat jong ngi ki ban long ki dkhot jong ka Dorbar Thaw Ain ka Jylla ha kaba katto katne na ki kin thaw bad pynlong ia ka Sorkar kaba thymmai ka ban bat ia ka bor synshar ha kane ka Jylla ha ki san snem ki ban wan.
Nalor jong kane ka lyer election kaba la nang beh ha kylleng ki shnong ki thaw, ki la don ruh ki jingjia jingman ha kine ki khyndiat por kiba ktah ia ka shongsuk shongsain ha ka Jylla.
Kum kito ki jingjia ba sngewsih ha ka ‘Rally ha Shillong halor ka jingbymiohkam’ kiba la jia ha ka 28-tarik u Risaw 2022 kaba la pynshaiong iangi kum ka jaitbynriew, bad tang hadien katto katne por pat sa ka jingjia ba sngew sangsot ha ka shnong Mukroh ha kaba ki jingim bakordor ki la shu duh noh kumto.
Toi, ngin ym iaid shuh halor kine ki jingjia, namar ka Forum ryngkat bad kiwei de ngi la pynpaw ia ki jingsngew jong ngi halor kine ki jingjia, bad kyntu de ia ki samla ka ri kiba dei hok ban sngewbitar sngewkhia bha, ba kin ym leh ia kino kino ki kam ki ban wanrah ia ka jingpynthut ia ka suk ka sain ba man ka sngi.
Ka Riti Synshar jong ka ri India ka don ki kyndon ba dei ban ai lad ia u paidbah jong ka ri man la ka san snem, ban jied thymmai ia ki nongmihkhmat jong ngi sha ka Dorbar Thaw Ain jong ka ri hi baroh ka wei (Parliament), bad ruh sha ki Dorbar Thaw Ain jong ki Jylla (State Assembly) ha kylleng ka ri.
Ngi tip ba mynta dang shen ki la don kine ki election ha ki Jylla Gujarat, Himachal Pradesh, bad ruh ki election sha ki bor pyniaid Sor ha Delhi.
Sa tang khyndiat por, ha ban mih u snem thymmai, ka la dei ka pali jong ka Jylla Meghalaya, ha kaba u paidbah Garo, Khasi bad Jaintia kin jied ia kita ki hynriew-phew ngut ki dkhot jong ka Dorbar Thaw Ain, bad na kine, kin sa don kito ki ban lah ban thaw ia ka sorkar thymmai.
Ka la juh long ka rukom ba ngi iohi, ba kine ki political party ki pyrshang kat lah kat iai ban lum pisa kham bun na ka bynta ka kam kanbas lane ialap election – ban khring ia ki paidbah nongthep vote ban kyrshan ia u/ka kyrtong jong ki.
Ia kane ruh, ki ain ki shah, tangba don da u pud haduh katno bad kumno ba ki seng bad ki kyrtong ruh ki lah ban pyndonkam ia ka pisa.
Haba ka election ka la kut, baroh ki kyrtong bad ki seng sain hima ki hap ban ai jingkhein ia ki jinglut jingsep kiba ki la pynlut ha ka election ryngkat bad ki jingpyntip kiba bniah ha kaba iadei bad kane.
Hynrei kumba ka long ka man mynta, kaei kaba ngi juh iohi na kawei ka election sha kawei pat ka long ba wat hapdeng ka jingdon jong kine ki kyndon ba pyrkhing, ym don kawei ruh ka party lane u/ka kyrtong ki bym wad ia ki lad ki lynti kumno ban pynkhein ia kine ki kyndon, ban pyrshang da ki lad baroh ban pynjop ia ki kyrtong jong ki.
Bad kawei na kine ki lad kaba sniew eh, ka long ka jinglah jong ki ban pynlut kham bun shah ia ka pisa na kaba ki ai jingkhein sha ki bor election, bad ki lah da kaba suk ban buhrieh ia kine ki jinglut ba ki pynlut ha ki bynta ki ba long be-ain.
Ngin pyrshang ban pyni hangne katto katne na kine ki buit ba ki pyndonkam.
Kawei kaba kiba bun na ki paidbah ki juh liat ka long ka jingai buhrieh da ka pisa ban thied ia ka vote jong nga bad jong phi.
Baroh ngi sngewthuh ia ka dor jong ka pisa.
Uba duk ne uba riewspah ruh un shem shitom ban kyrngah haba don ba ai pisa ei.
Kane ka rukom thied ia ki paidbah ban kyrshan ia uno uno u kyrtong ka la byrsieh haduh katta katta ha kane ka Jylla jong ngi.
Ha ka pisa, imat u nongai bad u nongpdiang ruh um don jingsang, ym don niam, ym don jingiatiplem shuh.
Ngi la iohsngew ia ki khubor ba pyndiaw shisha ba don ki kyrtong ki bym buhrieh shuh ia kane, hynrei ki kop pynban ia kine ki jingleh bymhok jong ki.
Nalor ka pisa, mynta ngi iohi ba ki kyrtong ki pyndonkam sa da kawei ka buit: kata, ban ai da ki jingaisngewbha, kum ki jain, ki tiar ki tar, ki blanket bad kiwei de.
Kum ki Khristan, ngi dei ban tip ba kane ka jingai bad jingpdiang ia ka pisa ban thied bad ban die ia ka vote jong ngi ka long ym tang kaba be-ain, hynrei ka long kaba ki jinghikai bad jingngeit Khristan ki mana pyrshah.
Ka dei namar kata ba kum kiba ngeit ngi donkam ban da puson bha bad ym dei ban shu tep eit miaw ia ka jingiatiplem jong ngi na ka bynta ban ioh jingmyntoi kaba tang shipor.
Nalor kane, ngi dei ruh ban tip ba ka vote jong ngi ka long kaba don dor kham bun shah ban ia kine ki jingtyrwa sbun jong ki kyrtong ne party.
Namar dei lyngba jong ka vote jong nga jong phi ba ngin lah ban pynwandur ia ka lashai lashisngi jong ka jingsynshar ha ka Jylla.
Ngim artatien ba baroh hi ngi angnud ban ioh ia ki briew kiba khuid ka jinglong jingim bad ba donburom ban ioh ban bat ia ka synshar khadar ha ka Jylla.
Haba ngi lah ban jied ia kum kita ki nongmihkhmat, katno ka wanrah burom ia ka Jylla hi baroh kawei ryngkat bad ki jingkyrkhu.
Nalorkata, ka ain ka ai jingiada ia ka vote jong ngi da ka jingdon ka ain kaba la tip kum ka ‘secret ballot’ lane ka jingthep vote kaba jar jar.
Ka mut aiu kane ka ain? Ka mut ba iano bad kumno ngi ai ia ka vote jong ngi ha kato ka sngi thep vote, ym don ba lah ban tip la ngi thep sha u kyrtong A ne B, ne iano iano ruh, lait tang ha lade hi.
Kaba mut ruh ba lada ma ngi hi ngim phla ne iathuh iano iano, ym don ba lah ban tip iano ngi kyrshan da ka vote jong ngi.
Ki briew kiba stad bad ba sngewthuh ki bat pyrkhing bha ia kane ka hok jingthep vote ba rieh, lane ka secret ballot.
Kawei pat ka rukom pah bad phon jong ki kyrtong bad ki party ka long da ki jingkular ha shuwa ka election ba lada ki jop kin leh ia kane ne katai ka kam, lane ki kular ba kin ai ia kiei kiei baroh.
Kum ka nuksa, don ki party kiba kular ba kin map noh ia ki ram ba shim na bank, ne kin map ia ka bai elektrik, ne kin siew bai skul ia ki khun bad kumta ter ter.
Ban da ia jer kyrteng lut ym kut trai shuh.
Kum ki paidbah nongthep vote kiba sian, ngi dei ban pyrkhat ba, ha kaba khatduh, ym dei kato ka party ne u kyrtong ki ban ai na pla jong ki, hynrei, dei ka pisa kaba nga bad phi ngi ia siew lyngba ki khajna halor ka ioh ka kot, ki khajna halor ki mar ki mata – kaba mut ba dei hi ma ngi ki paidbah kiba siew ia kine ki jingkular ba kine ki kyrtong bad ki party ki ai.
Nang heh ki jingkular, nang khia ka ram sorkar kaba manga bad maphi ngi hap ban buria, la mynta hi ne kham slem.
Ka long hi ha ka juh ka rukom ia ki kyrtong ruh: ym juh don u kyrtong nongialeh election u ban siew na pla la jong ia kaei kaei ruh ba ki ai sha u paidbah.
Khamtam ki kyrtong, naei kin buria ia ki jingai jong ki sha u paidbah, sha ka constituency lymda ki dei kiba bamsap.
Bamsap naei? Na ka khung u paidbah kein.
Kum ka nuksa, haba ai contract ia ki kam ne jingtrei ha constituency, ki lah buh lupa ka jingdawa ia ka bhah ba ki mang.
Kaba mut ba, ha ka jaka ba u contractor un ai estimate 100 tyngka ia ka kam ba u trei, un buh dor lupa lehse 150 tyngka, namar hap ai ia ka bhah jong ki nongialam, bad lehse ki ophisar ruh.
Kumta, ha ka jaka ba ka pisa u paidbah kan lut 100/- la hap kiew ka jinglut 150/- bad kane ka dei ka pisa ba ma nga bad maphi ngi bei lyngba ki khajna.
Hynrei lada ngi nang ban jied ia ki briew kiba hok ba shida, kan ym don kum kane ka jingbamsap.
Ine i dei tang i nuksa i barit eh halor ka jyrsieh bamsap kaba la kjit kum u thlen shisha ia ka ri bad ka jaitbynriew.
Katba nang heh ka contract, katta nang heh ka bhah bamsap jong kiba don ha ka bor.
La hap ban kren pyrshah hangne halor kane, namar, ban shu iakren buhrieh ym long shuh, bad ha ki por ki ban wan, lehse kan nang jyrsieh shuh shuh.
Mynta ym iakren shuh ia ki contract kiba da ki lakh ne phew lakh, hynrei da ki phew ki spah klur bad ki hajar klur ruh.
Sa kawei ka jingpah jingphon ba ngi juh mad ka long ba ki kyrtong kin pan ia ka vote jong ngi halor ka jingialong niam – na ka juh ka niam, lane na ka juh ka balang.
Kane ruh ka long kawei kaba ngi kum ki nongjied ba la sngewthuh ngi dei ban husiar bha, bad ban ym ngop ha kum kine ki jingpah.
Don ki kyrtong bad party ruh kiba nud haduh ban phai khmat sha ki nongialam niam ba kin ai jingbthah ia ki kynhun jong ki ban ianoh sha u ‘lajong’.
Kane ka la paw bha ha kane ka Jylla jong ngi ha kine ki election kiba la dep.
Sngewbha da husiar ban ym iakhleh khaw lang ia ka niam ne balang bad ka jingkyrshan jong ngi.
Ngim mut ban ong ba ym dei ban kyrshan ia ki para niam ne para balang, lada ha ka jingbishar jingiatiplem jong ngi ngi shem ba uta u kyrtong u long uba bit ba ngin ia kyrshan.
Kaba ngi mut ban ong ka long ba, to ngin da iit da bishar bha iano ngin ai ia ka vote jong ngi.
Kumba ngi ong, baroh hi ngi kwah ia ka jingkhuid jingsuba ha ka synshar khadar.
Bad kum kata ka “Christian majority State" ngi don ka jingkitkhlieh ia ki nongshong shnong, ia ka ri bad ia U Blei jong ngi ban pynwan ia ka synshar tip briew tip blei, namar ka pyrthei, khamtam ha kine ki por mynta, ka peit hi dngong ban ioh lad tang kumno ban kdew kti bad pynthoh bria ia ngi ki riewngeit Khristan.
Lehse kine kim thew tang ia ki Khristan hynrei ia baroh u paid nongshong shnong ha kane ka ri tip briew tip blei baieit jong ngi.
Ki dang don shibun kiei kiei kiba ngi kwah ban pynpaw sha ki paidbah jong ngi, kiba, lada ngi don ia ka jingiatiplem bad lada ngi pyrkhat ruh ia ka ‘source’ ne ka tynrai ba kita ki pisa ki wan, ngin shem ba kim wan satia na ka lynti ba hok bad ba khuid.
Te hynrei lehse kine kin kham don jingmyntoi ban iakren pat hadien ka election, ynda ngi la ioh ia kita ki nongmihkhmat bad nongsynshar.
Ia mynta hi, lehse ngi dei ban iaphai khmat shuwa tang halor ki mat ba dei bynta bad ka jingjied jong ngi ia ki nongmihkhmat sha ka Dorbar Thawain, bad ki nongbat ia ka synshar khadar.
Ngi kwah eh dikdik ban ioh ia ki briew kiba biang ha ka jingstad, ha ka main bad khamtam eh ha ka longbriew manbriew jong ki.
Ngi kwah eh ban lait na ka jingjyrsieh kaba ngi iohi ha kine ki sngi ki por.
Ngi kwah eh ban lait noh na ka jinglehrain kaba ngi ia mad ha khmat ka pyrthei namar ka jinglong lyngkar, bymtieng blei shuh jong ki nongsynshar.
Katba nang mih bun ki kynhun synshar, katta nang jur ka jyrsieh, ka bamsap.
Bun bun sien ki juh shi ki juh ki dur khmat ki wan, kylla tang ka kyrteng kynhun.
Ki paidbah baieit, hato ngi hun halor kane ka jinglong jingman? Ka bor ban pynkylla ka don ha ki kti jong ngi, ha ka “secret ballot" lane ka vote ba jarjar jong ngi.
Don ka jingong, ‘Be the change you want to see’, lane long dalade kita ki nongpynkylla lada ngi kwah ia ka jingkylla.
To ngin plie ia ki khmat jong ngi mynta ka kynti, ban kiar horkit hordang na kine ki jingpynshoi pisa bad kiwei kiwei ki rukom pah rukom phon sianti jong kito kiba wad ia ka jingkyrshan jong ngi; hynrei ban duriap ban puson bha, ba napdeng ki kyrtong kiba ieng ha ka constituency jong nga jong phi, mano na ki kiba don ia ki sap long nongialam ba shisha, bahok bad babeit ha ka jingim bad jingtrei jong ki.
Ha kajuh ka por ruh ngi kyntu ia ki party sain hima bad ki kyrtong, ba bun naphi phi ia dei ki nongmane ia ujuh une U Blei uba im, uba dawa na phi ruh ia ka jinglong tip briew tip blei.
Phi ruh phi don ia ka jingkitkhlieh halor kaba kumno ka synshar khadar phi kwah ban iohi ha kane ka Jylla baieit jong ngi.
Ngi juh iohi ba, haba don ha ka kynhun liang synshar, phi khapbrip beit ia ki khmat halor ki jingleh bymhok bad jingbamsap.
Phi ia pyrshang kat ba lah ka bor ban buhrieh, bad haba ym lah buhrieh shuh, phi ia said ban pynksan lane ban ong ba kam long kaba shisha.
Kane ka jinglong bad kum kine ki kam, i kumba ki la long doh long snam ha ka kolshor-politik jong ngi.
Nangta, ynda la don pat sha ka liang pyrshah, kynnoh kylla ba ki liang synshar ki leh ia kine ki juh ki kam ba maphi ruh phi la ialeh haba phi ia bat ia ka bor synshar.
Ka khaii dewiong ka dei ka wei ka nuksa kaba ha khmat eh jong ngi.
Lano phin iakyndit thiah bad ban khmih noh da kumno ngin pyndon burom ia u Blei jong ngi da ki kam ki jong ngi? Dei tang ynda ngi la ioh shisha ia ki kynhun sain hima bad ki nongmihkhmat ki ban trei hok khlem da khmih lynti kumno ban lum spah-bymhok, ba ngin sa ioh mad ia ki jingkyrkhu ba theh shlei na U Blei uba ngi mane ha kane ka ri bad jaitbynriew baieit jong ngi.
U Pele,  nongialehkai phutbol ba khraw nam jong ka pyrthei, um don shuh.
U Edson Arantes do Nascimento, lane uba la tip, da ka nam jongu, kum U Pele, ula khlad noh ha  Sao Paulo, ha ka rta kaba 82 snem, ha ka step jong ka sngi thohdieng, hadien ba ula ioh ia ka jingpang bampong.
U Pele, ula sdang ia ka kam ialehkai phutbol, ha ka rta kaba 17 snem, kum u nong ialehkai ka Brazil bad u dei haduh mynta, u nongialehkai ba khynnah tam, ban iashim bynta ha ka jingialehkai World Cup bad u dei ruh uba nyngkong tam, ban thep kol, bun eh ha ka ialehkai World Cup.
Ka shimpor,  haduh 50 snem, ban don ki ban ia ryngkat ha ka jingioh thep kol, bun eh, na ka liang jong ka Brazil bad ka jingthep kol jongu, na ka klob Santos, kaba u ju ialehkai, ka long haduh 643 kol, na ki 659 tylli ki jingialehkai ba u ialeh bad  dei ruh tang ma u, u nong ialehkai uba khraw tam, uba la pynjop lai sien kynthih, ha ka jingialehkai World Cup.
La kha ia U Pele, ha ka 23tarik Risaw 1940 bd ula khlad noh ha ka 29tarik Nohprah 2022.
Shillong: U  ma Dawan Lyngdoh MDC ka Mynsngat Khanduli Constituency, u pynrem jur, ia ka jingwan peit jaka ki briew jong ka Karbi anglong district bad u MLA, MDC ka Karbi anglong ia ka jaka ban buh BOP kaba dei ka jaka ka Shnong Lapangap, kaba hap ha West Jaintia Hills District elaka Shiliang Myntang.
U Ma Lyngdoh, u  kyrpad ia ka sorkar ban shim khia bad ban tuklar ia kane shwa ban jia ki jingjia ba sngewsih, namar lada ka Assam ka ioh lad ban buh ia kane ka BOP kan long ka jingeh ia ki  trai shnong trai jaka kiba shong ba sah sha kine ki jaka kiba dang long trai da ka jylla Meghalaya.
Ka sorkar Assam ka la dep shna jubor ia ki surok shapoh u pud u sam ka jylla Meghalaya, wat lada ki paidbah ki pyrshah jur.
Ha ka juh ka por ka Assam ka la don lypa ki BOP bad forest check gate kiba la tei beain shapoh u pud u sam ka Shnong Khanduli, Mokoiram bad Artiang 50 bad  kumta kane ka jingwan survey jaka biang ban buh BOP, ka long kaba ym lah satia ban pdiang.
“Lada ka Assam ka sdang ngi hap pyni da ka bor jong u paidbah, namar lada ka Assam ka ioh lad ban buh sa kane ka BOP u paidbah jong ngi lada shong ruh jhieh lada ieng ruh tyngkhuh" ong U MDC.
“Kumta ban pynneh ia ka shongsuk shong sain nga kyrpad ia u Chief Minister Conrad k Sangma jong ka jylla Meghalaya ban tuklar halor kane mardor, khnang ban neh ka suk ka sain bad ban ym duh ei ia ki jaka jong ka jylla jong ngi" pynkut ka kyrwoh.
Shillong:Ka shlem iarap ia kiba duk da u Rupang, sa shisien pat ka la ioh ban pynlong biang ia ka jing ai iarap ka jong ki sha kito ki longïing long sem kiba duna bad shem jingeh shisha ha ka ioh ka kot bad ka kamai kajih.
Ha ka jingialang ba lyngkot ba la pynlong ha phyllaw skul jong ka Mawkhar Christian Higher secondary school, na ka bynta ban aiti ia ki tiar jing iarap sha ki longïing long sem jong kito kiba duk ba kyrduh kiba Ka Shlem iarap ia kiba duk ka la leit jngoh bad khmih ruh na ka bynta ban ai ka jing iarap sha kitei ki long ïing.
Ha ka jingialang ba la pyniaid da u bah RM Shabong u ba long u trai jong ka kot khubor U Rupang, ha ka jing don lang ki dkhot jong ka komiti, ki nongioh jing iarap, ki nong shah khot sngewbha lem bad kito kiwei pat kiba don ka mynsiem sngewlem ban synñiang bad iarap ia kiba donkam.
Ha kane ka sngi haduh kumba 8 tylli ki longïing ki la ioh jingmyntoi na ka jingsynñiang jong kito ki briew kiba don ka mynsiem ba kylluid mynsiem, kiba don ka jingiatip lem ban iarap ia ki para briew ki ba mad ha ka jingeh jing kyrduh.
Ki jingiarap ba la ai sha kito ki longïing ki long da ki tiar ki tar ba kin ioh ban pyndonkam,kum ki jaiñ kup thiah,ki khiew ki pliang, ki borti, ki tusok bad kiwei pat ki jingdonkam kiba kin lah ban pyndonkam ha ka jingim ba man ka sngi ka jong ki.
Katkum ka jing iathuh jong U Secretary jong ka shlem, u Babu Kular Khongjirem, u la iathuh ba ka shlem ai jingiarap ia kiba duk ka la pynlong ia kane ka prokram mynta la khatwei sien kynthih ha ki khatwei tylli ki snem ha kaba palat 60 tylli ki longïing ki la ioh ka jingmyntoi na kane ka komiti.
Haba iadei bad ka jingioh lum ia ka pisa ka long beit da ka jing synñiang jong kito ki briew kiba don ka mynsiem ban iarap lyngba ka jingkyrpad ba la buh ha ki kotkhubor jong u Rupang ha shwa ban sam ia ki jingiarap sha kito ki briew ba ka komiti ka ibit ban long ki nong ioh jingmyntoi.
Haba iathuh ia ka jing ioh lum pisa mynta ka snem ka long kaba duna bha ha kaba ka komiti ka la ioh ban lum tang kumba T.
43,000, ha kaba la ai sha ki 8 ngut ha ka jingioh 6000 marwei, ha kaba ka jingai umdei satia da ka pisa, hynrei la thied da ki tiar ki tar ha ka jinglut ba 5500 tyngka, katba ia kaba tam 500 la ai noh sha ki kum ka bai kali.
Ki nongioh jingmyntoi mynta ka snem ki long ka kong Nangroi Rymbai na ka shnong Musniang, ka kong Meldo Kshiar na Pangkya, ka kong Amhin Dkhar na Kyndong Tuber, ka kong Monika Mukhim na Pingwait, u bah Teiborlin Dkhar na Nongstoiñ, ka kong Aita Kurbah na shnong Kseh mawnai, ka kong Plibon Kharmawphlang na Mawpynthih, ka kong Marie Kurkalang na Mylliem Mawrashe.
Haba ai jingkren ha kane ka sngi u trai jong ka kotkhubor u Rupang u bah RM Shabong, u la ong ba ka jing synñiang jong ka shlem ka jong ki sha kiwei pat ki para briew kiba mad bad takhuh ia ka jing duna ha ka ioh ka kot ka long kawei na ki jingsynñiang kaba heh bha, ka bym pat don kino kino ki kynhun ne ki sorkar kiba lah ban leh haba iadei bad kane ka bynta ha kaba ka shlem jong ki man la ka snem, ha ki tarik 28 & 30 jong u bnai Nohprah, ki juh ai beit ia ki tiar kiba shongdor 6000 tyngka sha kito ki longïing kiba ka komiti jong ka shlem ka la ibit ba kin ioh ia ka jing iarap.
Haba ai jingkren ha kane ka sngi kawei na ki nongioh jingmyntoi ka kong Plibon Kharmawphlang, ka la iathuh ba ka dap da ka jingsngew burom bad ai khublei ia kiba la don bynta lang baroh haba iadei bad kane ka bynta.
“Ai ba u Blei un nang kyrkhu ba kin nang lah ban synñiang ia kiba duk ba suk, ki bym juh ioh kita ki jing iarap ka sien kaba nyngkong ba ki ioh lem ia ka jing iarap lyngba ka shlem ka jong phi".
Haba ai jing kren ha kane ka sngi ka kongsan, ka Kong Josephine Wankhar, ka la ai khublei sha ka shlem jong u Rupang kiba la trei shitom ban pynlong ia kum kane ka prokram ban kner lem ka jingiarap sha kito kiba donkam tam, ban ai lem ka jing synñiang lem sha kiba duk ba suk bad kumta ka la ai ka jingkitbok ia ka shlem ba kan nang heh nangiar ba kin nang lah shuh ban iarap ia kiba bun kiwei kiba donkam ka jingiarap.
Kiba ñiew kor bad kheiñ kor ia ka jing thmu, ym da donkam eh ba kin ithuh ba ki ong kin ai bad kim ai, don shibun bah ha ka pyrthei ki bym ioh wat tang ia ka bam ruh ba shisien shi sngi, ngi sngew tynnad ban tip ba ki seng treimon sngewbha kum ka shlem iarap ia kiba duk ka thawlad thaw lynti ban iarap.
Ngi mih na ka ïing ka sem ba duk bad ka lynti ba eh, hynrei ka mynsiem ban iarap, da ka long da ka mynsiem bad ka jinglah ba ki don briew na ka bynta kito kiba donkam, la pynkut ka kong Wankhar.
Ha kata ka miet u Hep u la iathuh ha la ka Kmie ba u don ka jingiaieid samla bad ka Lydia.
Ka Kmie marsien iohsngew ka la ong,  “Ta ka daw nga la i pher hi, ka rukom leit ka rukom wan jong me, man ka sngi imat shato beit" ka da peit seh la ki khmat sha u.
“Hooid kein Mei, haba kumta phi hun phi suk ne em" la kylli u Hep  “Nga suk nga hun tangba me dang donkam ban kamai kajih shuwa" la phai ktien ka Kmie  “Ka dei Mei.
" La jubab u Hep  Ha kata ka por wan mih u Kpa hangta katba ki dang iashongkai.
Ka Kmie ka ong ha la u khun ban iathuh hi ha la u Kpa.
Kumta u Hep u phai sha la u Kpa ban iathuh.
“Papa, nga bad i Lydia ngi la iaieid ia thoin, ngam tip phin sngew kumno" la ong u Hep.
Bhek, u Kpa u shong kham hajan ka Kmie.
“Me ong kumno khun?" La kylli biang u Kpa  “Nga iathuh ba nga la ieid samla bad i Lydia, tip phi suk ne kumno?" La iathuh u Hep  “Nga te nga suk nga hun, naduh mynno nga la itynnat pyrsa me ia kato ka khynnah.
Ka long shisha ka khun ba tipsngi u Maheh nalor ka bhabriew bad ka khun marwei" la phai ktien u Kpa.
U Hep u la kmen shibun hapoh la ka mynsiem namar u sngewthuh ba na baroh arliang ym don jingwit jingwa.
“Khublei Mei, khublei Papa, ba phi hun phi suk, nga ruh nga la rai ban im ban iap bad i Lydia namar nga la shem i long shisha i briew ba bha mynsiem bad ka iing ka sem ruh" la ong u Hep.
“Kawei me don kam ban trei shitom bad kamai shuwa namar khlem khaw kumno men leit iing briew.
Tang ka jingieid kam long" la sneng u Kpa.
“Hadien ka jingiakren shaphang kita kiei kiei, baroh ki la iakhreh thiah noh.
Ha ka sngi babud, u Hep kumba ju leh hadien ba la dep kam dep jam u leit sha iing ka Lydia ban shongkai sngewbha.
Ka Lydia marsien iohi ia u ka la pyrkhat lypa ban ialamkai sha lum.
“Lydia phi dang leh aiu.
?" u la kren nyngkong.
“Ade ale ale Hep nga dang mut ban khlieng tiar shuwa…" La ong ka Lydia        “U Hep u rung noh hapoh iing bad ka Lydia ruh ka buhteng noh shuwa ia ka tiar ba ka mut ban khlieng.
Bhek ki ia shongkai ha kamra shet.
U Hep u la khohreh ban pyntip ia ka Lydia ba na iing jong u ki iasuk iahun ia ka jingieid jong u bad ka.
“Lydia baieid, mynnin nga la iathuh ha iing ba nga don ka jingiadei samla bad phi" la iathuh u Hep  “Nangta ki ia ong kumno…?" la kylli ka Lydia  “I Mei i Papa ki suk bha ia phi.
" La jubab u Hep  “Kumno phi la da kloi ban iathuh kumta, nga pat nga khlem pat iathuh eiei" la ong ka Lydia.
“Nga te namar nga la ieid palat ia phi kumta nga iathuh noh.
Phi pat phim pat iathuh balei?" La phai ktien u Hep  “Haba phim pat ong te kumno ngan shu iathuh, ioh lehse phin dom ia nga.
" La ong ka Lydia  “Ka mut phi ap order na nga mo.
" La kynthoh u Hep  “Hooid, naduh mynnin nga la ong iaphi ba nga la aiti ia lade ha phi.
" Phai ktien ka Lydia  U Hep u la sngew kmen palat bad i tare ban kdup ia ka.
Ka Lydia ruh ka shah sngewbha bad kumta ki ia kdup markylliang khop.
“Ei Hep i pa mynnin i ong ba lada phin wan kai shane sa wan ialam sha lum"  la pynsngew ka Lydia  “Hooid ia ngin leit …" La jubab u Hep.
Mar kumta hi, ka Lydia ka ieng nangta ban leit khlieng pyndep iaka tiar bad ka buh um sha ha ding ban iadih bad u Hep.
Haba iohi ba ka baieid ka bunkam, u Hep ruh u bud lang bad ka ban iarap.
Kumta ki la iatrei lang wut wut tang shiphang ki la dep kam.
Hadien kata ka Lydia ka sa pyntheh ia ka sha bad ki iadih sha shuwa ban leit.
“Ianoh kein ngin leit noh.
" La ong ka Lydia hadien ba la dep dihsha.
“Ia baieid…" La ong u Hep  Kumta ki sa ia mih na iing bran ki pynbeit la ki kjat sha lum.
Shillong:Haba pyniar shuh, ia ki thapniang ka parti Meghalaya Trinamool Congress ka la ioh ban pynlong ia ka jingialang na bynta ki kam jong ka parti ha ka shnong Mawngap kaba hap ha Mawphlang constituency, ha ka jing ia donlang ki nongialam jong ka parti na ki district, ki paidbah nong kyrshan ryngkat ki nongialam ba paw khmat jong ka parti ha ka jylla.
Haba kynthoh ia ka jingjia ba sngew kyndit ban tip ia ki jing pyrshah kristan jong ka parti BJP, u MLA jong ka TMC na Umroi constituency,u la ong ba ka por imat kan ym slem shuh ba ka sorkar ba ialam da ka parti BJP, kin leh kumjuh ia ki kristan ha ka jylla Meghalaya ka jong ngi, ha kaba u la ong ruh ba ka parti BJP kumba long mynta ka la sdang ban pyntreikam ia ki mat treikam ki jong ka, kiba ka la angnud lah slem bha, ki la peit thuh bad shim jingkheiñ bha ba haduh katno tylli ki ïingmane ngi don, katno ngut ki nongialam niam ki don bad haduh katno ngut kita ki longïing kiba dei na ka niam kristan ki don ha kine ki hynriew snem.
Haba kynthoh tyngeh ia ka parti BJP, une u nongialam jong ka parti TMC, u la ong ba ka parti BJP ka don ka jingthmu ban pynlong lang lut kumjuh ia baroh, ha baroh ki jylla kiba don ha ka ri, da kaba u la ban shuh ba ki ïingmane jong ki kristan ki khyllem “Ngi hap ban ïeng rangbah ban kren bad iada haba iadei bad kane ka bynta.
Ka jing poi jong ki sha ka jylla jong ngi kan pynjot thiaw ia ki jing don jingem ha ka jylla", la ong u bah Lyngdoh.
“Da ka jingngeit ka ba skhem ba ngin lah ban tei ia ka jylla Meghalaya, ka parti Trinamool Congress ka don, na ka bynta ka ïing ka sem bad ki khun ki kti ki jong phi.
Ngi la kular ia ki longkmie ha ka jylla Meghalaya ba ngin ai ka jing kyrshan ia ki longkmie ha man la kawei pa kawei ka thliew ïing ha u snem 2023, da kaba ngi la pyllait paidbah ia ka Women empowerment card(we card) kaba dei shi bynta jong ka MFIWE skhim" ong U bah George.
Ha kane ka jingialang nalor u bah George B Lyngdoh, MLA ka TMC na Umroi constituency, la ia don lang ruh u bah James Lyngdoh Vice President jong ka parti, kong Kathelene Marbañiang, kong Elgiva Rynjah President jong ka TMC 17 -North Shillong constituency bad u bah Mawkordor Rynjah, uba dei u nonglum nonglang ia ki kam jong ka parti ha Mawphlang constituency, nalor kiwei pat ki nongialam jong ka parti.
Kano kano ka political party ha India kam leh bein niam, ki dei ki riew shit khlieh buaid niam kiba leh ki kam riew khlaw ia kiwei pat ki niam ba ki sngew pyrshah.
Ka dei kaba phi ong, kine kiei kiei baroh dei  tang ka jing leh politic jong no re jongno.
Shillong:Ka ri India ka lah ban sakhi ia ka jingkiew sted jong kiba iohpang kovid-19 ha ka ri ha pdeng u bnai Kyllalyngkot jong u snem ban wan.
Katkum ki khu bor na ka tnat ka koit ka khiah jong ka sorkar india, la iathuh ba ha kine ki 40 sngi ban wan ka long kaba donkam bha ba ngin long husiar.
Hadien ka jing iohi ia ka jingkiew sted jong ka jingpang kobid kumba 30-35 sngi hadien ba kane ka jingpang ka la kiew bha ha ki phang shatei jong ka dewbah Asia, ka lah ban dei ka jing kylla ba thymmai.
Katkum ka jing iathuh, na ki bor pyniaid jong ka tnat ka koit ka khiah ba ka long ka man jong kane ka jingpang ka lah ban duna bha,wat la ka jing sdang jong ka jingpang kan kiew biang, hynrei ki ban phah sumar ha ki aspatal hi kin kham duna bha.
Kumba long mynta ha ki ar sngi kiba ioh thymmai ia ka jing pang kobid hi ki long haduh 39 ngut.
Hadien ba la ioh lum jingtip ia ka sdang kiew biang jong ka jingpang kobid ha ki ri kum ka China bad South Korea, ki bor sorkar ki la bthah ia ki jylla, ba kin long kiba la khreh nadong sha dong la da ka jingpang kan poi ha kino kino ki por.
Ka jingkiew jong kiba ioh pang ka dei na u virus omicron BF.
7.
Shillong:Ka Meghalaya Trinamool Congress sa shisien pat ka la kynthoh tyngeh ia ka sorkar BJP ba synshar ia ka jylla Assam, haba iadei bad ka jing kwah ban pynshisha lyngba ki kynhun tohkit ki jong ka, ba haduh katno tylli ki ïingmane kristan ki don ha katei ka thaiñ.
Katkum ka jing iohlum jingtip lyngba ka kynhun pulit jong ka special branch, ka tnat pulit jong ka jylla Assam ka la wad bniah haba iadei bad ki ïingmane, kito ki briew kiba la kylla kristan ha kine ki khyndiat snem ba la dep, kata ha ki hynriew snem bad mano kita kiba donkti ban pynkylla kristan.
Haba iakren bad ki nongthoh khubor ha ophis treikam jong ka parti ha Tura, U Vice-president jong ka parti,u ba long ruh u MLA na Rangsakona constituency, u Zenith M Sangma, u la iathuh ba ka parti BJP ka kwah ban pynthut ia ka jingmane ba jai jai jong ki kristan ha ki ïingmane ki jong ki.
“Ngi pynrem ia kum kine ki jing phiah pharia na bynta ban ioh nong ha ka saiñhima sima da ka sorkar Assam ba ia lam da ka BJP.
Ngi pynrem ruh ia ka jingshah thombor jong ki nongialam niam ki jong ngi ha kiba bun ki jylla ba synshar da ka parti bjp" ong U Zenith.
“Ngim shym la peit matlah satia haba iadei bad kine ki bynta, ngim dei kiba matlah ki ban shu shong sah hajuh, hynrei ngin ia khun ban pynioh ia ka hok haba iadei bad kane ka bynta.
Ngin ym ailad ba ka ri india ba khraw kan kad arliang, ba ka jingmane ba laitluid kan shah pynjot noh.
Ngin sa iakhun pyrshah ia ki kam ba la leh da ka parti BJP, ha kiba bun ki jylla jong ka ri pyrshah ia ki kristan".
Nongpoh: Ha ka jingjia pluh ding kaba la jia hynne ka step ha shnong Mawsmai 11mer Ri Bhoi District ha kaba u skum kba u ba dang shu dep thied naka bynta ban ai bam ia ki masi u ba shong dor 2 lak u la ingkhong hi khait namar ka jingkemding.
La ong ba utei u skum kba, u dei jonh u Mukesh Devkota, ha kaba nyngkong la iohi da ki paidbah ia ka jingklang jong katei ka ding, ha kaba mar mar ki la pyntip sha ki pulit pyllip ding ka Meghalaya kiba la beh biang por, na ka bynta ban pynlip ia katei ka ding.
Haba ïadei bad katei ka jingjia pluhding, la suba jur ba la don ki riew runar kiba la leit ban thang dusmon bad kaba la pynlong ruh ïa ki pulit ba kin ujor da ka ejahar bad ruh ban pynlong ïa ka jingtohkit halor katei ka jingjia.
Shillong: Mynta ka sngi, la  plie ia ka Nohkawang Water Fall, Satpator, kaba don ha ka shnong Trangblang.
Ha katei ka prokram, la ioh ban kren pdiang da u Ma Supporter Pohkyrnu uba long kum u chairman ha kane ka sngi bad uba bat ruh kum u General Secretary jong ka Elaka Satpator, ha kaba u la pdiang sngewbha ia u MLA badonburom, Ma Lahkmen Rymbui bad u Ex MDC Shri.
Lamdibok Sumer, Ma Daman Lakashiang (Dolloi Elaka Satpator) ha ryngkat ka jingdonlang u Ma Kolmen Pohshna Adviser Elaka Satpator bad ki wei kiwei ki riew rangbah kiba la ia donlang ryngkat ha kane ka sngi kiba la pyllait por khnang ban ia wan sha kane ka jingplie jong ngi ia kane ka Nohkawang Water Fall.
La ioh ban kren na ka u Waheh Shnong Trangblang bad u la kitbok kit rwiang ia ki nongpyniaid jong kane ka Nohkawang Water Fall ba ki don jingmut ban pynroi pynpar ia ka dong ka shnat jong ngi bad u la sngewnguh ruh ba ki don ka jingkwah jong ki ba kin iatreilang bad ka shnong ka thaw ka elaka ruh baroh kawei ym tang da ka jinglah jong ki.
La ioh ruh ban kren da u Lamdibok Sumer da kaba u la iaroh ia u nongsdang jong kane ka Nohkawang Water Fall Shri.
Rajip Lyngdoh uba dei u kni jong ka kur Lyngdoh ba ki la lah ban pyntrei ia kane ka Water Fall, kat haduh ba la kham suk ka iaid kjat sha kane ka jaka, bad u la ong ba ha ka Jingiaid lynti bunsien hi ngi ia kynduh bun ki jingeh khamtam ha ka jingsdang ia ka kam hynrei da ka jingtrei shitom ki la lah ban pynurlong ia kane ka kshaid ka ban lah ban pynkhring ia ki paitbah bad u la bynrap ruh ba ka Scheme jong ka Tourism ka don bun ki bynta ban iarap ia kiba don ka jingmut ban pyntreikam ia ka kam jngohkai pyrthei.
La ioh ruh ban kren na u Dolloi Elaka Satpator, ma Daman Lakashiang, da kaba u la ai ka jing kitbok kit rwiang ia ka Kur Lyngdoh ba la ialam da u Rajip Lyngdoh ba wat la kane ka Kshaid ka dang long kum ka jong personal ba la pynlut pynsep da ka kur lyngdoh, hynrei kyrmen skhem ba kum ka jingkwah jong ki, ka Sorkar kan plie ki lad ki lynti ia ka kur Lyngdoh lyngba ki Scheme jongka Tourism kan nang lah ban pynitynnad shuh shuh ia kane ka Nohkawang Water Fall, Satpator, Trangblang.
La ioh ban kren khadduh da u ma Lahkmen Rymbui Local MLA 7Amlarem Constituency uba long ruh u kongsan, ha kane ka sngi plie ia ka Kshaid Nohkawang da kaba u la iaroh ia u nongialam jong ka kur, U Ma Rajip Lyngdoh ba u la trei shitom lyngba ka Khlaw Kur Lyngdoh kiba dei ki Zamindar jong kane ka Khlaw ba don kane ka kshaid.
Bad u la ong ruh ba U Blei u la ai ia ka mariang kaba itynnad bha ha baroh ki jaka, bad ka shong pat ha ka jingpyniaid bad pyndonkam jong ki briew kumno ban pyntrei kam ia ka.
Ha ka jingkren jong u MLA u la ong ruh ha kine ki 5 lane 10 tylli ki snem ba kaei kaba u sngewkmen eh ka long ba ki paitbah mynta ki sngi ki paitbah ki ithuh ba kumno ban pynkiew ia ka kam jngohkai pyrthei, hynrei ha ka thain war Jaintia pat ka long kaba shem jingeh pat ka long, wat la ki dei ki jaka kiba itynnad ruh, hynrei ki dei pat ki jaka jong ki kur, ki Zamindar bad ki jong personal, kumta ka long kaba shem jingeh ia ka Tourism ba kan pyntreikam kat kum ka jingkwah jong ka.
Bad u la ong ruh ba naka liang ka Elaka Satpator ka la don ia kane ka Kshaid Nohkawang bad ka Krem Kubon ha syndai ka Beach ha Pasadwar bad u la ong ruh barabor ki Zamindar ki dei ban ia kynduh bad ka sorkar, khnang ba kin tip kumno ban pyntreikam ia kane ka Tourism, namar ba kat kumba la iohi ha kine ki snem ba la dep ka Sorkar ka la dep ban sanction ha bun ki jaka ha War Jaintia hynrei don ki jingiashem jingeh ha la ki jong ki jong ki bynta kiba khang ban pyndep ia kine ki kam jngoh kai pyrthei, namar don ki jaka ba ym lah ban pynshna bad don ruh ki jaka ba ki iadon ar liang mamla.
Kumta barabor ki Zamindar ki dei ban ia kynduh bad ka Department Tourism.
U la ong ruh ba ka ba kongsan eh ka dei ka connection of road na kawei ka shnong sha kawei pat namar ban ieng marwei (Stand alone) ym lah ban pynurlong.
Ka surok kaba donkam bha ka dei ka surok na Trangblang sha Amlanai bad sha Pasadwar khnang ba kan pynsuk ia ki pait nongleit nongwan.
Kane kan long tang lada ki Zamindar ki trai jaka ki iadon kawei ka jingmut.
U la ong ruh ka Tourism kam dei ka ban im jakpoh tang uwei ar, hynrei ia baroh lang kiba don ha kine ki thain ba don ki park lane kshaid.
Bad u la bynrap ruh ba ka Tourism ka don bun ki project ki Scheme ha ka Department jong ka bad ka shong pat ha ki trai jaka ban leh.
Nongpoh: Ha ka jingiakhun phainal kaba la long hynnin ka sngi Nyngkong, ka Pahamrioh Football Club, ka la ioh ban rung sha ka phainal ha ka lympung ialehkai phutbol kaba la tip kum ka NPYF Cup Knockout Football Tournament, ha madan ka Byrnihat Sports Association, Byrnihat, hadien ba ka la lah ban pynliem noh pyrshah ia ka Benris FC.
Ha katei ka jingiakhun Semi final, kaba la long hapdeng ka Pahamrioh FC pyrshah ia ka Benris FC, ka la long shisha ka jingiakhuh kaba iakhaid bad kaba la pynshongshit eh ia ki paidbah, ha kaba baroh ki ar-kylla jong katei ka jingiakhun, ki la kut noh ha ka jingiakhiad kaba ym don kiba ioh ban pynkhihjar.
Hynrei haba ki nongpyniaid ha katei ka jingialehkai, ki la rah noh sha ka jingiashut Tie Breaker bad dei ha ka Tie Breaker, ka Pahamrioh FC ka la lah ban pynliem noh pyrshah ïa ka Benris FC bad ban pynthikna ïalade ban rung sha ka phainal ha katei ka lympung.
Ia katei ka jingiakhun phainal yn pynlong ha ka 31 tarik mynta u Bnai, ha kaba ka Pahamrioh FC kan iakhun pyrshah ia ka HYC Umling.
Lah ruh ban kdew hangne ba ka kynhun kaba ioh ban rah ia ka nam lahduh, kan khung ïa ka song pisa kaba T.
2 lak bad kaba wan ha ka kyrdan ba-ar kan ioh ban khur ia ka song pisa kaba T.
1 lak lem bad kiwei ki khusnam.
Ka India ka la ioh laitluid ha ka 15- 8- 1947.
Donbok bha ka ri India ba Khraw ka jong ngi kaba iar bad bun ki briew ba duk tam ba sahdien tam bad ba shaphrang tam ba bun tam ki jingngeit bad don ruh ki nongshong khlaw ba sniew bok ba ki jaka puta ki riewspah tam ha ki markhyndew.
Balei ki sniewbok ngan batai harum.
Hu 26 tarik u Kyllalyngkot 1950, u Dr Ambedkar u la shna ia ka Constitution kaba khraw tam da kaba u shim nuksa ruh na ri Amerika jong u Abraham Lincoln ha kaba la pynduh noh ia ka Ring Mraw.
Bad ka Part 10 article 244 bad Part 12 article 275 ki dei ki bynta ban iada ia ki tribal bad paidbah ba rit paid kum mangi, Dalits bad Adivasis.
Kine ki scholarship ba ngi ioh haduh mynta mynne ki long kiba la shon shap ha ka Sixth Schedule.
Shu sngewsih noh ba ngim kynmaw shuh Iu bah Joy u nongpynskhem ia ka bad ki sorkar naduh 2022 kim kynmaw ia ka price index bad kiba ioh myntoi kim ioh ka Bhah badei hok.
Ki badei hok ban ioh, Lada peithuh ia annual income mei pa, khun chawkidar NE cleaner ruh ym ioh shuh.
Phai pat EWS ba mih shwa elekshon de annual income kmie Kpa 8 lakh tyngka ruh ioh te phi.
Ym don Nongmihkhmat ban iakhun ba la jur ki freebies shwa Model Code of Conduct.
Dang shen ka sorkar BJP ha Delhi ka la thmu ban buhnoh da ka Uniform Civil Code hana ban pynlong ryntih ia kam shongkurim, Sam jaka hiar pateng.
La pan jingmut na ki riewstad ha kum kine, mynta u bnai imat kynduh mawsiang phi.
Kan ktah lut ia niamtrai niam Kristan bad Muslim sa kulmar thlim wat Hindu ruh kan kyrtoh to tip.
Baroh ki jimgthmu dei beit Hindutva agenda.
Ka CAA ruh ha ki nongsait ain Bashemphang kam long constitutional.
U Dr Ambedkar u Dalit u long u riewstad ain bad sngewsih phi ki ain por phareng kum art 25 ban set patok bad haduh pyniap ia ki nongpyrshah phareng kiba la pyniap iu WohKiang Nangbah bad U syiem Tirot Singh bad lak ki briew ha ri India ki dang sah haduh mynta mynne.
Ka Indian Telegraph Act kaba la phah sdien phasi iu WohKiang Nangbah hu 30 tarik Nohprah (Poi na Dacca shu DC Jaintia) ruh pynneh bad kulmar malu mala la shut down internet duh lut ki thoh eksamin kulmar lut nadong shadong.
Poi noh sha ka Jingmaham Jongka HNAM halor pyniaid trok kit kput Iu dewiong da High Level (Ha West u dewiong ha Jaintia u Moiong se wei light so).
U Moiong kat kum Kalendar :-1)Jahawarlal Nehru hu 1948 la plie Jingtei surok Jowai Garampani.
U Ma Larsing Khyrriem u ban sa long MLA hadiien bad nongialam Jaintia ki la thoh shu Nehru ba namar ba ka jngai na East Pakistan te lada khie wahleng u Pakistan,ine I surok in nym iarap ia shipai iada RI.
1949 la sdang Jowai Khliehriat.
Ki nong Kyndong Tuber, ki riew trei surok por tih la lap Moiong ha Lad Rymbai.
U phyrnai iong bad ki la rah sha trep ban pynsyaid por tlang.
Ka grade dei 6.
Jharkhand pat 9 kham bun bor ding.
1970 ei ei u Dewiong Sohra Laitryngew la lut.
1980 :-La hiar heh saipan sha LadRymbai.
Ki iing trep ba mih tdem Lyngba ki phlang, bad masi lur masi khemdud ki la nang jah sha rngai.
LA ieng jwain ki trok Shaktimans bad iing paki dulan.
Namar ba ioh sla Moiong tang 2 phut na slakhyndew la siew kharkaia 15 ton kit pat 45 ton.
1980 don trok TATA 1210 S model.
1210 mut 12 ton load shah da TATA.
Ka Ministry of Transport pat ai boxis 25 percent mut 3 ton.
Baroh 15 ton.
Ka bor pat 10 sien 10 mut 100 Horse power.
Te ban kit 45 ton la teh springs 4 shah.
Te draibar thik kum pilot Boeing ha Borjhar.
Ym don ki MVacts ne burom ia Registration parameters.
Bad sniewduh body ban kit 3 shah la teh Punjab body.
Kito ha 3 mer UpperShillong ba kylla khongpong dei kine ba ha slope ka centre of gravity ka pynkylla khongpong.
10 snem mynshuwa ka bus sha west kaba la kit ki mar khia shna iing ha tnum ka la kyllon ha 3mer, ban u nongiaid lynti u bapli bad la iap ha shen.
Ka la pynlong ban kdew ha The Shillong Times ba kdew ba kit khia Tnum long beain.
Shano phi pyrwa DTO.
Imat um tip ba dei ki trok ban kit.
Te na Khliehriat sha Beltola ka surok shu tyllun lyngkrang bad nongtrei ophis na Jowai, Nongpoh, Sohryngkham ioh ei shuti khlem casual leave.
Khynnah ialeh eksamiin iam baduh shisnem ba invigilators la bud ain thik kum ba thoh ha admit card.
Tang shisien la kyrpad Edn Minister bad donbok tangba thoh bad ka iam te shu lait salit tharai.
Ki nongher erplane bad shong rel hap leit sah miet 1 taiew.
Wat VIP pah siren haduh lut battery bad ynda phai shadien (Jerobad) I ophisar la phai noh sha Shillong duh meeting ha Delhi.
Riat Puriang bad Sohryngkham hap bujli ki Kali phai sha jaka mih.
Ar miet ha bus, jingisynei phi bah Khun, I synduk tin ha khlilieh ia tata bai bai pra nongleit lynti.
Ki Sumo te donbok ba long aspata kha khyllung.
Ki ngeit ba ynda long labour room bha kamai.
Kaba duhnong duh dei Mookyndur ba thoh challan.
45 ton la kit.
Ai Meiramew tang 9 ton.
Naduh 1980 haduh 2014 shish phi 500 trok man ka sngi, 34 snem, 36 ton bret challan, la ioh 3 tylli Medical, 5 Engineering College bad 2 kum NEIGHRIMS.
Bad khlem khein na West bad Garo.
Ka riat Puriang ka la long lum jingtep ia kumba 4 ngut ki draibar.
Ki la tyllun dadien sha madan Sung.
2014 NGT ban.
2018 MDA shna sorkar.
2019 pat Conrad Sangma u la phla ba 32 lak ton la dep tih naduh 2014.
Ym don ba kylli ioh nangno register.
U dewiong u la donkam tap tarpaulin.
Ym dei iada slap.
Ha ka jingshisha lada jhieh ha Beltola khia tam 6 ton.
Dei ine ba ha pynnoh Umling bym don riat shuh kamai bai um kiba pli trai shnong 20 Tyngka shi sien theh nu pipe.
Ka tarpaulin dei ban khang ia shondur ki satellite ioh khlemrain phi mynta lei lei ba 12 bad 16 shaka.
Ha Ladumroi la iaid Hakhmat da Malik ne nongtrei ban iathuh High Level.
ATMs haduh Jerobad ym don kam kner kti.
Mih pat sa ki duk ki suk hap siew tax, pollution test bad bsa Khun.
Bud trait hapdeng se phi haduh Jerobad.
Bad hadien kine kiei kiei U Conrad Sangma u la kyrpad ia HC ban rebais biang iu to 32 lakh ton.
Imat Kat nang tih (Ksan, Kremlule Shallang bad Bym Tip) u Mo/Dew Iong u nang kha kum kha khnai phi.
Te ka la jia ba la dikut I Dwarksuid tbak hu Lber 2021.
Ym don te ban kylli kumno ka NHAI ka ai lad ia u contractor ki riew paralok sorkar ban Maramot iei Bailey Bridge kum ito ha Byrni ba la shna naduh 1920 bad ha ki 1990 la shna da Dewbilat paka.
Peit khai na Lad NEIGHRIMS haduh shwa Dwarksuid la shna 3 Paka Highway bridge man 3 ne 4 km.
Te la pyniaid 12 bad 16 shaka na Dam Umiam.
U bakha na Jowai uba ithuh iu DrArvind Phookan u chemical engineer ka Jaesoph company ba tei ia Umiam dam (Mynta u la ahongthait ha Bilat kum u retd professor ha Bilat) mar mar u la phone ianga ban thoh aiu u Phookan u da tieng.
Kine ki 12 ne 16 shaka thylli ki khia 25 ton tam ne duna.
Ym lah ruh ban len ki kit 50 ton.
Ka Horse power kine 180 HP(2518 mut permissible factory load 25 plus 7 boxis =32 ton.
18 multiply du 10 mut 180 HP) kan kyrbeh bad kino kino ki jingkieng kim lait na ka resonance bad ka dam kan sa Khyllem.
La thoh mar mar ha The Shillong Times tangba jar jar khlem pynmih te phi.
Don paralok ha High Court u govt lawyer te la shu phone.
Hadien 2 ne 3 taiew tip kumno la mih High Court order ba dei ban kit 20 ton.
Ym shai phi namar PWD ruh ia mynta thoh ha Dwarksuid MAX load 10 ton.
Bad imat ym don hok por thew kum ha Mawroh FCI.
Ha Mawroh thew trok bad khaw.
Hadien tang trok thylli.
Shahbriew ioh load jong u khaw.
Ki weigh bridges sorkar ha Umling bad Khliehriat te tip shuh thew kumno mo phi.
Ka CORP ba shimkhia ia ka iap ka im Kala jngoh iei Dwarksuid shwa ban khein biang hu 2022 Naiwieng.
Sngap bha 1)Babu Bais ton (Ong ladia khlem slip) mut 47 ton ei ei.
2)Babu Khali ka Kari mut 25 ton bad 3)Babu Mera company likha 35 ton (Khliehriat imat pyllait beit phi)mut 60 ton.
U consigner u kham kor ia Khliehriat weigh bridges ne Pyrla.
Bad balei te ym shim jingkhein na riat Mawblei Laitkor ,Puriang por ba kiew, Sonapur Ratacherra pait engine, bthei gearbox tyllun shadien bad bud kali rit lwet kum ha Ukraine iuh tank Russia.
Ynda iohi ia order High Court GOM bym shongnia ne ain la hap kdew phi ban pyllait im ia dam.
La pyni ba don lynti ym pher ka jingjngai hynrei lut diesel kham duna te phi.
Na Jerobad sha Nowgong siak sha Haflong siak Silchar lane 8 mer West Jaintia Hills.
Hynrei kine ki trok dei bun jong ministers bad ki riew canvas elekshon.
Te ym long pynsngewsih phi Wat lada Shillongtimes lah thoh.
Ka surok na Mawiong sha Laitkor te da miet la nang kren dikhar phi Iatim iatla por block.
Pah sa airhorn ym iohthiah shuh.
Rung sa i trok ha IingMane Madanrting sah shibnai tam.
La knia uwei u snepkor Dkhar na Nongpoh.
2 taiew la long tangba iwei I scooty NE bike shisien iaid Isynei phi put bisil khlem bisil allowance.
La dikut biang tangba la knia ehdaw du snepkor na Pynursla bad neh haduh Naiwieng 2022.
Te i dam bapli Lano te in sa khyllem.
Kiew Riat Puriang 3 km shi kynta.
Ym donkam weigh bridge.
Ngi ba bud nadien hap duwai stet ioh khei tyllun phi.
Ha kiwei ki ri ba bad ain bad burom ia mynsiem briew, kane ki khot Tail Gating.
U draibar hap side sha slow lane.
Lym lah sha parking zone bad kuna bad shah knieh laisen hadien 6 sien ba beain.
Nga hap ban ai Khublei ia phi HNAM ba phi la ai FIR na bynta ban pynlaitim ia Umiam Dam.
Ka sorkar ka la khein sting palat ia ka iap ka im.
To tip ba ka Meghalaya ia mynta ka don bording elektrik 1)Umtrew 40 MW 2)Umiam 174 MW lada trei lut ki 4 stages haduh Nongkhyllem 3)3 Shka Run of River mut por July August(3×42 MW) NEEPCO 6 %275MW mut 17 MW (Mynta NEEPCO thut mo) NTPC snai ym ioh tih bha dewiong ba shlei um Jharkhand ba lah knieh Mumbai ia pansngiat Jhieh tam ha ka pyrthei na Mawsynram.
Ki PGIL bad ReCPDCL dei tang dalal thied tad na MeECL ne NEEPCO ne NTPC due pat don sorkar.
Ym iapher na dalal jhur phan ha Iewduh khniot bad nongrep bad nongbam.
Lada Khyllem, long thik kum por pom iu Diengiei,6 km kumba her ka tyngab na dam.
Dum tliw shispah snem kynthih ne tam.
Ladei ruh ba HNAM bthah jur ia sorkar ban buhnoh shwa alarm bell ba trei automatic da battery Khnang ba kiba pli sharum dam kin Iohpor ban kiew sha lum ban lait ngam jyllop.
Ym sngewthuh sngewthaw,headline shano pasoh shano.
Shillong:Haba pynrem jur ïa ka jingkren ba dangshen ne ka Tweet ha une u bnai da u nongïalehkai kriket barim bad uba la long u MP, u Kirti Azad, uba la kren beiñ ïa u PM Narendra Modi uba phong ïa ki jaiñ riam tynrai ki Khasi tribe, bad shuh shuh da kaba pynlehraiñ da kaba pynrung ïa ka dur ka kynthei kaba ong ba lah ban ïoh online, na ka liang ka HITO ka la ujor Ejahar hapoh (FIR) Sadar PS ban kyrpad ban pynngat hapoh ki kyndon aiñ pyrshah ïa u Azad.
Halor kane kum ka dak ban burom ïalade bad ïa ka jingsarong ïa la ka khana pateng bad kumjuh ruh ban pynkhuid na kitei ki kam pynlehraiñ, ka HITO kan pynlong ïa ka jingïaid paidbah bajai jai ne ka peaceful procession ha ka Sngi Thohdieng ka 30 tarik mynta u bnai kaba dei ruh ka sngi kynmaw ïa ka lyngkhuh sngi ïap ba 160 ka jingïap martir U Woh Kiang Nangbah.
Ka jingïaid proseshon kan sdang na Motphran ha ka por 11 baje mynstep ban ïaid sha GS Road bad ban ïalum lang hapoh U Soso Tham Complex ka jaka ba la pynïeng ïa ki 3 ngut ki martir ka Meghalaya.
La kyrpad ïa kiba ïaid proseshon ban ïaid da kaba riam tynrai bad ban phong da ka jingsarong khnang ba ka pyrthei kan ïohi ïa ka jinglong khraw ka riam tynrai ha katei ka sngi.
Shuh shuh na ka liang ka HITO ka la khot ïa ki paid ka jylla, ba kynthup ïa ki khun kynthei bad shynrang trai ri trai muluk, ki ‘Raïot’ kiba la im la kha ha ka jylla (People born and brought up in this land cutting across community, caste, or creed), ba ki ruh kin mihkhmat ïa ka Abode of the Clouds ha kano kano ka jaka ba ki don.
Kaba kham kongsan ka long, ba ka HITO ka ïai banjur ba naba kane ka dei ka jingïaid kaba jai jai, kam dei ban don satia ka jingpynthut ïa ka khaïi pateng ha Nongbah bad la kyrpad ïa baroh ki dukan bad kiwei ki jingdie ban die beit ha katei ka sngi khlem jingtieng.
Ka HITO ka ong ba kane kadei beit ka rukom leh kaba ïadei bad ka riti synshar paidbah ban pyni ïa ka jinglong kyrpang ka hiar pateng kaba la ïoh bad ka jingieid jong ki million ngut ki briew ha kylleng ka pyrthei.
Ka jing sngap jar jong U Conrad, lem bad ki seng sain pyrthei ki ba ia don lang ha kane ka Sorkar MDA halor ka jingdawa ka seng ban weng noh ia ka personal interview ha ka jingthung kam ha ki Gp, B, C bad D ka pynpaw ba kine baroh kim don ka jingkit khlieh halor ka jingkyrduh kam ki samla bad ki dei kine hi ki MLA bad ki party kiba pyndonkam ia ka jingthung kam tuh tang ban myntoi sain hima sima.
ka seng ka la dep ban ai ka jingthoh sha ka Sorkar ba ha ka jylla Meghalaya ruh dei ban pynduh noh ia ka jingkhot personal interview kumba la leh ha baroh kiwei pat ki jylla ha ka Ri India.
Ngi sngewsih ba ka sorkar kam patiaw bad wat ki MLA bad ki seng sain hima habka jylla ruh ki long kiba kyllut bad kiba matlah.
Na ka liang ka seng namar ka jingleh kuman jong la Sorkar ngim banse ban shim da kiwei pat ki sienjam ban pynthikna ia ka jingkhuid jingsuba ja ka thungkam thung jam.
,,.
Shillong: Mynta ka sngi, ym don jinghap slap satia ha ka nongbah Shillong, Sohra bad Umiam ruh, katba kum ka jingtip, ba la pyllait da ka tnat peit mariang jong ka sorkar India, ka India Meteorological Department.
Ka nongbah Shillong, ka lah ban mad ia ka jinghap slap ba malu mala ha ki 24 kynta, ki ban wan bad kan don ka jingkhie eriong bad tied pyrthat, ha ki bynta jong ka jylla, ong shuh ka kyrwoh.
Don hoid, ong iakita ba peit forecast ban leit pule nursery shwa, wat batai stad iaka mariang lada ym pat tip.
U Anand Mahindra, Chairman jong ka Mahindra Group, u pynmih ia ka jingkhein kyllum, ha ka twitter; halor ka jingdon kali jong u paidlang ha ka Ri India baroh kawei, kaba long 7.
5 percent.
Sha ka thain shatei lam mihngi, ka Meghalaya, ka don ia 12.
9 percent, kiba don kali, katba ka Arunachal Pradesh, ka don 19.
3 percent, ka Sikkim, ka don 20.
9 percent, ka Nagaland, ka don 21.
3 percent, ka Tripura 4.
6 percent; katba ka West Bengal, kawei na ki jylla, kiba heh jong ka India, ka don tang 2.
9 percent kiba don kali lajong.
Haba iakhein ia ka Ri India baroh kawei, kiba don kali ki bun eh ha Goa, kaba long 45.
2 percent.
Imphal:Ka long ka man ha jylla Manipur ka la nanghiar arsut katba nangmih ki sngi ha kylleng ki bynta them jong ka jylla,hadien ba ki nongiakhih pyrshah kiba la iakhih pyrshah ia ka jingshah pyniap jong ar ngut ki samla pule Meitei.
Ha ka step phyrngap jong ka sngi balang ka 28 tarik nailur ka ophis treikam jong u Deputy Commissioner jong ka Imphal West District, ka la shah pynpra ha ki paidbhur.
Ha kane ka jingjia ar tylli ki kali ki la shah wiangding ha ki briew bymlah satia ban ïthuh, la ïathuh ki tyllong khubor na ki pulit.
