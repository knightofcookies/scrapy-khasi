La iathuh ba katei ka kurim jong U Baghdadi, ka leit jingleit da ki kot ki sla kiba shu thok bad kumta, ka la shah kem, la shiphew sngi mynshwa.
Ka dei kawei na ki tnga jong utei u snar lehnoh, uba dei uwei na ki nongialam ba ha khmat duh jong ka ka seng ehrang ISIS.
La iathuh ba ki shipai jong ka Lebanon, ki la kem ia kawei na ki kurim jong U al Bagh dadi, lem bad u khun jongka, U Arsal, la shiphew sngi mynshwa.
Ki shipai ka Lebanon, kim kwah ban ai ia ka kyrteng jongka, lane ia ka Ri, kaba ka shong ka sah bad kumjuh ia utei u khynnah ruh, uba ka ialam; hynrei la iathuh ba na ka snam, kaba la shim na utei u khynnah, ka pynshisha, ba u dei u khun jong U  Baghdadi.
Shillong, 2 Nohprah:Ka sorkar jylla ka la thaw ia ka komiti ban buddien bad ka sorkar pdeng na ka bynta ban pynrung ia ka ktien Khasi ha ka khyrnit ba phra ka riti synshar ka ri bad ia kane ka komiti la khlieh da u Symbud Myntri Rangbah ka jylla u Prof Roytre C Laloo katba ka director ka tnad pynneh ia ka riti dustur ka Kong Matsiewdor W Nongbri kan long kum ka member secretary jong kane ka komiti kaba la pynbna la thaw ha ka 28 tarik Naiwieng.
Kiwei pat ki dkhot jong kane ka komiti ki long ka myntri sor ka Kong Ampareen Lyng doh, u MLA ka UDP u Bah Paul Lyngdoh,  u MLA ka Congress Bah Pynshngain N Syiem, u MLA ka HSPDP u Bah Witting Mawsor, u Principal Secretary ka tnad ba peit ia ka riti dustur,  nangta u Dr Sylvanus Lamare uba dei u principal ka St Edmund College bad u dkhot ka Sahitya Akademi,  ka khlieh ka tnad Khasi na NEHU, u Executive Chairman ka MBOSE u Bah EP Kharbhih, u dkhot barim ka Sahitya Akademi u Bah S Quotient Sumer,  u secretary ka tnad kam ain u LM Sangma,  ki dkhot na ka Khasi Author Society bad u MP barim u Bah BR Kharlukhi.
Lah ban kdew ba ha ka dorbar tlang kaba dang shu kut shen, u Myntri Rangbah ka jylla u Dr Mukul Sangma  u la pynbna ban thaw ia kane ka komiti ban buddien wut wut bad ka sorkar India na ka bynta ban pynrung noh ia ka ktien Khasi ha ka khyrnit ba phra ka riti synshar ka ri.
Shillong, 2 Nohprah:Ki seng bhalang bapher bapher jong ka Ri lum Jaintia kiba kynthup ia ka JSM-CB, RJYF-CB, MPUF-CGB, HNYF-EJZ, AJYWO-EJZ, JYF-EJH, KSU-KC, JSU-MEC, HANM-JHU ki la pynbna ba kin khot da ka pakhang surok miet kaba ar miet lynter kata ha ka miet 5 bad 6 tarik mynta u bnai.
Katei ka jingkhot pakhang surok miet ki sengbhalang ka dei halor ka jingbym lah ka sorkar ban pynbna paidbah ia ka  kaiphod jingtohkit halor ka jingjia kaba la jia ha ka 24 tarik u nailur ha kaba ar ngut ki la shah siat iap ha ki pulit ha Mookhep.
Ki sengbhalang ki la kdew ruh ba kiwei pat kid aw ka dei ka jingbym lah ka sorkar ban ai ia ka bai lutksan sha ki bahaing ha sem kiba la shah siat iap, ka jingby lah ban pynkynriah kam ia u ADM ka East Jaintia Hills District U bah C.
S.
Laloo, U EAC ka East Jaintia Hills District U bah H.
K.
Thabah,  Ka ADC ka East Jaintia Hills District ka Kong R.
S.
Manner bad u S.
P ka East Jaintia Hills District U MK Dkhar na ka daw ba kim bit bad bym lah bam tehlakam ia ka jingshong shongshngain hapoh ka District East Jaintia Hills.
Ki sengbhalang ki la byrngem ban pynjur shuh shuh ia ki jingiakhih lada ka sorkar kam patiaw ia ki jingdawa.
Shillong, 2 Nohprah:Ka Meghalaya Transport Corporation (MTC) ym tang ba ka pyniaid kali hynrei ka ai wai iing sha ki riew shimet ha Khyndailad.
Katkum ka jingtip ba la ioh na ka ain wad jingtip na ophis jong ka MTC, kane ka tnad ka kamai haduh T.
644507 (hynriew lak sawphew saw hajar sanspah hyn niew tyngka) ha ka shi bnai  na ki 65 tylli ki iing wai kynthup ki dukan ki ophis bad ki hotel ha Khyndai Lad.
Ha kane ka ain wad jingtip la kdew ruh ba kham bun ki bar jylla ki ba ioh ban wai dukan ki Hotel ban ia ki trai jaka trai muluk.
Haduh 53 ngut ki bar jylla kiba ioh iing dukan wai na kane ka tnad bad ki Khasi ki don tang 12 ngut.
Ia ka dor jong ki bai wai la pynshongdor da kaba khein T.
130 ha ka shi sq ft bad ia ki nongioh dukan la jied ha ka jingialang kaba 79 jong ka Board of Directors ka MTC ha ka 21 tarik u Jymmang 1987.
Ki kyrteng kiba la ioh dukan ha jaka ka MTC ha Khyndai Lad ryngkat ka dor bai wai shi bnai ki kynthup ka Shobha Choudhury T.
4452, u Krishna Chakravarty T.
3155, Rahul Choudhury T.
4895, KB Das T.
4452, Aren Imsong T.
4452, SR Sen T.
4452, Sujit KR Dey T.
2422, PN Sharma T.
3620, BB Baidya T.
2876, Jayanta KR Dey T.
2845, Bidyut Roy T.
3025, MS Deecora Steelage T.
3072, Manoj Sakrani T.
3922, Sangjay Das Gupta T.
3669, M Chakravarty T.
3645, MS Chuttu Enterprise T.
3699, Kaushik Dey T.
1811, Pradip Choudhury T.
2638, Maitrayee Choudhury T.
3295, Chobi Dhar T.
3181, SK Das T.
4016, Papiya Dey T.
2638, D Bordoloi T.
2638, AC Kar T.
10556,D Das & Association T.
4013, Sashi Jain T.
1773, Lt.
Col.
M Choudhury T.
1173, LD Choudhury T.
1173, RJ Battarcharjee T.
1173, Papiya Dey T.
4985, NHHDC T.
2904, Tourism information centre T.
1045, NHHDC T.
2272, Kasang Chodon T.
2773, SM Sootinek T.
1905, Ashok Sharma & Vikash Sharma T.
24141, Subir Sarkar T.
699, Moushumi Chanda T.
1014, Sunil Jain T.
1215, Rajesh Sharma T.
262, Pankaj KR Das T.
1832, Malti Singh T.
497, Sameer Paul T.
794, Ranjeev Mehra T.
2477, Kajol Paul T.
1747, Shiv Kumar T.
1270, J Chanda T.
2382, Satich CH Das T.
1527, Geeta Damai T.
2126 bad Adists Event T.
18321.
Katba ki Khasi kiba ioh dukan na kane ka tnad ki long ka kong Nircy Thangkhiew T.
2477, AP Syiem T.
2676, P Kharmawlong T.
1967, B Marbaniang T.
1967, Malcolm War T.
4170, Mary Kharkongor T.
1101, W Kharbuli T.
816, B Marbaniang T.
1223, J Sohtun T.
1270, E Nongrum T.
973, B Wahlang T.
332, BN Marbaniang T.
8578, KC Marak T.
20684.
Nalor kine la don ruh ki Hotel kliba kynthup ia ka Suruchi hotet T.
8683, Hotel Swastic T.
35014, Elgin hotel T.
48990 bad ka Meghalaya Urban ka shim wai ar tylli ki mala T.
378804.
Shillong, 2 Nohprah:Ka Wah Rwiang kaba don ha ka shnong Rwiang, kaba jngai kumba 17 kilomitar na Nongstoin,  kaba hap hapoh ka Mawshynrut Konstitwensi, la lap  mynta ka sngi ba ka la kylla rong saw.
Katei ka jingkylla rong ka wah Rwiang ka dei na ka daw ka jingpyntuid jaboh na kawei ka karkhana sain nar-rod kaba la tip kum ka Ferroy Alloy.
Ka kar khana kaba la don la kumba saw-san snem, ha katei ka rud wah hynrei kaba dang shu sdang treikam dang ha kine ki khyndiat bnai.
Ia katei ka jingkylla rong, ka wah la lap ha ka por 9:30 baje mynta ka step.
U MLA ka Maw shynrut konstitwensi u bah Witting Mawsor uba la bitar lep  ba kum u nongmihkhmat katei ka thain u iohi da la ki jong ki khmat ia kaba kum katei ka apot kaba wan jia  ha katei ka wah, ha ka jingiakren bad u Rupang u bah Witting u la ong ba u iohi ia katei ka jingjia ha ka por mynstep ha ka por ba u dang iaid lynti lyngba ka jingkieng jong katei ka wah.
U la iathuh ba ka jingkylla rong saw katei ka wah kam dei na ka khyndew, hynrei la ithuh shai ba ka la saw hain hain na ki kynja dawai bad ki eit mashin kiba la tuid na katei ka karkhana bad ki lati kiba per ha jrong um.
Utei u nongmihkhmat u la ong ba sharum katei ka wah ki don da ki spah tylli ki shnong bad ki hajar ngut ki nongshong shnong kiba pyndonkam ia ka um kaba tuid na katei ka wah.
U la ong ba ka ka jingjaboh katei ka wah haduh ba ym ithuh rong shuh ka wanrah ka jingma kaba khraw ia ki shnong kiba don sharum katei ka wah kiba ap um lyngba jong ka, namar ba ki jaboh ba la pyntuid ha katei ka wah ki dei ki acid bad ki bih.
Haduh mynta u bah Witting u la ong ba um pat shym la tuklar eiei ia katei ka karkhana namarba um pat ioh jingtip kaba shai ha kaba iadei bad kane, bad kumjuh ruh kaei ka jingiateh hapdeng ki trai jaka bad ka karkhana haba ki ai jaka ia ka, “Ngam pat ia kren badno badno ruh, hynrei ngan leh eiei ia kane" ong u bah Witting ha ka jingiakren bad u Rupang.
Shuh shuh u bah Witting u la ong ba um pat ia kren badno badno ruh halor katei ka kam, namarba u dang wad ia ka jingtip kaba bniah shuwa ban leh eiei , hynrei u la ong pat ba da kaba peit da ka khmat la ithuh shai ba ka dei ka jingleh khlem akor jong katei ka karkhana bar jylla.
Shillong, 3 Nohprah:U Myntri Rangbah ka jylla u Dr Mukul Sangma  u la phah ia u myntri ka koit ka khiah u Bah AL Hek kin leit ban ontep ia u Myntri Rang bah barim ka jylla Aruna chal Pradesh u Jarbom Gamlin ha Itanagar  ha kane ka sngi Balang.
U Bah Hek u ban synran ia u general secretary ka AICC ba peit ia ka North East u V Narayanaswamy kin leit burom khadduh ia u Myntri Rangbah katei ka jylla uba dei na ka seng Congress.
Kine ai ka jingsngewlem na ka bynta ka jylla baroh kawei na ka bynta ka jingkhlad noh une u myntri rangbah.
Shillong, 3 Nohprah:U khliehduh ka NCP u Sharad Pawar u la ur ha ka ingsah jong u hi bad u la mynsaw jur na ki bynta jong ka jat bad ka syngkai.
Mar-mar la pynkit ia u Pawar da ka liangsuin kit nongpang mynta ka step sngi balang  na Delhi sha Mumbai.
U la poi ha ka jaka sangeh liengsuin rit ha Vile Parle ha ka por 11:20 baje mynstep.
La pynkit ia u Pawar sha Breach Candy Hospital ha Bhulabhai Desai Road , ha kaba la sumar wut wut khlem pynslem ia utei u heh duh ka NCP, la pynkit ia u da ka  King Air B200 ambulance kaba don ryngkat ka kamra sumar briew hapoh jong ka.
La iathuh ba hapoh lieng suin u Pawar u la ud pang katba dang iaid lynti ban pynpoi sha jaka sumar, ki lad khubor ki la iathuh ba ia ki kjat jong u la dep sop, hynrei ym pat lah pynthikna pat  ia ki jingktah ka jingpang ha kiwei pat ki bynta ki met jong u, shen ki doktor ka Breach Candy kin shim rai hadien ba ki eksamin sa kaei de u Pawar u hap ban shah sumar.
Shillong, 3 Nohprah:U Myntri Rangbah ka jylla u Dr Mukul Sangma u la pan pisa haduh T.
249.
30 klur na ka tnad Water Resources ka sorkar India na ka bynta ban pyntreikam ia ki skhim ring um ne ka Accelerated Irrigation Benefits Programme (AIBP) na ka bynta u snem 20154-2015.
Ha ka shithi kaba u la aiti hi ha u myntri ka tnad Water Resourcse ka sorkar pdeng hynne ka sngi, u Dr Sangma u la ong ba ka jingmang pisa bas hi snem jong ka jylla na ka bynta kane ka skhim AIBP la pynduna sha kaT.
81  klur na kaba mynshwa kaba long T.
131 klur.
Katkum ka jingong jong u Dr Sangma, ka jingdonkam pisa na ka sorkar pdeng na ka bynta kane ka skhim AIBP ka long na ka bynta ban pyndep ia ki kam ba dang sah bad ba la sdang bad kiban sa sdang kynthup ia ka Projects Water Resources Department (T.
33.
268 klur), ka Soil and Water Conservation Department (T.
80.
523 lur),  ki kam thymmai ban pyntreikam lyngba ka Water Resources Department (T.
109.
51), ka Soil and Water Conservation Department (T.
26 klur).
U la ong ba ka jingpynlait pisa ha u snem 2013-2014 ka long T.
76.
367 klur kynthup T.
38.
36 klur ia ka Water Resources bad T.
40.
275  ia ka Soil and Water Conservation departmen.
U Myntri Rangbah u la ong ba ka jingdonkam pisa ha kane ka snem kam shym la lah ban pynbiang na ka pla lajong ka jylla ban pyndep ia ki kam ring um kiba dang sah bad kiban sa trei.
“Ngi kyrpad ia ka tnad ka sorkar India ba kan pynbun ia ka jingai pisa ia ka Meghalaya na kane ka skhim AIBP  na ka jingmang kaba T.
81 klur sha ka T.
249 klur.
Kiwei ki kam ban sa leh mynta u snem yn pyntreikam katkum ka bhah kaba 10% na ka sorkar jylla bad 90 percent ban bei da ka sorkar pdeng", la ong u Dr Sangma.
Ha kajuh ka por, u myntri rangbah u la iakren ruh ia ka jingtyrwa na ka bynta ban tei kynroh ban khang lad ia ka jingshlei um ha ki phud wah ka Wahumkhrah bad Umshyrpi kaba long T.
42.
3985 klur bad ia kane la dep aiti ha u snem 2013.
“Kane ka jingpan pisa ka dang sahkut ha ka jingpeitjong ka tnad ka sorkar India", la ong u Myntri Rangbah.
Na ka bynta ba pynbha, ban shna biang ban pynneh ia ki dohum dohwah, u myntri rangbah u la iathuh ba ia 9 tylli ki RRR kaba la pan T.
11.
432 klur la ai da ka sorkar pdeng ha u Jylliew, 2014.
U la ong ba ka sorkar lyngba ka Water Resources  ka la pan ar tylli ki projek na ka Japan International Co-operation Agency (JICA) bad ka Asian Development Bank (ADB).
U la ong ba kine ki projek ki long na ka bynta ban pynbha ia ki pynlang um na ka bynta ka skhim Integrated Water Management & Livelihood Improvement  kaba kot sha ka T.
1000.
00 klur ban bei pisa da ka JICA bad ka Construction of Rain Water Harvesting Structures ban shna ia ki pung rit ha ka jinglut kaban long T.
1,195.
00 klur ban kyrshan da ka ADB.
U Myntri Rangbah u la ong ba un buddien ia kane bad ka sorkar pdeng ban pynsted ia ki kam ki jam khnang ba ka jylla kan ioh jingmyntoi.
Shillong, 3 Nohprah:Halor ki khubor kiba la mih ha kine ki sngi kaba ia dei bad ka jaka tih maw ha Wei sniang,  u bah Wilfred Mawniuh u la pynshai ba katei ka jaka ka dei ka hok kynti jong ka kong Kristina Maw niuh ba shong basah ha Kyrdemkhla, ym ka ri raid bad ia katei ka jaka u la ong ba la ithuh da ki bor synshar ka Elaka ba kynthup naduh u sordar Laitkroh, u Matabor Mawjrong, u Rangbah shnong Kyrdemkhla bad ki riew rangbah katei ka shnong.
U bah Wilfred u la pynshai ruh ba ka jingpyntrei maw ha katei ka jaka ka la don ka jingiasngewthuh jingmut hapdeng ki trai jaka bad ka bor synshar, ban trei ha ka rukom ban ia bianglang ym ban pynwit iano iano ruh.
U la ong ba kam don jingpynwit eiei ia ka lynti ban leit sha ka jaka thang briew.
Shillong, 3 Nohprah:Haba kyrpad ia ki 9 seng ba kin weng noh ia ka pakhang surok miet kaba ar miet kata ka 5 bad 6 tarik mynta u bnai namar ba ka ia tyngkhuh bad ka Fete ba ka Dorbar dong  ka pynlong, ka dorbar dong Tympang Iawmusiang Jowai ka la ong ba kiba bun bah na ki skul hapoh sor Jowai ki ioh jingiarap lyngba ki Fete bad lada ym lah ban weng ia ka pakhang surok miet kan long ka jingduh nong kaba khraw ia ka imlang sahlang.
Katei ka dorbar dong ka la pynbna ruh ba lada jia ba ki 9 seng kim weng ia ka pakhang surok miet kumba ka dorbar dong ka la buh jingkyrpad na ka liang jong ki ruh kin ym ai jingkyrshan shuh ia ki 9 seng ha ka por ba ki donkam ia ka jingkyrshan nangne shakhmat.
Ka Dorbar dong ka la pynpaw ruh ba ha katei ka sngi ka la dep ban buh sngi ba ki kynhun nongrwai na Delhi ka Heaven Down kan wan ban tem, bad lada jia ba ka pakhang surok miet kan iaid beit kan pynthud ia ka leit ka wan u paidbah uba thmu ban wan sha katei ka jaka pynlong Fete.
Shillong, 3 Nohprah:Ka Khasi Disabilities Association ka la pynbna ba shen hadien katei ka jingrakhe katei ka seng kan shim da ka sienjam ban  pynlong ia ka jing iakhih da kaba shah thngan khlem pud.
U samla Starwin Kharjana u president katei ka seng u la ong ba katei ka jingthmu jong ka seng ban shah thngan ka dei namarba ka sorkar haduh mynta kam shym la patiaw eiei ia ka jingdawa ki dkhot katei ka seng, bad shuwa ban pynbna ia ka jingshah thngan kin leit ban pan bor shuwa na ki bor pyniaid District.
Halor ki mat jingdawa kiba katei ka seng ka la phah sha ka sorkar, ki nongialam jong ka ki la leit ban ia kynduh ia u Lat ka jylla ha ka 30 tarik u risaw mynta u snem, ha kaba u Lat u la kular ban shimkhia ia katei ka jingdawa jong ki,  “Hynrei kumba long ka sorkar, ym pat iohi dak eiei haduh mynta ruh ba u Lat un leh eiei" ong u bah Starwin.
Haba pynkynmaw ia ki mat jingdawa utei u President u la ong ba  ki la buh ia ka jingdawa ba nyngkong eh ha ka 2 tarik u lber,2012 ha ka por ba u bah J.
A Lyngdoh u dei u myntri ka tnad Social Welfare, ha kaba u la kular ba un pyndep lut ia baroh ki kular kiba u la khlei ha ki, hyngrei katei ka jingkular u myntri kam poi shano shano ruh, ong biang u bah Starwin.
Haba phai pat sha ka jingpynlong ia ka jingrakhe ia ka sngi kyrpang jong ki lasha ka sngi, u bah Starwin u la ong ba kham myngshuwa ha ka jingiakynduh bad ki bor sorkar ban pyrkhat na ka bynta ka sngi kaba lashai, u bah Starwin u la ong ba ka sorkar ka la kular ban pynbiang kali na baroh ki jaka khnang ba baroh ki 30 hajar ngut ki dkhot ki lah ban wan ia shim bynta bad ba ka jingrakhe kan long kaba iphuh iphieng, hynrei u la pynpaw ka jingsngew diaw mynsiem ba tang ar sngi shuwa ban pynlong ia katei ka jingrakhe u la ioh jingtip ba ka sorkar ka shu jied briew bad ym don kali  ban wan sha katei ka jingrakhe na ka bynta ki dkhot ba kwah ban wan ia shim bynta.
Na ki 30 hajar ngut u la ong ba kiba bun eh ki dkhot ki dei na East Khasi Hills, katba na Jaintia Hills ki don kumba 2500 ngut eiei hynrei na Jaintia Hills u la ioh jingtip ba ka sorkar ka buh tang kawei ka kali, na West Khasi Hills u la ong ba ki buh tang kawei ka kali bad na Ri-Bhoi ym don kali.
U la ong ba jin da la ki nongialam seng ki ioh jingtip biang por ia katei ka jingbym pynbiang ka sorkar kumba la ia pynbeit ha ka sngi ba ki ia shong pyrkhat katei ka seng kan jin da la kyntait ia katei ka jingrakhe, hynrei namarba la ioh jingtip dier por kin leit ban ia shim bynta.
Lah ban kdew ba ki la don haduh 12 tylli ki mat dawa kiba katei ka seng ka la buh hakhmat ka sorkar ba kynthup ia ka bhah ioh kam ioh jam, ka  jingpyntreikam ia ki scheme bapher bapher kaba die na bynta ka jingmyntoi jong ki , kaba la don lypa, bad kiwei pat ki mat jingdawa.
Shillong, 4 Nohprah:Ki 9 seng ki la pynbna ba ki la weng noh ia ka pakhang surok miet kaba ar miet lynter kaba ki la pynbna ha ka 5 bad 6 tarik mynta u bnai.
Ka kyrwoh na ki 9 seng ka JSM-CB, MPUF-CGB, RJYF-CB, KSU-KC, JYF-EJH, AJYWO-EJZ,HNYF-EJZ, HANM-JHU, bad ka JSU-MEC ka la ong ba ka daw ba la weng noh ia ka pakhang shnong ka dei namar ba la khot ia kren u DC ka East Jaintia kaba u la kular ban phah jingthoh sha ka sorkar halor ki jingdawa jong ki.
Lah ban kdew ba ka jingdawa ki 9 seng ka long  ban pynkynriah kam noh ia ki 4 ngut ki ophisar  ba kynthup ia u S.
C Laloo ADC, HK Thabah EAC , Kong R.
S Manner  ADM bad M.
K Dkhar Superintendent Of police ka East Jaintia Hills na ka daw ba kim lah  ban teh lakam Ia ka shongsuk shong shngain.
“Ngi la dawa ruh ba ia ka Magisterial enquiry ba la kut bad u ba la khlieh da U ADM bah SS Syiemlieh ban pynbna paidbah ruh kaei ba katei ka enquiry ka shem bad ban pynurlong ia ki jingdawa ki longing jong ki ar ngut kiba la iap ha ka jingjia ba shah siat iap ha Mookhep ha ka 24 tarik u nailur" ong ka kyrwoh.
Shillong, 3 Nohprah:Ka Civil Society Women’s Organization (CSWO) mynta ka sngi balang ka la ujor da ka FIR pyrshah ia u Additional SP ka West Garo Hills u  Bruno A Sangma, u SI Oksnath P Marak bad ki pulit SWAT, kiba la shah kynnoh ba ki siat iap dusmon ia ar-ngut ki samla ha u snem 2012, ha ka por ba u Bruno u dang dei u Sub Divisional Police Officer-SDPO ka  Dadenggre.
Ka CSWO ka la dawa ba dei ban pyn shitom ia kitei ki pulit bad dei ban pynngat ia ki ha ka section 302,153 bad 201 hapoh ka IPC.
Ka president katei ka seng ka kong  Agnes Kharshiing ha ka FIR ka la ong ba ka dawa ba dei ban rejistar case pyrshah ia kitei ki pulit bad dei ban pynngat ia ki hapoh ka section IPC namar katei ka jingpyniap bein ia ki samla lui lui.
Ha ka jing ujor, la kynnoh ba u Bruno A Sangma uba don ha ka kyrdan SDPO ha u snem 2012 ha Dadenggre, u Sub Inspector Oksnath P Marak bad katto katne ki pulit  SWAT ki la siat iap ia ki ar-ngut ki samla kiba la tip kyrteng kum u Waistone R Marak na Dabongre bad u Rocky A Sangma na Dimakgre, ha ka 14 tarik u nailar 2012 ha Rari, North Garo hills district.
Shuh shuh ka kong Agnes ka la pynpaw ha ka FIR ba ka kynhun pulit ba la ialam u Bruno ki la siat kumba 5 haduh 7 kuli ha kaba ki ar ngut ki samla ki la mynsaw jur, hynrei ka la ong ba ha ka jaka ban leit rah ia ki sha ki jaka sumar ha ka por ba ki dang mynsaw , pynban  ki pulit ki ther kuli shuh shuh haduh ba kin da kyllon iap.
Ka la ong ba ki pulit ki la dei ban phah sumar ia ki bad ai ka jingbishar kan iaid ba kin pynshisha ba ki dei kiba lui lui, khamtam namar ba ka dei ka case kaba ki pulit ki shu suba hynrei kitei ki samla ki dei ki bym don dak sniew eiei ruh.
Ka la pynpaw ruh ha ka jing ujor,ba ia ki tiar siat jong u  SDPO ha kato ka por, u SI bad ki pulit SWAT kiba donlang ha ka juh ka por na  West Garo hills bad  North Garo hills,  kiba leit khynra ha kato ka por, ym shym la phah sha ka FSL ban eksamin, kaba lah ban pyni mano ba siat ia ki ar ngut ki samla ha katei ka por.
Ka la kynnoh ba ia ki tiar siat ba la pyndonkam da ki pulit ban siat ia kitei ki 2 ngut ym shym la kurup lane phah sha FSL, bad ka la kynnoh ba kane ka paw shai ba ki nongtohkit ki shah pynbor ban ym phah eksamin ia ki tiar ialeh.
Ha ka juh ka por ka kong Agnes ka la pynpaw ruh ba kaba kham lyngngoh ka long ba ym don ba ujor, ia ki pulit haba ki leh ia kum katei ka kam pyntriem.
Haba kdew halor ka kaiphod jong u SP ka  North Garo hills kaba la phah sha u  Asst Registrar (Law) ha u nailar mynshem snem ka kdew ba katei ka kam ka don ha ka jingtohkit ka NHRC – Ka la ong ruh ba ym shym la pynshisha da kaba eksamin ia ki shympriah kti ban peit mano ba siat ia kitei ki ar-ngut, ha ka Fir la pynpaw ruh ba ka jingtohkit da u majistor, ba la leh da u  SK Marak, ADM ka North Garo hills, la pyni ba ym don nongsakhi kiba iohi markhmat ia katei ka jingsiat iap lait noh ki pulit.
Shillong, 3 Nohprah:Ka sorkar jylla Meghalaya dang shen ka dang shu dep sam shatri sha baroh ki nongtrei Grade IV jong ka Secretariat.
Ia kane ka jingsam shatri, la leh lyngba ka tnad Secretariat Administration Department (SAD).
Kat kum ka jingtip ba la ioh lyngba ka ain wad jingtip paidbah ba la ioh na u Deputy Secretary ka sorkar jylla ka Secretariat Administration, ka sorkar jylla dang shen ka sam shatri ei haduh 515 ngut ki nongtrei Grade IV ka Secretariat kynthup 199 ngut ki kynthei bad haduh 316 ngut ki shynrang.
Na bynta kine ki shatri ka sorkar ka la pynlut T.
1,89,730 (shi lak phra phew khyndai hajar hynniew spah lai phew) bad ki shatri ki don la ka jong ka jong na bynta ki kynthei bad shynrang.
Ki shatri na bynta ki kynthei ka don ar jait ha la ka jong ka dor.
Ka dor jong kine ki shatri ki long T.
350 kawei jong ka kompeni Mahendra Dutt kaba khlem thoh rong bad T.
360 kaba khleh rong.
Kane ka long na ka bynta ki kynthei.
Katba T.
380 kawei jong ka Mahindra Dutt ka shatri shynrang, T.
180 ka shatri kynthei bad shynrang jong ka kompeni Citizen.
Ha kane ka ain wad jingtip, la kdew ba ka sorkar man ka shisien ha ka ar snem ka ju sam shatri sha man iwei pa iwei ki nongtrei Secretariat.
Na ka bynta kane, ka sorkar ka la khot da ka tender ia ki nongsam bad katkum ba la ioh da ka ain jingtip, la pyni ba la don 7 ngut kiba ioh ban sam ia ki shatri sha ki 515 ngut ki nongtrei jong ka Secretariat.
Kine ki hynniew ngut ki nongsam ne kontraktor ba la shah jied ha ka sorkar ki kynthup ia ka M/s I Nongsiej na Jaiaw Laitdom, MS/.
SS Enterprise na Lower Mawprem, Lumsohphoh Shilong, M/s M Syiemlieh na Lower Mawprem, Lumsohphoh Shillong, M/s F Syiemlieh na Mawlai Phudmuri, Shillong, M/s Banker Enterprise na Range View, Riatsamthiah, Shillong, M/s Kerrida Enterprise na Mawlai Phudmuri, Nongmadan Shillong bad ka M/s JS Enterprise na Pohkseh East, Shillong.
Shillong, 3 Nohprah:Ka sorkar jylla ka lah ban pynlong ia ka elekshon MDC sha ka Garo Hills Autonomous District Council (GHADC)  ha ka taiew ba ar jong u Rymphang la shem snem.
U Myntri ba peit ia ka district council u Bah HDR Lyngdoh u la ong mynta ka sngi, ba ka sorkar jylla ka la thmu ban pynlong ia ka elekshon MDC ha GHADC ha ka taiew ba ar jong u Rym phang.
“Ngin pyndep ia ki jingdonkam baroh shwa ka 17 tarik Rymphang namar ba ka por pynjlan ia ka GHADC kan kut ha kane ka sngi", la ong u Bah Lyngdoh.
Katkum ka jingong u Bah Lyngdoh, ka sorkar jylla ka hap ban pynslem ban pynlong ia ka elek shon sha ka GHADC ka dei namar ba ka khmih lynti ba kan treikam ka jingiasoi kular bad ka ANVC bad ANVC-B ban pynbun ia ka jingdon jong ki MDC.
U Myntri u la ong ba ki la pynslem ka dei ruh namar ba la phiah thym mai ia ki konstitwensi ki MDC.
“Mynta, ngin iaid shakhmat ban pynlong ia ka elekshon kumba long kaba rim kata na ka bynta 29 ngut ki MDC", la ong u Bah Lyngdoh.
U la ong ba baroh ki jingdonkam la shim ka sorkar na ka bynta ban pynthikna ba ka elekshon kan long kaba khuid kaba iaid beit iaid ryntih khlem ka jingthut watla ka don ka jingjur ki kam pyntriem kum ka GNLA.
Shwa ia kane,u myntri rangbah ka jylla u Dr Mukul Sangma  u la ong ba ka sorkar kan hap ban pynlong ia ka elekshon MDC sha ka GHADC namar ba ka jingthmu ban pnykylla ia ka Sixth Scheduled  ka riti synshar ka ri ka dang sahteng na ka bynta ban pynbun ia ki MDC kumba la iasoi ia ka soskular bad ka ANVC bad ka ANVC-B.
“Ka elekshon MDC sha ka GHADC kan iaid kumba ju long kaba rim na ka bynta 29 ngut ki MDC", la ong u Dr Sangma.
U la ong ba ka jingthmu ban pynkylla ia ka riti synshar ka ri ka dang shim por shwa bad namar kane, ka sorkar ka la hap ban pynlong ia ka elekshon kumba long kaba rim.
U la ong ba shisien ba la pynkylla ia ka 6th scheduled, ka jingpynbun ia ki MDC kan treikam lang ha KHADC bad ha JHADC.
Shillong, 3 Nohprah:Ryngkat ka pyrthei shi tyllup, ia ka sngi kyrpang jong ki briew kiba duna dkhot met la la rakhe mynta ka sngi ha phyllaw u Soso Tham Auditorium, Shillong.
La pynlong ia kane da ka tnad jong ka Social Welfare bad ka phang ha kane ka sngi ka long “ka roi ka par kaba neh:ka jingkular ka juk stad mynta".
Ha kane ka sngi u Myntri Rangbah ka jylla u Mukul Sangma kum u kongsan u la ong ban kytiew ia ka sap jong ki briew,kiba duna dkhot met ka sorkar kan wanrah ia ka prokram ban pynkup bor ia kine ki briew.
U Mukul u la kyntu ruh ia ka tnad kaba dei peit ba kan lum kan lang ia ki khana jingjop jong ki ba duna dkhot met bad ban pynmih ia ka kaiphod ba shisien shisnem.
“Ngin sa wanrah shuh shuh ia ki prokram bapher bapher ban pynkup bor ia kine kiba don jingduna ha ki dkhot met",  la ong  u Mukul.
U la pynthikna ba ka sorkar kan shim ia ki lad ki lynti ban pynthikna ba ka bhah thungkam kumba la buh da ka sorkar kan treikam na ka bynta jong ki briew kiba duna dkhot met.
Shwa ia kane, u nongai jingmut ka sorkar u Bah DD Lapang u la ong ba ki skhim ba la wanrah ka sorkar kin wanrah ia ka jingsngew shngain ia ki briew kiba don jingduna dkhot met bad kan pynrung ruh ia ka jingpyrkhat ka jingdon jingkyrmen na ka bynta ka lawei jongki.
Ban pynsah kynmaw ia kane ka jingrakhe, ia ki briew ba duna dkhot met, la sam da ki tiar iarap da u Myntri Rangbah, u Bah Lapang bad u Parliamentary Secretary u Bah Justine Dkhar,  na ka skhim  Chief Minister’s Social Assistance Scheme.
Katba u Director ka Social Welfare Department, Bah Himalaya Shangpliang u la sam ia ki sopti banian sha ki briew ba duna dkhot met ba la noh synniang da ka Shillong Round Table bad ka Singhania Printing Press.
La pynshongshit bad pynphuh pynphieng ia kane ka sngi da ka jingshad, ka jingrwai bad ka jingialehkai na ki briew ba duna dkhot ba la wan na kylleng ki jaka jong ka East Khasi Hills, West Khasi Hills, South West Khasi Hills, West Jaintia Hills bad na Ri Bhoi district.
Mawpen, 4 Nohprah:Hadien ba ka Khasi Hills Autonomous District Council ka la dep ai sanad bad ithuh ia u Pa’iem Kynsai N Syiem kum u Syiem ba pura ka Hima Bhowal, mynta ka sngi pat u CEM u bah Adelbert Nongrum, ryngkat ki EM bad kumjuh ruh bad kiwei pat ki para MDC ki la hiar sha ka shnong Mawpen ban pynskhem ia u kum u Syiem ba pura ha ka jingpynkup burom kaba la long ha Ing Kyrsa, Mawpen, Hima Bhowal.
Haba kren kum u kongsan ha katei ka jingialang u CEM ka KHADC u bah Adelbert Nongrum u la ong ba hadien ba u la wan ban shimti kum u CEM ka KHADC u la lap ba ki donbun ki hima kiba haduh mynta kim pat ioh ia u Syiem ba pura jong ki bad la pyntyllun ia ki kam ka hima da ki Acting Syiem.
“Ngi la ngiah ba kat shaba phai, ngi iohi tang ki Acting Syiem" ong u bah Adelbert uba la bynrap shuh ba ha kane ka EC ba mynta hapoh ka jingialam jong u un pyn dep lut ia ki kam ba dang sahteng kata ban thung da ki syiem ba pura ha manla ki hima kiba shu sahkut tang da ki Acting Syiem.
“Ngin ym pynbunkam shuh tang da ki Acting Syiem" u la ong.
Haba  kren halor ka jingwan iuh kjat jong u hapoh ka hima Bhowal u CEM u la ong, “ Kane ka long ym tang ka jingpynkup burom hynrei ngi wan ban pynkup ia ka rngiew, ha ka kyrteng jong ka District Council".
U la ong ba kane ka hima Bhowal ka dei ka hima kaba don markhap bad kawei pat ka ri bad ban iada na ka jingwan shah tyllep ha ki banar ka donkam eh ia ka hima ba kan long kaba khlain, namar ba kiba kham khlain hi ki dei ki hima, ki shnong ki thaw bad ki elaka.
U la pynpaw kane ka por ka la dawa kyrkieh ban tuklar ha ka ban sain dur thymmai ban pynbhabriew ia ka synshar khadar ha Dustrict Council  ym shuh ban pynsniew dur ia ka da ki kam kiba rit, “Lada ia i kam iba rit ban wan sha District council, kaei pat ngin leh" ong biang u CEM.
U Symbud kongsan haba ai jingkren u la ong ba ka jinglong Syiem ba pura u Pa’iem Kynsai N Syiem la iohi shai ba ka don ka jingiatylli mlon ha katei ka Hima namarba ha ka por ba pynlong ia ka jingjied Syiem ym shym la don kiba ia khun pyrshah, bad u la jop suk khlem nongiakhun pyrshah.
U Pa’iem Kynsai haba ai jingkren u la pynpaw ia ki  rukom treikam kiba kum u syiem u angnud ban leh hapoh ka jinglong Syiem jong u , u la ong ba kum u Syiem un pynkhlain ia ka riti ka dustur, ka ktien ka thylliej, un pynkhlain ia ki Dorbar shnong, un wanrah ia ki buit treikam ban kyntiew ia ki samla ka hima bad kaba kongsan eh u la ong ba un ai ia ka synshar kaba khuid bad ka bishar kaba khlem shahliang hapoh ka hima.
Kiwei pat kiba la ai jingkren ki long u kpa jong u Pa’iem, u bah Pynshngain N syiem, u bah Mansturdy Nongrem, u bah Latiplang Kharkongor, u bah John F Kharshiing bad kiwei pat ki riew pawkhmat ka Hima Bhowal.
Ha katei ka jingialang pynskhem bad pynkup burom nalor ki myntri, ki basan, bad ki khlieh nongsynshar ka Hima Bhowal la ia donlang ruh ki MDC ka KHADC ba kynthup ia u bah Pynshngain N syiem u nongialam ka Liang Pyrshah, uba dei ruh u hynmen trai jong u Syiem ka hima Bhowal, u bah Neil Antonio War, u bah Lamphrang Blah, u bah Jan Sing Tynsong, u bah Mansturdy Nongrem, u bah James Sylliang, ki EM kiba la ia donlang ha katei ka sngi ki long u EM ba peit ia ka Elaka u bah K P Pangniang bad u EM ka khaii pateng u bah Latiplang Kharkongor.
Ki la ia donlang ruh kiwei pat ki kynrem ki lyndan kiba ka Hima Bhowal ka la khot sngewbha ban pynshngain lang ha katei ka sngi sah jingkynmaw jong ka Hima kiba kynthup ia ki nongialam ki Khlieh Nongsynshar u bah John F Kharshing, ki Syiem, ki sordar ki Hima bad Elaka bapher bapher bad ki ophisar ka tnad sorkar bad ki khun ki hajar ka hima Bhowal.
La ioh ruh ki jingpynbyrngia da ki nongrwai ki nongshad ha katei ka sngi kynthup ka shad tynrai na ka Wahkhen Institute.
Shillong, 4 Nohprah:Ka jingthmu ban thaw ia ka kynhun iada mariang ne ka Meghalaya Ecological Battalion ka la don slem hynrei kane kajingthmu ka dang sahkut ha suin bad ia kane la pynsngew ha ka jing ialang kaba 19 jong ka Rajya Sainik Board  ha kane ka sngi Palei.
Haba kren sha ki nongthoh khubor hadien ba la wai ka jingialang, udirector ka Rajya Sainik Board u Brigadier (Retd) WJB Sturgeon u laong ba ka sorkar Meghalaya ka dei kaba nyngjong ban thmu seng ia kaneka kynhun iada mariang kaban don 3 ngut ki ophisar, 5 ngut ki JCO bad139 ki langrut.
Kane ka kynhun iada mariang yn tip kum ka ‘’Ecology Battalion’’ hakaba ka kam jongka ka long ban peit ia ka mariang ha baroh kawei kajylla ban ai ia ka jingialap ban pynsngewthuh ia ki paidbah halor kajingiada ia ka mariang.
Ha kane ka jingialang, la iakren ruh ia ki mat kiba iadei bad ka koitka khiah bad ban pynkhlain ia kane ka kynhun iada sha ka 1500 ngut.
Ha kane ka kynhun iada mariang, kan kynthup ia ki pulit na ka jylla,ki shipai kynthuo ki shipai suin, bad kiwei ki kynhun.
Ka Rajya Sainik Board ka Meghalaya,  ka de ka met kaba ha khlieh banthaw ia ki polisi bad ban pynbna ia ki rai.
U WJB Sturgeon u la iathuh ba ka sorkar ka la pdiang ia ka jingthmuban plie ia ki skul Sainik ha Garobadha hajan Tura bad 50 akar ka jakala ioh na ka bynta kane ka jingthmu ha ka jingmang ban pynlut kaba T.
80 bad yn bei da ka sorkar jylla.
Shuh shuh ka sorkar ka la pdiang ban tei ia ka Sainik Rest House haShillong bad ha Tura bad ban thaw shuh sa san tylli ki WelfareOrganizers Posts ha Nongpoh, Baghmara, Williamnagar, Nongstoin bad haJowai.
Nongstoin, 4 Nohprah:Ka Hynniewtrep People Social Organization (HPSO), WKH myn ha ka 1 tarik u Nohprah, 2014  ka la leit ban buh da ka jingujor ha ka Office u Chief Information Commissioner pyrshah ia ka tnad khlaw na Nong stoin halor ka jingbymlah ban ai jingtip halor ka ain wad jingtip paidbah, ba la pan da ka Seng ha ka 22tarik Risaw 2014 ha kaba iadei bad ki kar khana dieng bapher, kiba don hapoh Nongstoin Industrial Area (Mawiaw ban).
U bah Marshal Syiem, president ka seng u la ong ba kum kawei na ki sengbhalang kaba don ka jingkitkhlieh ngim lah ban shu peit bad shong kli kti halor ka jingshah pynjot pynjulor ia ka mariang da kitei ki Veneer Mills bad Plywood Mills kiba don hapoh Nongstoin Industrial Area, ki ne ki Mills kim don jingmyntoi eiei ia ka Dong bad ka thain baroh kawei hynrei tang ban pynjot ia ki khlaw ki btap kiba don hapoh ka District  namar kumba ka long mynta kitei ki Mills ki ioh ban Shalan Shabar State namar ka jingailad ka Forest Department.
U president katei ka seng u la kyntu jur iaka office u Chief Information Commissioner ba un shim khia ban leh ei ei kham kloi khnang ba ka seng kan ioh ia kitei ki jingtip kiba ka  lapan naduh 22.
10.
2014 bad ba ngin ioh ban leh da kaba tyngeh iaka tnad Forest kaba ym lah ban iada ei ei ia ki khlaw ki btap ki ba don hapoh kane ka District bad ka thain.
Shuh u nongialam jong ka tei ka seng u la ong ruh ba ha ka jingshisha ka tnad Forest kala dei ban sngewlehrain haba wat ka Forest Survey of India katkum ka kaiphot kaba dang shen kala pynpaw ba ym 77% percent ki jaka ba long khlaw hapoh Meghalaya hynrei tang 2% kita ki jaka ba long khlaw shisha bad ka long ka jinglehrain kaba khraw ia ka jylla ban tip baka tnad kam khlaw kam iohi bad tip iaka jingsyllen jong ki khlaw hapoh jylla hynrei khamtip pynban da ka Forest Survey of India kaba don iaka tnad treikar haduh DehradunU tei u nongialam ka seng u la dawa ruh ia ka sorkar ba kan pynduh noh iakitei ki karkhana bad ka HPSO ka ai jingmut ruh ia ka sorkar ba kan pynlong marrep noh ia ki dieng khnang baki paidbah Nongshong Shnong  kin thung bad rep kham bun khnang ba sashisien ki khlaw kin jyrngam biang namar u diengkseh u iadei bha hapoh ka area jong ka WKHD.
Shillong, 4 Nohprah:Ki dkhot ka BJP mynta ka sngi ki la pynlong ia ka jingpyn khuid ia ki sawdong sawkun ka sor Shillong kaba ki la leh ruh ia katei ka kam pynkhuid ha Khyn dailad , bad ha katei ka jingpynhkan kaba la tip kum ka Swachh Bharat Abhiyan la wan ban ia snohktilang da ki nongdie madan, ki nongshong dukan bad ki riew paid bah kiba iaid lynti na katei ka jaka.
Kumba 100 ngut ki dkhot ka BJP ki la ia shim bynta ha katei ka jingpyn khuid Khyndailad ba kynthup ia ka  Bharatiya Janata  Party, Bharatiya Janata Mahila Morcha, Bharatiya Janata Yuva Morcha.
Kynthup ruh ia u  State President bah Khlur Sing Lyngdoh, General Secretary Dipayan Chakraborty President barim u bah H.
S.
Syiemlieh, kong Bianca Kyndiah State President Mahila Morcha, General Secretary kong Pelcy Snaitang Mahila Morcha State Yuva Morcha Egenstar Kurkalang.
La ai khublei ia ki paidbah da ka kong Biancy Kyndiah ia baroh kiba la wan ia shim bynta.
Shillong, 4 Nohprah:Ka National Khasi Union (NKU) ka la talain tyngeh ia ka sorkar jylla kaba la khein dor rem palat san shah ia kaba kiwei ki jylla ki la shim na kaba shu pyndait number plate kali ne HighSecurity Registration Plates (HSRP) haba ia nujor bad ka Assam.
“Ka dor ban shu pyndait ia ka HSRP kam long kaba shongnia namar ba ka jingtuh kali ha ka jylla ka la kynrei bha bad kam iarap eiei ka HSRP", la ong u  general secretary ka NKU u Bah S  Dieng doh ha ki nong thoh khu bor mynta ka sngi.
U la ong ba ka dor pyndait HSRP ha ki saw tylli ki jylla ka long T.
1905 ia ki kali saw shaka  ha kane ka jylla katba ha Assam ka long tang T.
319.
U la dawa ba ka kompeni  Shimnit Utsch India Private Limited  ka dei ban pynshai ia kane ka jingshim dor rem ha Meghalaya.
“Lada kane ka kom peni kam lah ban ai ia ka jingshai, ka seng kanleit ban iakren bad ka sorkar ban weng noh ia ka jingai kontrak shakane ka kompeni bad ban ai noh sha kiwei pat", la ong u Bah Diengdoh.
Ha kajuh ka por, u la ong ba ka NKU ka buh jingkylli ia ka jingshngainka jingbuh ia ka HSRP,  namar ba ka jingtuh kali ka jur bha wat habala pyntreikam da kine ki number HSRP.
Shillong, 4 Nohprah:Ka jingpyntreikam ia ka skhim Integrated Watershed Manage ment Programme (IWMP) kaba hynriew ka la don ha kti ka sorkar pdeng ban ai pisa ia ka sorkar jylla ban pyntreikam ia kane ka skhim ha kane ka jylla lyngba ka tnad ka Soil and Water Conservation.
Katkum ka jingong jong u director kane tnad Soil and water conser vation u Bah D Langstieh, ka sorkar pdeng ka la pdiang ban pyntrei kam ia kane ka skhim kaba hynriew ha kane ka jylla bad kan sa sdang noh shen mar ia ioh ia ka pisa.
Haba kren mynta ka sngi sha ki nongthoh khubor ha ka jingpynlong ia ka iew jong ki Self Help Group (SHG) kiba la seng na kane ka skhim IWDP ha phyllaw u Soso Tham Auditorium, Shillong, u Bah Langstieh u la iathuh ba ia ka jingpynlait pisa kaba nyngkong ban pyntreikam ia kane ka skhim kan long 20 percent ha kaba yn phiah ha ki ar bynta, kawei kaba 6 percent  bad kawei kaba 14 percent.
Ka IWMP ka dei ka prokram jong ka sorkar pdeng kaba thmu ban pynnehpynsah ia ka mariang kaba la pyntreikam lyngba ka jingiashim byntajong ki paidbah ha ki shnong ki thaw.
Ia kane ka skhim la sdang ha u snem 2009-10 ha Meghalaya, bad ka tnadSoil and water conservation ka la ioh ban pyntreikam san tylli.
Lapyntreikam ia kane ka skhim ha ka kyndon jong ka National RainfedAreas Authority.
Lyngba kane ka skhim, la pyniakap lang bad kiwei ki skhim kum kaMNREGA, MRDS bad kiwei pat kiba don kajuh ka jingthmu bad ka kam", laong u director.
U Bah Langstieh u la iathuh ba ki jaka ba la kdup ha kane ka skhimha u 2014-15 ka long 2.
34 lak hektar kaba lum ia ki 299 tylli kiprojrk pynneh um kiba rit kiba hap hapoh ki 96 tylli ki projek ha kajinglut kaba kot sha ka T.
3511.
74 klur.
“Na kane ka projek, T.
31.
60 klur la mang na ka bynta ban seng kamthaw kam jong ki briew kiba duk ki bym don jaka kum ka jingthaw ia kiSHG", la ong u director.
Haduh mynta ki don 623 tylli ki SHGs na ki 7 tylli ki district ha kajylla kiba la thaw lyngba kane ka skhim IWMP.
Na kine, 156 tylli kiSHG ki don ha East Khasi Hills, 126 ha West Khasi Hills, 61 ha RiBhoi, 109 ha West Jaintia Hills, 71 ha West Garo Hills, 65 ha EastGaro Hills bad 35 tylli ha South Garo Hills.
Ki kam ba la kynthup ha kane ka prokram ki long ka rep ka riang, kari jingri bad kiwei ki kam ban kyntiew ia ka ioh ka kot jong ki briewsha jaka nongkyndong.
Shwa ia kane, u Symbud Myntri Rangbah ka jylla u Bah Rowell Lyngdohuba plie ia kane ka iew jong ki SHG u la ong ba ka tnad ka dei banpeitngor bha ia ka jingpyndonkam ia kane ka skhim khnang ba kan poibeit sha ki paidbah,U Bah Lyngdoh u la ong ba ka long kaba donkam ban phikir namar ba donki komiti kiba hadien ba la ioh pisa,ki iasam hi para dkhot khlempynpoi sha ki paidbah.
Ha kane ka sngi, ki don da ki phew tylli ki SHG kiba wan na kylleng kijaka ka jylla kiba iashim bynta ha kane ka iew ba ar sngi.
Shillong, 4 Nohprah:Ka Meghalaya Transport Corporation (MTC) ka ioh lum khajna T.
351.
91 lak ha u snem 2013-2014 kaba sdang nauh u bnai Iaiong 2013 haduh bnai Lber 2014 tang na ka jingpyniaid kali bad na ki iing ba ka ai wai.
Kat kum ka jingtip ba la ioh da ka ain wad jingtip, la pyni ba kane ka tnad tang na ki dukan, ki ophis, ki hotel bad na ka jingpyniaid ia ki kali ka jingioh lum khajna man u snem ka la kot da ki spah lak.
Ha kane ka ain wad jingtip la kdew ba naduh u snem 2010 haduh u snem 2014, ka jingiohlum khajna ka iapher na uwei u bnai sha uwei u bnai.
Ka jingioh khajna kane ka tnad naduh u snem 2010-2014 ka  la kot sha ka T.
1274.
16 lak.
Na bynta u snem 2010 ka jingioh lum khajna kane ka tnad ka long ha u Iaiong T.
29.
62 lak, Jymmang T.
26.
02 lak, Jylliew T.
29.
49, Naitung T.
31.
65, Nailar T.
26.
29, Nailur T.
27.
62, Risaw T.
46.
22 lak, Naiwieng T.
42.
87 lak, Nohprah T.
39.
08.
Ha u snem 2011 Kyllalynkot T.
27.
05 lak, Rymphang.
29.
97 lak, Lber T.
32.
74 lak, Iaiong T.
43.
61 lak, Jymmang T.
35.
17 lak, Jylliew T.
32.
62 lak, Naitung T.
27.
49 lak, Nailar T.
21.
04 lak, Nailur T.
21.
31 lak, Risaw T.
22.
49 lak, Naiwieng T.
15.
62 lak, Nohprah T.
17.
14 lak.
Ha u 2012 Kyllalyngkot T.
17.
67 lak, Rymphang T.
16.
10 lak, Lber T.
18.
00 lak, Iaiong T.
16.
83 lak, Jymmang T.
13.
73 lak, Jylliew T.
13.
62 lak, Naitung T.
15.
31 lak, Nailar T.
13.
59 lak, Nailur T.
20.
17 lak, Risaw T.
27.
33 lak, Naiwieng T.
26.
59 lak, Nohprah T.
30.
67 lak.
Ha u snem 2013 Kyllalyngkot T.
17.
91 lak, Rymphang T.
25.
61 lak, Lber T.
23.
65 lak, Iaiong T.
29.
46 lak, Jymmang T.
34.
24 lak, Jylliew T.
30.
02 lak, Naitung T.
33.
92 lak, Nailar T.
24.
94 lak, Nailur T.
20.
61 lak, Risaw T.
28.
95 lak, Naiwieng T.
26.
52 lak, Nohprah T.
31.
17 lak.
Ha u snem 2014 Kyllalyngkot T.
28.
22 lak, Rymphang T.
30.
74 lak, Lber T.
33.
12 lak, Iaiong.
Ha kawei ka liang ka jingiohlum khajna ka MTC tang na ki bai wai iing ha Khyndai Lad ka long ha u 2010 ki ioh T.
27,85,739 lak, ha u 2011 T.
33,53,966 lak, ha u 2012 T.
41,86,638 lak, u 2013 T.
35,86,212 lak bad ha u 2014 naduh u kyllalyngkot haduh u Risaw ka ioh T.
38,75,572 lak.
Baroh ha kine ki san snem ka long T.
1,77,88,127 klur.
Shillong, 4 Nohprah:Ka Sohryngkham Secondary School, Sohryngkham kan pynlong ia ka jingrakhe pynkut ia ka Jubili ksiar jong ka ha ka 17 tarik u nohprah, 2014 ha ka por 11 baje ha Madan Iew lyngka Sohryngkham.
Ka kyrwoh na u Headmaster katei ka skul u P.
Kharum nuid u la khot sngewbha ia baroh ki khynnah skul barim katei ka skul bad ki nongshong shnong ka Sohryngkham ba kin pyllait por khnang ba kin ia wan sha katei ka jingrakhe jubili ksiar.
Shwa katei ka sngi kan don ka jingiakynduh jong baroh ki khynnah skul barim  katei ka skul ha ka 6 tarik u nohprah ha ka por 10 baje mynstep ha Ing Dorbar Hall Sohryngkham( Lulong).
Shillong, 4 Nohprah:Ka HNLC ka la pynshai ba u bah Omet Phanbuh uba ju khot sin kum u Cris u dei u dkhot uba la katei ka seng ka la pyllait noh ia u la hynriew bnai mynshuwa namar ba u don jingshitom, ka kyrwoh na u bah Sainku par nongtraw Publicity Secretary ka la ong ba la pyllait noh ia utei u dkhot namar ka jingsngew briew bad ka jingkyrpad ki bahaing hasem.
Ka HNLC ka la ong ba ka jingpynmih khubor ki pulit ba utei u dkhot u ioh phet krad bad u al wan pyndem ialade ha ki pulit, ka dei tang ka buit pynshit ban pyniapait iapra hapdeng ki  dkhot katei ka seng.
Ka la byrngem ba lada ki pulit kin dang bteng biang kum kitei ki jingkynnoh kan poi ka por ba ka HNLC kan hap ban nang pynkhlain shuh shuh ialade da kaba pynrung dkhot thymmai ia ki samla.
Ka la pynkynmaw ba ha u snem 2004 ki pulit ki la trei botrbah bor san ban pynpulom ia ka jingthmu kren iasuk katei ka seng, ha kaba ka la kynnoh ruh ba bun ki heh pulit ki pyndonkam da ki dkhot ba la pyndem katei ka seng ban lute bad dawa pisa ha kyrteng ka HNLC ban pynpulom ia ka jingiakren iasuk ha ka por bas dang.
Ka la pynkynmaw ruh ba ka la mynjur ia ka sorkar ia ka jingkren ka sorkar haph ka jingialam u myntri rangbah Dr.
Mukul Sangma ban khot sha ka miej jingiakren bad sha ka jingiasuk, hynrei ia kiba kum kitei ki jingthmu ban poi sha ka lynti iasuk ki pulit ki wan tuklar bad ialeh ban pynthud, ong ka kyrwoh na ka HNLC.
Ka HNLC ka la pynpaw ba ki pulit ki dei ban sangeh noh ka jingpyrshang ban pyn iapait ia pra hapoh katei ka seng, bad ka jingpyrshang ban pynthud ia ki jingthmu ia kren iasuk.
Katei ka seng ka la kdew ruh ba kibahaing hasem ki ba shah siatiap ha Wapungskur ki iakhun ban ioh ia ka bishar hok hynrei lehnohei, Shano ka jah ka komishon ka hok longbriew man briew ? Kumno ka NHRC ka nud ban khot ialade ka Hok longbriew manbriew  lada kim sngewkhia ia katei ka jingthombor ka hok longbriew manbriew? Ong biang ka kyrwoh kaba la kdew biang ba katei ka jingkylli ka mih ym tang ha kane ka jylla Hynniewtrep hynrei ha Manipur, Assam, Nagaland, Kashmir bad kiwei pat ki jylla kiba ngat hapoh ka jingsynshar ki bor shipai.
Shillong, 4 Nohprah:Ki don katto katne tylli ki Hima  ha kane ka ri Khasi ki bym ju pyn long Dorbar thikna,  bad don ruh na ki Hima kiba ju khot Dorbar teng teng shisien lai ne saw snem.
Hynrei mynta ka sngi ha ka jingpynkup burom ia u Syiem ka hima Bhowal, la sngewthuh shai ba u EM ba peit ia ka tnad Elaka u K P Pangniang u la ong ba ki Hima ki dei ban pynlong Dorbar manla u snem.
“Manla u snem ym dei ban pynduh ia ka Dorbar Hima, bun ki jingkulmar ha ki Hima ki mih namarba ki Executive Dorbar kim ju wanrah ia kiba bun ki kam ka hima hapoh Dorbar" ong u bah Pangniang haba kyntu ia u Syiem ba pura ka Hima Bhowal ban pynlong Dorbar manla u snem.
U bah pangniang u la ong ba manla ki hima ki dei ban don ia ki Executive Dorbar, kaba mut ba ki basan, ki myntri ki la dei lypa ki dkhot kata ka EC Dorbar, kaba ha kane ka EC pyrkhat kam Hima ia ki mat kiba donkam eh ki dei ban wah sha ka Dorbar Hima, “Kata ka dei ka synshar paidbah u Khasi bad ka synshar Tynrai" ong biang u bah Pangniang.
U EM u la ong ruh ba kane ka jaitbynriew jong ngi ka dei ka jaitbynriew kaba kyrpang namarba naduh ba wan synshar ki dohlieh baroh ki Syiem ki Raja ha kane ka Ri India ki la duh jait, hynrei tang ka ri Khasi kaba neh ia ka synshar tynrai bad ki Hima ki don la u jong u Syiem, bad kane ka la wan jia lyngba ka jingdon ka Sixth Schedule.
Ka synshar khadar ka dei ka iap ka im u khun u hajar, hynrei kat nang mih ki sngi ki Hima ki la nang hiar dor bad kane ka dei namar bym don shuh ka synshar kyntang bad dei tang hangta ba mih bun ki jingkulmar, ong biang u bah Pangniang.
Kum u EM ba peit ia ka Elaka ha District Council u bah Pangniang u la ong ba ka jingpynkup burom mynta ka sng ia u Syiem ka hima Bhowal ka dei ruh ka sienjam ba ka KHADC ka shim ba ka dei ka jingpynkup burom ia ka synshar ka khadar jong u khasi.
Don pat ki khep u EM u la ong ba ha ka synshar paidbah ki ju mih ki jingbymia sngewthuh jingmut, bad haba don kum katei u la ong ba ki paidbah kim dei eh ban mareh sted sha KHADC , hynrei ki dei ban ia pynbeit bad ia kren sngewthuh bha shuwa hapoh ka Hima.
Shillong, 4 Nohprah:Ka Megha Health Insurance Scheme (MHIS) kan sdangbiang ia ka synjam kaba ar ban pynrung kyrteng ia ki briew kiban iohbynta ha kane ka skhim MHIS.
Haba iakren bad u State Manager jong ka MHIS u Bah Larry Rymbai u la ong ba bun kiba la ioh jing iarap na kane skhim khamtam ki briew ba duk na nong kyndong.
U la ong ba myn shem snem ki briew kiba ioh jingmyntoi na kane ka MHIS baroh ki don kumba 30 hajar ngut bad ka jinglut baroh ka la kot sha ka T.
13 klur eiei.
Katkum ka jingiathuh u Bah Larry, mynshem snem ka jingpynrung kyr teng baroh ki don kumba 1.
6 lak bad la shem snem 2015 ki la buh thong ba kin pynrung kumba 6.
5 lak.
Mynshem snem, ka sorkar ka la jied ia ka ICICI bank ban  pyntreikam ia kane ka skhim bad mynta ka sorkar ka la aiti sha ka New India Assurance (NIA) ban pyntreikam ia kane ka skhim na bynta lai snem.
La iathuh ba ka sorkar ka ai por ia ki hapoh saw bnai ba kin pyndep ia ka jingpynrung kyrteng thymmai bad na ka liang jong ki la buh ba shwa ka 15tarik Kyllalyngkot 2015 kin pyndep.
Lah ban kdew ba ka jingpynrung kyrteng mynshwa la pynshangeh shwashipor namar ba ujor mukotduma ka kompeni Insurance pyrshah ia ka sorkar.
Ka National Life Insurance of India ka la ujor mukotduma ia ka sorkar hadien ba ka la shah kyntait ha ka jingthep tender ia ka ka skhim MHISnamar ba kam biang ki kot ki sla.
Shillong, 4 Nohprah:Shi sngi hadien ba ka sorkar u Narendra Modi ka la pynsangeh ia ki skhim thymmai na ka bynta ka skhim North EastIndustrial and Investment Promotion Policy (NEIIPP), 2007, u Myntri rangbah ka jylla u Mukul Sangma ha kane ka sngi Palei u la ong ba ki sorkar jylla kane ka thain lammihngi ka India kin leit lang shrup banpynsngew ia ka jingpyr shah ia kane.
“Ngin leit lang ban iakren ia kane ka kam bad ka sorkar India", la ong u Sangma mynta ka sngi, haba kyntait ban pynpaw shuh shuh halor kane.
Katkum ka jingong u Sangma, u la dep iakren bad ki myntri rangbah jongkane ka thain shatei lammihgngi ka India.
Ia kane ka jingleh ka sorkar pdeng ban pynduh ia baroh ki skhimthymmai ia kane ka skhim la pyrshah da ki MP na Meghalaya bad na Assamruh.
Lah ban kdew ba ka hukum na ka sorkar pdeng halor kane la pynmih hakane ka sngi Nyngkong da ka tnad Industrial Policy and Promotion na katnad Commerce and Industry  sha baroh ki jylla jong ka thain kynthupia ka Assam, Arunachal Pradesh, Manipur, Meghalaya, Mizoram, Nagaland,Sikkim bad ka Tripura.
Ki katto katne ki bynta ba kongsan jong kane ka skhim NEIIPP 2007 kikynthup ia ka jingpynlait siew khajna kaba 100 per cent bad kajingpynlait khajna na ki mar ba la pynmih na ki karkhana na kane kathain nalor ka jingai jingiarap bad ka jingairam kaba rit.
Shillong, 5 Nohprah:U Chief Executive Member (CEM) ka Khasi Hills Autonomous District Council (KHADC) u Bah Adelbert Nongrum, u la ong ba ka Council kan iakhun ba ka sorkar jylla ka dei ban aiti ban pyniaid biang ia ki skul Lower Primary bad ka jingai syrnod Scheduled Tribe (ST), kiba dei ki phang ba hap ha ka jingpeit jong ka Council.
Haba kren mynta ka sngi, ha ka jingialang bah jong KHNAM Youth Wing ha Shillong, u Bah Nongrum u la ong ba kine ki mat ki dei kiba hap hapoh ka jingpeit jong ka Council hynrei kila shah knieh pynban ha ka sorkar jylla bad na ka liang ka Council kan sa iakhih ban wanrah biang ha kti jongka.
“Ngin pan biang ia ka ishu ST ha kaba ka Council kan ai syrnod ym ban leh da ka ophis jong u Deputy Commissioner", la ong u Bah Nongrum uba la shimti ia ka kam shuki la ar bnai mynta.
“Ngin iakhun ban pynioh biang ia ka jingpyniaid ia ki skul lower primar kiba la shah knieh noh ha ka sorkar jylla ha ki snem ba la dep", la ong shuh shuh u CEM ka KHADC.
Katkum ka jingong jong u CEM, kawei pat kaba donkam ba ka Council ka donkam ban tynruh sha ka sorkar jylla ka long ba kan pynsted ban pynlaid noh ia ka bill ne ka ain kaba la shna da ka Council halor ka kam synshar khadar jong ki shnong ki thaw, namar ba kane ka dei kawei kaba kongsan bha ha ka mat treikam jong ka Council.
U Bah Nongrum u la ong ba ka Executive Committee kaba mynta, kan nym shong kli kti ban leit iakren ruh bad ka sorkar na ka bynta ban pynlong ain ia ka shongkha shongman ban pynskhem ia ka jinglong kyrpang jong ka jaitbynriew.
Hynrei ban pynrulong ia kane, kam shong tang ha ki MDC jong ka Council ka donkam ruh ia ka jingiatreilang jong ki paidbah ban iada ia ka jaitbynriew.
U la ong ruh ba haba u shong ha kane ka shuki, ki la don jingtyrwa ban leh ia kane ban leh ia katei kaba dei jong ka kam shimet hynrei ha u, u hap ban pyrkhat namar ba kaba kongsan ka dei ka kam jong ka jaitbynriew hakhmat bad kiwei ki wan hadien.
U la ong ba la 41 snem naduh ba la ioh ia ka jylla, ym don kawei ruh ka mat kaba iakhih kaba donkam jong ka jaitbynriew kan poi sha ka thong.
“ngi la phiel la 41 tylli ki snem, sa katno shuh ngin iai shah bad ngin iai phiel", la ong u Bah Nongrum bad bynrap, ba kane ka la dei ka por ban ieng rangbah ban pynrulong ia ki jingdawa jong ka jaitbynriew.
“Ka thong jong nga ka long ban shakri hok ia ka jaitbynriew, ym namar ka shuki hynrei da ka mynsiem", la ong u Bah Nongrum.
Shwa ia kane, la ioh ruh ia ka jingkren na u MDC ka KHNAM naMawkhar u Bah James Ban Basaiawmoit uba la kyntu ia ki samla ka KHNAM ba kin long kiba peitngor ia ka jaitbynriew.
U Bah Basaiawmoit u la ong ba bun ki samla ki la shah pynbiej ha kiwei ki party kiba tyrwa ai kam tyrwa kam kontrak bad kiwei ki jingpynbiej ia ki samla hynrei ki dei ban sngewthuh ba ka KHNAM kam dei kaba kwah shuki kum kiwei ki party kiba hadien ka elekshon ki la klet ia ki jingkular thiang jongki.
“Phi samla phi dei ban ieng ban ialeh ia ka mat jong ka jaitbynriew", la ong u Bah Basaiawmoit uba ai nuksa, ia ka dor jong ka kot pule, ym dei ban ailad ban die palat namar ba ka ktah ia ki kmie ki kpa jong ki khynnah kiba duk.
Katba u Bah Process T Sawkmie u la ong ba ka KHNAM bad ka jaitbynriew ka shaniah skhem ba hapoh ka jingialam jong u CEM u Bah Nongrum, ka Council kan lah ban leh eiei ha kaba ka jaitbynriew kan im kan ioh mynsiem.
La ioh ruh ia ka jingkren na u general secrearty ka KHNAM u Bah Batkupar Wahlang uba kyntu ia ki samla ban kiar na kaba im ha ki kam bym ler kam eiei hynrei ban ieng ban iakhun khnang ba kiwei ki jaitbynriew kin nym ioh lad.
“Ki samla kim dei ban kut tang haMotphran, ha Nan Polok bad ban iohi ba shah namar ba ki kam dih bam bam", la ong u Bah Wahlang bad bynrap, hynrei ki dei ban iakhun ban kiew ha ka pule puthi ha ki kam ki jam khnang ba kin shong hi ha secretariat, ha kolej, ha skulbah khlem da donkam shuh ban khot ia kiba nabar.
La pynskhem ruh ha kane ka sngi ia ki nongkitkam thymmai ka KHNAM Youth Wing kynthup u President Bah Thomas Passah, Vice President Bah Freeman Marngar, general secretary Bah Strong Kharjana, Asst Sey Bah Teibor Warjri bad kiwei ki nongkitkam ban pynkhlain ia kane ka thapniang jong ki samla ka party.
Shillong, 5 Nohprah:Ka KSU Myntriang Unit ka la kynnoh ba ka Dorbar shnong jong ka Myntriang ka la thmu ban weng jubor ia ka KSU na katei ka shnong, bad ka la ong ba katei ka jingthmu ka dei tang namarba ka jingiasylla ki 6 ngut ki briew.
Ka la kynnoh ba ka jingthmu ban weng jubor ia ka KSU na katei ka shnong ka dei tang hadien ba ka seng ka la lap lyngba ka RTI ba u ma Wolding Lamurong , Rangbah shnong uba dei ruh u Secretary VEC barim u la bamklop ia ka pisa paidbah lyngba ka skhim NREGS kaba haduh T.
5, 14,900 tyngka ha u snem ba la dep katkumh ba la paw ha ka RTI ba la ioh na Saipung Block.
Ka KSU Myntriang ka la pyrshah jur halor katei ka jingthmu bad ka la pynpaw ka jinglyngngoh ba ha ka jaka ba ka Dorbar shnong kan phah siew ia katei ka pisa ka la don pyngban da katei ka jingthmu.
“Ka KSU ka la don la kumba 3 snem tam ha kane ka shnong bad kam juh don kano kano ka jingujor pyrshah ia ka jingtreikam jong ka  hynrei  tang hadien  ba ka la lap ba u Ma Wolding Lamurong u pyndonkam bakla ia ka pisa NREGS ba kot sha ka T.
5.
14 lak tyngka ha u snem  2013  kaba u la kubur hakhmat ka Dorbar bad  kular  ban siew hapoh u Jylliew, 2014 la mih  pynban ka hukum ban weng ia ka seng na ka Shnong.
Te ka seng kan iai ieng skhem halor ka nongrim ban iada ia ka ri bad ka jaidbynriew bad kan  ym ailad ba yn jop ki nongbamsap.
Bad kan iai bteng bad kan ym kynran ha ka  ban bud dien ia kane ka kam “, la pynpaw u Ma Chamly Sayoo, General Secretary KSU Myntriang Unit.
Ka kyrwoh ka la ong ruh ba ka KSU Myntriang Unit ka dang  iai ap ia ka jingpynshai jong ka ophis u DC EJHD ruh halor ka jingwan jurip jong ki halor ka jingbamklop u Secretary VEC barim  ha kane ka shnong  Myntriang.
Kawei ruh ba bun na ki paidbah jong ka shnong ki dang sah ha ka umdum  namar ha kato ka sngi ba wan jurip ki briew sorkar na  ka Ophis u DC, u Rangbah shnong u wer tang ia katto katne ban sakhi ia ka jingjurip/jingtohkit jong ki.
Shillong, 5 Nohprah:Ha ka 2 tarik mynta u bnai ha ka por 8:30 baje mynmiet, ka khubor pulit ka la iathuh ba ka kali u Kalbor Morcha ka Mahin dra Max kaba don ia u nombar ML-06-2850 ka la shah ther maw ha uwei u briew uba la tip kyrteng kum u Phonshan Puwein, bad katei ka jingjia ka la jia ha Nonbah, Nong stoin.
La iathuh ba haba utei u rangbah u la sangeh ia ka kali utei u briew u la knieh T.
11 hajar tyngka ka pisa ryngkat ka byr ngem byrsit ia u nongniah bad ia u trai kali.
Shillong, 5 Nohprah:Saw ngut ki heprit kiba dei shipara ki la lait im bad ki khlem la myn saw eiei,  naba ki la ioh lad ban phet krad noh na ka ing jong ki kaba la kem ding bad la ing khong khait ha ka sngi balang jong ka taiew.
Katei ka jingjia ka la jia ha ka por 1:00 baje nohphai sngi ha ka shnong Mawrapat ha kaba ka ing jong ka kong Meraldalis Shangdiar, 26 snem ka la ing khong khait.
Ha ka jingiakren bad ki nongthohkhubor ha ka sngi palei , ka kong Meraldalis ka la ong ba ha ka por ba katei ka jingjia ka la jia kam shym la don ha ing bad ka leit bylla, hynrei ki don tang ki khun rit jong ka kiba hapoh 10 snem karta.
Ka la ong ba haba la dei ka por 1:00 baje ki khun jong ka ki la khreh ban tiew sha sngi, bad ki la pynmeh ding da kaba sliew ding ha u prew, hynrei ha katei ka por ki la kum bakla bad namarba ka dei ka ing kaba ker da ki siej , ka ding ka la klang ha ingsah jong ki, bad ha katei ka por ki khun jong ka ruh ki la ioh phet krad noh shabar.
Hadien katto katne por ki para marjan bad ki para nongshong shnong ki la wan beh sha katei ka jaka ban tem ia ka ding da kaba theh da ka um, hynrei sangsot ba watla hapdeng ki jingpyrshang baroh ki jingdon jingem jong ki hapoh ing ki la ing khong lut khait naduh ki jain ki nep ki tiar ki tar.
Katei ka longkmie mynta ka shong ka sah shipor ha ka ing ka kmiesan jong ka bad la ki khun ki kti.
Katkum ka jingiathuh u President ka FKJGP Mawrapat u la ong ba kong Meraldalis ka dei ka longkmie kaba duk , bad ka hap ban leit bylla katba ioh ban bsa ia ki khun jong ka namarba u kpa ki khun jong ka u la khlad noh na kane ka sla pyrthei.
Shillong, 5 Nohprah:“Khublei shibun, Nong-Shillong", ki dei ki kyntien ba kren nyngkong ki nongrwai ka kynhun Smokie mar ia kiew ha rynsan ban tem ia ka jingrwai jongki hynne ka sngi ba la pynlong ha madan Polo, Shillong ba la wan ban sakhi kumba palat 5 hajar ngut ki paidbah.
Ia kane ka tamasa rwai la pynlong da ka POWAC ryngkat ka jing iatreilang bad ka tnad pynneh pynroi ia ka riti dustur ka sorkar jylla na ka bynta ban pynmih pisa ban iarap ia ki lanot shlei um ha Garo Hills.
Ki Smokie kaba dei ka kynhun nongtem na ri Bilat ki la rwai ia ki jingrwai kum ka Mexican Girls, Alice, Lay back in the arm of someone bad kiwei kiwei ki jingrwai kiba la pynshong shit ba pynkhih met bad pynkynthih pynpyrta jam na ki paidbah ba wan ha kane ka madan.
“Ngi sngew tynnad ban don ha Shillong ka dei ka nongbah jong ka sur jingrwai ha India", la ong ki Somkie kiba don san ngut.
Kane ka tamasa ne concert ka dei kaba nyngkong duh ban wan ki kynhun nongtem nabar ba pawnam ha kane ka aiom ba mynta u snem ban pynshongshit ia ki paidbah riew ieid jingrwai ha kane ka nongbahShillong.
Shillong 5 Nohprah:Ka Refugee Rehabilitation Colony (RR Colony) ka dei kawei na ki shnong dkhar ba wanrah na ri Bangladesh kaba don ha Them ka shnong Rynjah.
Hynrei kaba sngewlyngngoh ka long ba kane ka shnong kam hap ha kano kano ka jingpeit jong ka bor shnong haduh kinebad ka daw, katkum ka jingtip, ka dei namar ka jingbym leh eiei ki borna ophis jong u deputy commissioner ka East Khasi Hills.
Katkum ka jingtip ba la ioh da ka ain wad jingtip paidbah na ophis uDeputy Commissioner, la kdew ba kane ka shnong RR Colony ka don haduh275 tylli ki longing ne plot bad ka jingheh jong kane ka jaka ka don 14.
93 hectar.
Ym tang katta hynrei la pyni ruh ba ki briew kiba sah hapoh katei  ka shnong RR Colony kim hap ha kano kano ka dorbar shnong.
Dei ha u snem 1962 ba ki la sdang ban shong wan sah ha kane ka jaka haka por jong ka sorkar Assam ha kitei ki por bad mynta ka sorkar Meghalaya.
Ki briew kiba ioh jaka hangne ha RR Colony ki kynthup u Sitesh Chandra Doy, u Jananda kumar Bhattarcharjee, u Brojendra Kumar Dey, ka Sevarani Das, Binapani Choudhury, u Dalip Singh, Kalipada Bhattarcharjee, Kandarpa Behari Goswami, PC Purkayastha, Dhirosh Ranjan Deb, Rupaswar Sarkar, Moheswar Roy, Pravet Kumar bhattarcharjee, Guragobindo Chakravarty, Sandhyarani Biswas, harendra Kumar Choudhury, Bhusan Chakravarty, Gouripati Chakravarty, Nalini Kumar Bhattarcharjee, Hripendra Mohon Dhar Choudhury, Nripandra kumar das, Raman Chabdra Das, Girindra Kr Ghose, Umasankar Mitra, Anupam Son, Chandra Chakravarty, Mohendra CH Choudhury.
Ha kawei ka liang haba iakren bad u Rangbah shnong ka Rynjah u Bah CK Pasi, u la ong ba ka RR Colony ka hap hapoh ka Rynjah hynrei namar ba ka ophis u deputy Commissioner ka slem ban ai ia ka jingthoh ban pynshisha ba ka hap hapoh ka jingpyniaid ka Dorbar shnong ka shnong Rynjah.
U la ong ruh ba District Council kam shym lashim khia ia kane bad kane ka kam ka la shu sah teng kumto.
“Ngi na ka shnong rynjah ngi kloi ban pdiang ban shimti ia kane ka RR Colony hynrei kadei ka jingpynslem", la ong u Bah Pasi.
U la ong ba kane ka jingbym pynhap ka sorkar ia ka RR Colony ha ka jingpeit jong kano kano ka Dorbar shnong, ha jingpeit u Syiem Mylliem ne kam hap hapoh Municipal ka mut ba kane ka RR Colonny ka long laitluid kumba kam dei pynban ha Meghalaya.
U Bah Pasi u la iathuh ba kine ki dkhar ki la roi mynta la bun bha ha kaba tang ki nongthep vote kiba don ha katei ka jaka, ki la kot sha ka 3 hajar tam eiei bad khein lang bad ki bym don vote ka la kot bun hajar.
Hynrei ha kawei ka liang, u la iathuh ba ha kine ki sngi, namar ka jingiakhih jong ka bor shnong ba ki dei ban hap hapoh ka shnong, ki la don ki dkhar kiba la wan ban pyndem ha ka shnong kum ka jingwan pan syrnod ha ka jingdonkam jongki.
U la ong ba ka kynhun ne ka society jongki, ka la kubur ba ka kloi ban wan hapoh ka dorbar shnong hynrei ka jingeh jongki, ka long ba ki kwah ba na ka ophis jong u Deputy Commissioner ka dei ban ai jingthoh sha ki ban pynhap ha jingpeit ka dorbar shnong bad namarkata, ka daw, ka kam ka dang sahteng haduh kine ki sngi.
Shillong, 5 Nohprah:Ka Raid Shabong Border Area Govt.
UP School Pynursla mynta ka sngi thohdieng ka la pynkut noh ia ka jingrakhe ia ka Jubili Ksiar jong ka jingdap 50 snem katei ka skul naduh ba la seng ia ka.
La seng ia ka RSBA ha u snem 1964, lyngba ka jingprat lynti jong u Babu (L) Martin Dieng doh (Secretary) (L) Iowelton Suting ( Treasurer) lem bad ki dkhot SMC ba nyngkong eh hapoh ka jingialam u bah Klik Khongmawloh kum u chairman, ki dkhot ba kynthup ia u Radon Khongsdir, Dud Sumer, Balngen Nongtyngkut, Byrnion Khongmawloh, Drensing Khiewtam bad u Skamwell Sohkhlet.
Kitei ki nongprat lynti ban seng ia katei ka skul ki ia ksaid nyngkong eh ban pynurlong ia ka jingthmu na bynta ka imlang sahlang bad ki jingmyntoi ka thain Ri-War Mihngi ha u snem 1957-1958.
Ki khynnah skul ba nyngkong eh katei ka skul ki dei u bah B.
Shangpliang bad ka kong R Shabong , kiba la shah pynkup burom ruh ha ka sngi pynkut ia katei ka rakhe 50 snem.
U Dr.
Mukul Sangma, myntri rangbah ka jylla u la long u kongsan ha katei ka jingrakhe pynkut ia ka jubili ksiar ka RSBA, katba u MLA ka thain u ban Prestone Tynsong u la long u symbud kongsan.
Kiwei pat kiba la ia don lang ha katei ka sngi ki long u MDC ka thain u bah Jansing Tynsong, ki Parliamentary Secretary ka sorkar u bah Celestine Lyngdoh bad u ma Justin Dkhar, u rangbah shnong ka Urksew-Wahpathaw u bah A S Lyngdoh, ki riew pawkhmat ka thain Ri-War Mihngi , ki ophisar sorkar bad kiwei pat ki kynrem ki lyndan.
Haba kren ha katei ka jingialang u Dr.
Mukul Sangma u la kitbok kitrwiang ia katei ka skul namar ba ka la lah ban iaid lynti haduh mynta kumba ka long ha kaba ka la dap 50 snem.
U Dr.
Mukul u la iathuh ha katei ka jingialang ba ka pule puthi ka dei ka tnad kaba ka sorkar ka pynlut bun ka pisa, bad u la ong ba ka thong ba nyngkong eh ka sorkar ka dei ban pynlong ia kane ka jylla kum ka jaka pdeng jong ka pule puthi bad ka jinghikai ba ki samla kin ioh na kane ka jylla kan long kaba bhatam.
Ha kaba iadei bad ka jingkren ki nongkren kiba shakhmat kiba la pynpaw, ba ka long kaba donkam eh ban seng ia ka kolej sorkar ha Pynursla, u myntri rangbah u la ong ba ki paidbah ki donkam ban ia syllok ia katei ka kam bad u MLA jong ki bad kin wad ruh ia ka jaka kaba biang ban seng ia ka kolej kaba na ka liang ka sorkar kan ai ka jingkyrshan ban seng ia ka kolej hangthie ha Pynursla.
U la ong ba nalor ka Kolej, ka Civil Sub-Division ka dei kawei pat ka jingdawa ha Pynursla kaba u bah Prestone um ju ai thiah ai dem ia u ha kaba u ju kren ia kane ka mat bun bunsien.
U la ai jingmut ba donkam  ban seng ia ki jaka pule kiba biang, kum ki Pine Mount International School kiba lah ban khring ia kiwei pat ki khynnah pule jong kiwei pat ki ri ka pyrthei, bad watla ka skul kan long kaba rem dor ban siew hynrei da ka jingkhot 75 na ka shispah ia ki samla kiba na-bar kan iarap ban kyrshan ia ki 25 na ka shispah ki samla trai shnong da kaba kin hap ban siew tang shiteng dor.
U la pynpaw ba ka sorkar ka angnud ban buh ia ka sobjek Science bad Commerce ha manla ki Higer Secocndary School bad ban pynbun bad kyntiew kyrdan shuh shuh ia ki secondary school sha ka higer Secondary School khamtam ha ki jaka nongkyndong khnang ba ki samla pule kin ym donkam shuh ban ieh ia ka shnong jong ki ban wan sha nongbah Shillong ban bteng ia ka jingpule.
(Ia ki jingkren u Dr.
Mukul, la pynkylla khasi da u Dr.
Celestine Lyngdoh MLA Umsning)U bah Prestone haba ia jingkren u la ong ba ka Raid Shabong Border Area ka dei ka skul barim jong u kaba u la pule haduh klas VI bad hadien katei u la leit noh sha Shillong.
Khlem da pynjrong ia ki jingkren u bah Prestone u la pynpaw ha khmat u myntri rangbah ba ka thain Pynursla ka donkam kyrkieh ia ka Goverment College bad ka Civil Sub-Division.
Kiwei pat kiba la ai jingkren ki long u khynnah skul barim katei ka skul u bah S.
Suting u Commandant ba la shongthait ka tnad Home Guard , uba la pynpaw ba baroh ki thain ha kiwei pat ki jaka ki la don lut la ki kolej; lait noh tang kane ka thain Pynursla kaba haduh ym don tang kawei ka kolej ruh bad donkam kyrkieh ban seng ia kawei ka kolej sorkar.
Katba u bah AS Lyngdoh, Rangbah shnong Urksew –Wah Pathaw u la ong ba namar ka jingbym don Kolej ha Pynursla, tang poi ka por ioh Resol matrik ka jaka ieng kali Sumo bad Indica ha Pynursla ka khapngiah mam bad ka ju don ka jingiaknieh kali kaba jur hapdeng ki samla kiba thmu ban leit wad klas sha Shillong.
Nalor ki jingpynkup burom bad ki jingai sngewbha kum ka dak sah jingkynmaw sha kiba la shah khot sngewbha, la don ruh ki jingpynbyrngia kiba bun kiba la ia shim bynta da ki khynnah katei ka skul kum ki jingrwai , ki jingshad ki jingleh Drill.
La pyniaid ia ka jingialang da u bah Iengskhem Diengdoh bad la ai khublei ia baroh kiba la wan sha katei ka jingrakhe da ka Headmistress katei ka skul ka kong B.
Tham.
Shillong, 5 Nohprah:Ka Sohra Challenge ka la pynbna ba kan ai Buskit ia uno uno ne kano kano ka briew kiba ioh kem ia ki nongthanglum ha Sohra, katei ka Buskit la pynbna ba yn ai T.
3000 tyngka (hajar tyngka), ha kaba ki ba ioh kem ne kiba iohi ia ki nongthang lum ki dei ban pyntip sha katei ka seng ha u phone no.
8575976991 ryngkat ki sakhi ki satar kiba biang kiba lah ban pynshisha ba ki kem ia u briew uba leh ia katei ka kam.
Ka Sohra Challenge lyngba ka kyrwoh ba la pyllait paidbah da u Chairman jong ka- u bah Batista Khongphai,  ka la pynpaw ka jingsngewsih ban iohi ba ka jingthang lum ha Sohra ka dang jyllei haduh kine ki sngi wat hapdeng ka jingtrei shitom jong ki tnad sorkar ban pynjyrngam bad pynneh pynsah ia ki khlaw ki btap.
Ka la kynthoh ruh ba ka long ka jingduhnong kaba khraw namarba kiba bun ki syntiew -ki kynbat bad ki khniang -ki ksiah , ki thapbalieh- thapbalong kiba don kyrhai ha ki lum ka shnong Sohra ki la nang duh jait katba nangmih ki snem namar ka jingkynrei palat ka jingthanglum pathar.
Shuh shuh ka kyrwoh na u Chairman ka SC ka la ong ba nalor ka jingthang lum kaba la pynduhnong shuh shuh ka dei ka jingpyllait laitlan ia ki masi kiba la bam lut ia ki jingthung jingtep ki paidbah kiba la thung lyngba ka jingai symbai jong ka Agriculture District Training Centre, Shillong.
Ka kyrwoh ka la ong biang ba katei ka jingpyllait laitlan pathar ia ki masi ka la nang ktah bad pynduh mynsiem ia ka jingiashim bynta shitrhem jong ki paidbah ban pynjyrngam ia ka shnong Sohra bad ban pynkhie im biang ia ka kam rep ha ka shnong Sohra.
Halor kane na ka liang ka Sohra Challenge ka la ong ba kan sa phah da ka jingthoh sha u SDO Civil Sohra ba un leh eiei ha kaba ia dei ia ka jingioh laitlan jong ki masi  shang makia khlem nongsharai kiba la pynjot ia ki kper ki phrah jong ki paidbah kiba rep ha Sohra.
Shillong, 7 Nohprah:Hynriew hajar vote, ki don ki Muslim, ha Mawprem bad 9hajar vote, ki don ki bar Jylla ha Nong thymmai Constituen cy, ong U MDC jong ka Nongthymmai, uba dei ruh U Executive Member jong ka Khasi District Council.
Ia kitei ki kyntien, ula kren, kum u kongsan, ha ka jingrakhe jong ka FKJGP Iewrynghep unit kum shi bynta ban rakhe ia ka jingdap 25 Snem jong ka Sengkmie, kaba la pynlong ruh ia ka  iakop dro bad iakop tainai halor ka phang “Ka jinghiar ka ktien Khasi ha ka juk kaba mynta" bad kumjuh ruh ka Seng ka la sam kombor ia ki 11 tylli ki longing ha kane ka sngi la iadon ryngkat lang u Bah Latiplang Khar kongor u MDC Nong thymmai Constituency, E.
M i/c Trade & Enforcement uba long kum u Kongsan Bah Wellbirth Rani Genl.
Secretary  ka FKJGP Seng kmie uba long ruh kum u Symbud Kongsan ha kane ka sngi la don ryngkat lang ruh u Bah Marbud Dkhar Chief Organiser Sengkmie , Bah Energy Star Cajee Asst.
Office Secretary Sengkmie bad kmjuh ruh naduh ki Nong pyniaid Shnong, Seng Samla, ki Longkmie, ki Pastor bad ki khyllung khynnah.
Ha katei ka sngi la ioh jingkren ruh na u Secretary Shnong Bah Herlambok War, bad na I Longkmie Kong D Shylla.
La ioh jingkren ruh na u Symbud Kongsan bad  u la kyntu ia ki Unit ki Circle baroh bakin trei shitom bad peitngor bha na ka bynta ka bha ka miat ka jaidbynriew ba kum ki dkhot kiba la shim ia ka jingkitkhlieh kidei ban long  kiba trei hok bad shakri janai ia ka Seng bad ka jaidbynriew.
U la ong ruh ba ngim dei da leilei ba ngin klet noh ia ka ktien lajong da ngi don hangno hangno ruh.
U la ong ruh ba wat u myntri rangbahduh jong ka Ri India ruh haba u leit jingialang sha bar Ri  kren beit da ka ktien lade.
Te u la kyntu ruh ba lada ngi don shano shano ruh ngi dei ban kynmaw ia ka ktien lade u la ong ruh ba lada “ka ktien ka Im ka Jaidbynriew ka Im".
U kongsan ha ka jingkren u la ai jingiaroh ia ka Unit kaba la lah ban pynlong ia kane ka prokram  bad u la kyntu ruh ia ka Unit ba kan dang trei shitom bad u la ai khublei ruh ia ka Sengkmie ia ka jingkynjoh jong ka sha ka 25 snem bad ong ba ka Seng FKJGP ka long kawei ka seng kaba Heh bad khlain u la kitbok ruh ba kan dang iai trei shitom nangne sha khmat na ka bynta ka Ri bad ka Jaidbynriew.
U la iathuh ruh ba ka long kaba kyndit ba ha Mawprem ba u la ioh jingtip ba la don kita ki Shillong Muslim Union kiba la kot sha ka 6hajar ngut eiei u la ong ba kum ka jaidbynriew ngi hap ban husiar bha na kine kiei kiei baroh u la iathuh ruh ba ha Nongthymmai kumba 9hajar Vote eiei ki bar jylla ki la don kumjuh ruh ha jaiaw bad u la kyntu ru ia ki bor shnong ba kin long kiba kham pyrkhing ha kaba ai ia ki syrnod shnong sha ki bar jylla.
Ki nongjop ha ka iakop dro ki long Daphika Roywan, Ridamesha Dhar, Iwandaphi Dhar katb ha ka iakop tainia ki long Sankupar Mawlong, Aibor Myrsing, Rijied Batskhem Marbaniang.
Shillong,7 Nohprah:Ka president ka CSWO ka Kong Agnes Kharshiing ka la ujor ejahar ha Laban Police Station pyrshar ia u rangbah shnong bad u Gramsevak ka Maw phlang Block halor ka jingpynioh card reshon haduh ar tylli, lai tylli jong kawei ka long ha shnong Wahlyngngia kaba hap ha Sohiong constituency.
Ha ka ejahar ka Kong Agnes ka la ong ba u Bah Syendro Sawkmie u nongsam reshon ha ka shnong Wahlyngngia bad u Bah Jlandar Ryntathiang u rangbah shnong ka Wahlyngngia ki la iasuh buit ban thok ia ka sorkar bad ia ki paidbah ka shnong da kaba pyni bakla ia ka jingdon ki nong shong shnong bad ki longing ha ka shnong tang ban ioh bun u khaw reshon, u kew, ka shini khnang ba kin ioh ban bamsap.
Ia kane ka jingiasuh buit ban thok la leh lyngba ka jingiatreilang bad u Gramsevak ka Mawphlang Block uba leit ban jngoh ia man ki thliew iing ban surbe ia ki longing ba duk.
Katkum ka jingtip ba la ioh da ka ain wad jingtip, ba la pan da uwei u nongshong katei ka shnong, la don ki kyrteng jong ki nongshong shnong kiba ioh card reshon APL, BPL, bad AAY.
Hynrei haba peit bniah la shem ba ki don ki longing kiba ioh card reshon haduh ar ne lai tylli hynrei kim tip namar ba kim ioh bat ia ka card ha la kti, la ong ka Kong Kharshiing ha ka ejahar.
Katkum ka jingujor ejahar, ka Kong Kharshiing ka la kdew ba ki don haduh 7 tylli ki longing kiba don ar haduh lai tylli ki reshon card ha katei ka shnong bad ka la kyntu ia ka tnad pulit ba ka dei ban leh katkum ka ain ia ki briew kiba iaid pyrshah ia ka ain.
Shillong, 7 Nohprah:Ka Wah Lukha sa shisien biang mynta u snem ruh, ka la kylla rong rong Blue, bad ka la nang kham jur shuh shuh mynta u snem ban ia kiwei pat ki snem naduh ba ka la sdang ha u snem 2007.
Kane ka jingkylla rong jngum, mynta u snem ka la sdang la kumba ar-taiew mynshuwaKa KSU Sona Pyrdi Unit ka la pynkynmaw  ba kham mynshuwa, ka Meghalaya State Pollution Controll Board ( MSPCB) ka la ai ia ka kaiphod ba ka jingkylla rong ka Wah Lukha bad ka jingiap ki dohkha  ka dei na ka daw  ka jingtuid ki acid dew iong na ki par dewiong.
Hynrei ka KSU ka la pynpaw ka jinglyngngoh ba mynta u snem, wat la ym shym la don shuh ka jingtih dewiong namar ka jingkhang ka NGT pynban ka jingkylla rong katei ka wah ka la nangjur nangjur bad ka KSU ka la ong ba kam lah ban pdiang ia ka kaiphod jong ka MPSCB.
Katei ka seng ka la pynkynmaw ruh ba ha ka por ba dang bat Myntri Rangbah u Dr.
D.
D Lapang Ka KSU jaintia hills district unit ka la leit ban ujor halor kane ka jingkylla rongblue jong ka wah Lukha ha kaba na ka liang une u bah Lapang  ula kubur bad kynnoh ba ka jingpyntuid jaboh na ki karkhana pynmih dewbilat ka long ka dawbah dawsan ka jingiap ki dohkha ha kane ka wah bad ula ong  ruh ban pynsangeh ka ai NOC sha ki karkhana pynmih dewbilat namar kane ka ktah ia ki umbah umdih, ong ka kyrwoh.
Halor kite ki jingkylla rong ka wah Lukha, ka KSU ka la pynpaw pat ka jingkyndit ba wat haduh katei ka apot na ka liang ka JHADC ka ioh thiah lyngngai bad kam pat ju saham tang shisien ruh halor kitei ki jingjia, hynrei la kynnoh ba ka kyndit bynriew tang shisien shisnem kata ban tyrwa lilam ia kane ka wah.
Ka KSU Sonapyrdi Unit ka kyrpad ruh ia u DC Ka East Jaintia hills District (EJHD) ban pyndep kloi noh ia ka jingtohkit ba laitluid, ba la dawa da ka seng ia kaba lah dep ai da ka jingthoh la palat 4 bnai mynta.
Ka seng ka kyrpad ruh ia u myntri rangbah ba mynta Dr.
Mukul Sangma  ban kynmaw lem ia ka wah Lukha kawei napdeng ki 9 tylli ki wah ba pawnam ha kane ka jylla, ban pynbha ban pynkhuid ia ka kumba u la tyrwa ban pynbha ia ki 9 tylli ki wah ha kane ka jylla, iakaba dang sahteng haduh mynta.
Ka KSU ka la pynkynmaw ba ka wah lukha kadei kawei na ki wah ba pawnam ha ka jylla ha ka jingbun ki dohkha ba bun jait, bad ki don  haduh 5 tylli ki shnong ba shong harud kane ka wah,kine ki shnong ki pyndonkam ia kane ka wah ban sum ban sait, bad ban tongum  bam umdih ha ka por tlang haba rngad ki  wahduid ne ki umpohliew, hynrei naduh u 2007 ki paidbah ki la duhnoh ia ki jingmyntoi na katei ka wah.
Pynursla, 5 Nohprah:U myntri rangbah ka jylla uba la long kum u kongsan ha ka jingialang rakhe 50 snem ka Raid Shabong Border Area Govt.
U P School, u la ai daw ba u hap ban mih kyrkieh na ka jingialang katei ka skul namarba u kwah ban leit peit ia ka Mawlynnong kaba mynno mynno ruh um pat ju iohi ia katei ka shnong kaba ka pyrthei baroh kawei ka la tip lut, bad kaba la bna nam kum ka shnong kaba khuid tam.
U myntri rangbah u la ong ruh ba u kyrkieh eh ba u dang don ruh ka sa ka jingia bamja miet bad ki heh ki hain na Myanmar kiba la wan sha Shillong.
“Nga la kren ha kiba bunbah ki rynsan , nga la kren sha kiwei pat ki Ri ka pyrthei shaphang ka Mawlynnong, la kumba nga la tip lut ia ki kyndong kynshrot jong ka, hynrei sngewbha wat ju ia thuh khana ia kane ba ngam pat ju iohi ia ka Mawlynnong" ong u Dr.
Mukul ha katei ka jingialang.
U myntri rangbah u la ong ruh ba mynta ka sngi un ym pynlut than hapoh katei ka jingialang namar ba u la kham kyrkieh eh ban hiar sha Mawlynnong, “Mynta ngan leit ban peit ia baroh kawei ka Mawlynnong, bad ngin ia peit kiei ki jingdon thymmai ba ki donkam ban leh ha katei ka shnong ban nang khring shuh shuh ia ki nongwan jngohkai ki Ri ka pyrthei" u la ong biang.
Ha ka jingiaid lynti jong u ban leit sha Pynursla, u Dr.
Mukul u la ong ruh ba dei ba pynkylla dur ia ka surok ka thain Pynursla haduh ban da poi sha Mawlynnong, khnang ba ki briew kiba na bar kin ym dik eiei haba ki wan ban peit kai ia katei ka thain.
Kham hadien ba u myntri rangbah u la leit jngoh ia ka Mawlynnong u Rupang u la ioh ban ia kren bad u Rangbah shnong katei ka shnong, ha ka jingiakren u rangbah shnong u la ong ba ka jingwan u myntri rangbah ka dei kaba la ioh jingtip lypa la kumba shiteng bnai , bad na ka jingiakren la sngewthuh ba la don ki jingpynkhreh kiba iphuh iphieng ban pdiang sngewbha ia ka jingwan u myntri rangbah, hynrei u tangbah shnong u la ong ba u myntri rangbah u la kyrkieh palat bad u la pynlut tang kumba 20 minit ha Mawlynnong, bad u la ong ba un sa wan ban pynlut kham bun por ha kawei pat ka sngi.
“Ngi la shu ia khublei kti, ia rwai pdiang sngewbha, ai memorandum" ong u rangbah shnong.
Haba la kylli hato u myntri rangbah u la leit ban shang tawiar ia ka Mawlynnong kumba u la pynpaw ha ka jingialang ha Pynursla ba u hap ban leit peit ia ki kyndong kynshrot ka Mawlynnong, “Em, u la ong ba u la kyrkieh palat" ong u Rangbah shnong.
Shillong, 5 Nohprah:Ki pulit ka tnad Customs Preventive Unit, Shillong ha kane ka sngi Palei ki la ioh kurup 45600 tylli ki bitor dawaiPhensedyl kiba shong dor kumba T.
54 lak ba la buhrieh ha ki tiarkhiew na kawei ka trok Tata truck (HR-63 A 6776) hajan Shillong.
Uwei u briew la kem halor kane ka jingjia.
Mynshem bnai, kum kane ka juh ka jingjia, la ioh kurup 24,000 tylli kibitor dawai Phensedyl ba shong dor T.
35 lak bad ha kane ka kam, uweiu briew la shah kem.
Ia kine ki dawai beain la thmu ban shalan sha riBangladesh.
Ha kawei pat ka jingjia, ka Anti-Smuggling Unit ka Guwahati Customs Division ka la kurup ia ki ar tylli ki trok (HR.
65 — 7758 bad HR 65 8403) lem bad 1100 kg u kynja ba la buhrieh ba khia 16,800 kg ba shong dor T.
1.
23 klur.
Ar ngut ki briew la kem halor kane ka kam.
Shillong, 7 Nohprah:Ka Public Accounts Committee (PAC) jong kaMeghalaya Legislative Assembly ka la bthah ia ka tnad ri jingri ne kaAnimal Husbandry and Veterinary ka jylla ba kan shim ia ki lad ki lynti mardor ban pynioh biang ia ka pisa bym pat pynlut kaba kot sha ka T.
1.
81 klur kaba la ai sha ka kompeni Chennai Abattoir bad ka Rishan Rapsang Construction ban shna ia ka jaka shohdoh ha Jowai, West Jaintia Hills“Ka tnad ri jingri ka dei ban shim ia ki lad ki lynti mardor ban pynioh ia ka pisa kaba sah la 2 snem tam", la ong ka secretary ka Assembly ka Kong H Mylliemgap  ha ka shithi ba la thoh sha u director ka tnad ri jingri u Dr J Jyrwa  ha ka 5 tarik Nohprah.
Ka secretary ka la ong ba lada donkam ka tnad ka lah ban iasoi ia kajingiateh kaba thymmai na ka bynta kane ka projek.
“Ia ka jingbthah dei ban leh mardor hapoh 10sngi naduh ba la iohpdiang ia ka shithi bad lada ka tnad ri jingri kam leh, ka PAC kam donlad da kumwei pat hynrei kan pynngat mukotduma ha ka kam runarpyrshahia ki nongtrei ka tnad ri jingri kiba rim bad kiba mynta", la byrngemka secretary ka Assembly.
Ka Kong Mylliemngap ka la ong ba ka jingbthah jong katnad ri jingrisha ka kompeni ban sdang noh ia ka kam, kam shym la pushe eiei iamynta  Ka la ong ba ka komiti ka sngewkhia jur ia ka pisakaba siew shakatei ka kompeni la ar snem hynrei khlem pyntreikam satia.
“Ka jingshna ia ka jaka shohdoh ka la kut lada iaid katkum ka ain.
Ka komiti ka iohi ba kane ka dei ka kam kaba ka tnad ri jingri kamshym la kitkhia ban leh ia ka kamram ban iada ia ka jingbit jingbiangjong ki paidbah", la ong ka secretary ka Assembly.
“Ka pisa kaba T.
2 lak kam long kaba shai ha kanoka rukom ka tnad rijingri ka la buh ia ka", la ong ka secretary bad ka la pyni ba ka tnadka la leh sbun ia ka kompeni kaba khlem trei ia ka kam.
Ka la ong ba ka jingleit jurip dang shen ia katei ka jaka shohdoh kala pyni ba la pynieng tang ia ka sem kaba ai jingkhein bala lut T.
4haduh T.
5 lak bad ka jingbuh ia u transformer ba T.
4.
5 lak.
“Kaba sngew phylla, kam don kano kano na ka liang ka tnad ri jingriban pynioh biang ia kane ka pisa haba katei ka kompenikam shym lapyni dak eiei ba ka treh ban trei ia ka kam", la ong ka secretary kaAssembly.
ia kane ka jingsahteng ka jaka shohdoh ha Jowai la lap da ka PAC haka jingleit jurip jongka ha ka 11 tarik Naiwieng ba la dep.
Kane kajaka shohdoh la mang ban shna ha ka jinglut kaba T.
7.
65 klur.
Iakane ka PAC la khlieh da u MLA Bah Hoping Stone Lyngdoh kynthup ia ki dkhot Bah Paul Lyngdoh, Bah Ronie V Lyngdohbad Bah Pynshngain N Syiem.
Haduh mynta ka sngi, ngi la ioh pdiang ia T.
8, 500, kiba la pynnoh kylluid mynsiem ban iarap ia kiba duk tam, ba la pyniaid da U Rupang.
Kitei baroh kim shym la kwah ban pynmih kyrteng paidbah.
Ka sngi khadduh, ban pdiang ia ki jingiarap, kan kut haduh ka 17tarik  Nohprah 2014.
Shillong, 7 Nohprah:Hynnin ka sngi ki pulit ka nongbah ki la ioh dain kuna 19 tylli ki kali, kiba iaid bym dei ha surok Civil HospitalShillong.
Na kine T.
21300 la ioh dain kuna.
Katkum na u Superintendent of Police (SP) ka East Khasi Hills, u Bah Mariahom Khar krang hynnin ka miet ha ka por 11:30 eiei, ki pulit ki la ioh ia ka jingujor na ki paidbah ba don bun ki kali kiba iaid na kalynti bym dei na Shillong Civil Hospital ban mih beit sha Barik kabadei ka lynti ba ai shi lynti ne one way.
Kane ka jingiaid baheh ki kali na ka lynti ka bym dei kaba la mana,ka la buh jingma ia kiwei ki kali kiba wan na kawei pat ka liang kabalah ban mih ka jingjia aksiden.
Mar mar, ki pulit ki la pynlong ia kajingpynap shrip bad ha kane ka jingpynap, la ioh ban bat haduh 19tylli ki kali kiba iaid na katei ka liang bym dei.
Na kine ki kali, kiba shah dain kuna ki kynthup ia ki trok, ki kali kit nongpang, kali nongthoh khubor bad kali sorkar ruh.
U SP u la ong ba kine ki nongniah kali kiba shah dain kuna, ki la tip ba ka dei ka lynti one way ne ba shah ban iaid tang ia ki kali bawan na kawei ka liang hynrei ki iaid khnang bad halor kane, ki pulit ki la pynngat katkum ka ain ia kiba la pynkhein.
Ha kawei ka jingjia ha ka 4 tarik, Nohprah, por 7 bajejanmiet,kawei ka kali maruti ML05 C 8860 ka la rong tuh iaka nap ba khap haNongrimah, Laitumkhrah namar ba ka ieng ha jaka ba la mana.
U trai katei ka kali uba rejister ia ka kyrteng kum u Rajib Bhomuk basah ha Goraline, Laitumkhrah hynrei haba thwet kipulit, ym shym lalap satia ia katei ka jaka sah bad ki pulit ki dang pynlong ia kajingtohkit ban kem ia utei u briew.
Shillong, 7 Nohprah:Hadien ka jingieh noh kam ka kong Roshan Warjri na ka shuki myntri kam pohing haduh mynta ym pat lah ban pyndap ia katei ka shuki ba thylli ha ka kynhun myntri kaba ialam da u Dr.
Mukul Sangma, myntri rangbah ka jylla.
Ki la mih bun ki jingkylli ha kine ki sngi halor ka jingthylli sah katei ka shuki haduh mynta kaba pynlong ia ka jylla ba kan shong khlem myntri kam pohing.
Ki lad khubor ki la iathuh ba katei ka jingsah pongding  jong ka shuki myntri kam pohing ka jylla ka dei namar ba u myntri rangbah um lah ban shim ia ka rai ba khadduh jong u hano yn bynshet ia katei ka kam, namar ki lad khubor ki la ong ba u don ka jingthmu ban pynrung myntri ia uwei napdeng ki MLA shimet kiba don hapoh ka liang synshar, hynrei la ong ba katei ka kam ka pyniakynduh mawsiang biang ia u myntri rangbah namarba ki don bun kyrhai ki Parliamentary Secretary ka jylla kiba dei ki paralok ba iajan eh bad u  kiba khmih lynti ban kiew kyrdan sha ka shuki myntri.
Khyndiat sngi mynshuwa ki la mih bun ki jingiakren ba napdeng ki paralok ba ia jan bad u myntri rangbah, u bah Ronnie V Lyngdoh u lah ban dei u paralok uba u Dr.
Mukul un bynshet ia ka kam myntri.
Kham hadien ki lad khubor ki la iathuh ba ka don ka jingkylla jingmut ha kaba u myntri rangbah u la i dei ban bynshet noh ia ka kam myntri ha uwei na ki 13 ngut  ki MLA shimet, tangba ym ha ka kam myntri kam pohing hynrei ha kawei pat ka tnad , bad ia ka kam myntri kam pohing pat yn pynkynriah sha uwei na ki kynhun myntri uba la don lypa ha ka kynhun myntri sorkar.
Hynrei mynta pat la iohi ba ha syndah u Dr.
Mukul ki don ar-ngut ki MLA ki bym pat ioh myntri bad kiba dei ki Parliamentary Secretary ka sorkar, u bah Justine Dkhar na Jaintia Hills bad u Dr.
Celestine Lyngdoh na Ri-Bhoi ( Dr.
Bom).
La mih ki jingiakren ba ia kam myntri ruh u Dr.
Mukul u lah ban bynshet ha uwei napdeng jong ki, namarba kumba ka long u bah Justine Dkhar u dei u MLA shimet ( uba ki lad khubor ki la ong ba kham mynshuwa u Dr.
Mukul u don jingthmu ban pynrung da u MLA shimet ) bad uba dei ruh u MLA na East Jaintia Hills ka district ka bym pat don myntri sorkar, bad u Dr.
Celestine Lyngdoh ruh u dei u MLA Congress na Ri-Bhoi ka District ka bym pat don myntri sorkar.
Ki lad khubor ki la iathuh ruh ba u Dr.
Mukul u kham iajan bha bad u Dr.
Bom ha kaba la iathuh ba kat shaba u Dr.
Mukul u kren ha ki jingialang bapher bapher u Dr.
Bom u dei u nongpynkylla sha ka ktien Khasi bad ia kane la iathuh da u bah Prestone Tynsong ha ka jingialang kaba la long ha kawei ka skul Pynursla ha ka sngi thohdieng jong ka taiew,   kaba la iohi ruh ba ha Pynursla u Dr.
Bom u dei u nongpynkylla Khasi ia ki jingkren u myntri Rangbah.
La ong ba ha kine ki sngi bunsien la ju iohi ba u Dr.
Bom u don beit manla ki jingialang kiba u myntri rangbah u leit, kiba la paw ruh ba dang shen ha ka jingrakhe ia ka lyngkhuh snem jong ka World Aids Day ha Shillong  kaba la khmih lynti ba u Dr.
Mukul un dei u kongsan ( hynrei uba la phah pli da u bah AL  Hek) u Dr.
Bom ruh u ia donlang.
Ki ripod kiba paw na ki jingleit bar-ri u Dr.
bom kiba la bunsien  kumba la paw ha ki khubor ha kine ki khyndiat sngi ka pyni ba imat u Dr.
Bom u don ka jingiadei kaba ia janeh bad u Dr.
Mukul ban ia kiwei pat ki myntri sorkar, kaba ia ka shuki myntri kaba thylli la ong ba ka lah ruh ban leit sha u Dr.
Bom.
Shillong, 9 Nohprah:Ha ka 12 tarik myn ta u bnai ka Living Root Society, ka society kaba la seng mynshem snem, kan pynlong ia ka jing ia pyni nam sohniamtra ha jaka ieng kali, Pynursla, bad yn sdang ia katei ka jingiapyni nam ha ka por 10 baje mynstep.
U President ka Living Root Society u bah Ian Khongmen u la ong ba ha katei ka sngi, nalor ka jingpyni nam ia u sohniamtra kin don ruh ki jingpyn byrngia kiba bunjait kynthup ia ka jingtem jingput na ka Pynter Orchestra, u la ong ba nalor nangta kan don pat sa ka jingiaid kjat na Rangthylliang sha Mawkyrnot.
U Secretary katei ka Society u bah Hawson Khongsit u la ong ba ka jingmut jong katei ka jingpyni nam ia u soh niamtra ka dei ban pynshlur bad ban kyrsiew ia ki nongrep sohniamtra kiba la nang duh jingkyrmen kat nangmih u snem.
Haba phai sha ka kam rep sohniamtra u la pynkynmaw ba ha ki por mynshuwa ka Pynter ka dei kawei ka shnong kaba ju pynmih sohniamtra da ki spah kali ha ka shi aiom, hynrei mynta pat katei ka shnong ka shem jingeh ban pynmih wat tang ar kali ha ka shi aiom ruh.
Ute u nongialam katei ka seng u la ong ba ha katei ka jingpyni nam la khot ia uwei u nongrep na kawei ka shnong  bad la pynkhreh janai bha na ka bynta katei ka sngi ban pynlong ia ka jingpyni nam.
U la ong ba kin don kumba 15 haduh 20 tylli ki shnong ka thain Ri-War kiba don sharum ka Pynursla ki ban ia shim bynta.
U la ong ruh ba ha katei ka sngi, ki paidbah kiba wan ban ia shim bynta ki lah ban thied ia ki soh bad ban mad ia ka jingbang jingthiang ki soh ka thain Ri-War.
Katba u bah Khongmen pat u la ong ba ha ka jingshisha katei ka seng ka ia dei bad ka shangkai pyrthei, hynrei ka jingiadei bad ka rep ka riang pat ka pynshlur ia ka shangkai pyrthei, namar ba ka shangkai pyrthei ka dei ban iada ia ka mariang, bad ban iada ia ka mariang ka donkam ia ka rep ka riang, khnang ba ki paidbah nongkyndong ki lah ban im bad ban kyrshan ialade na ka kam rep bad kin lah ban pyniaid iew ia ki mar rep lyngba ka shangkai pyrthei.
Haba phai pat sha ka kam ba iadei bad ki nongrep, u President u la ong ba katei ka seng ka kwah ban iarap ia  ki nongrep ba kin pynmih ia ki soh kiba thiang  lyngba ki buit kiba thymmai katkum ka juk stad mynta.
U Vice Prssident katei ka seng u la ong ba ha kaba iadei bad ka jingshem jingeh ki nongrep ha ka kam rep soh, u la ong ba ka kamram ka sorkar kam dei than tang ban ai skhim ne ban ai pisa ei ia ki nongrep ba kin shlur ha ka kam rep soh, hynrei ka donkam ban phah ia ki kynhun jurip ki ban wad jingtip da kano ka lad lah ban thaw lad ban kyntiew ia ka kam rep soh.
Shillong, 9 Nohprah:Ka Phlim –Ri – ka phlim Khasi, kaba nyng kong eh ban ioh ia ka National Film Award bad kaba la shah jied kum kawei na ki 26 tylli ki phlim na kylleng ka ri India ha ka Indian Panorama Feature Film Section ka la ioh jingiaroh hadien ba la pyni paidbah ia ka ha Goa ha ka 45th International Film Festival of India.
Katei ka phlim kaba la shna da u bah Pradip Kurbah kan wan phai biang sha nongbah Shil long ha Bijou Cinema Hall naduh ka 12 tarik mynta u bnai khnang ba ki paidbah kiba dang angnud ban peit ia ka kin ioh lad biang sa shisien.
U nongpynmih ia katei ka phlim u bah Pradip Kurbah, u la pyn paw ka jingkmen ba ym tang ki briew kiba na kane ka ri kiba peit ia katei ka phlim, hynrei ki don ruh ki briew na kiwei pat ki ri kiba wan ban pyndap ia ka INOX hall ha Goa  ban peit ia ka phlim Ri.
U bah Kurbah u la pynpaw ka jingkmen ba u la ioh lad ruh ban ia mir jingmut bad kiwei kiwei ki nongshna phlim bad nongbei tyngka ha ka kam shna phlim.
Uwei na ki nongwan jngoh phlim uba tista jong ka IFFI, u Giovanni Rossi na Italy ula ong, “Kum kine ki nongshna phlim ki dei ban ioh ia ka jingkyrshan, namar ki don ym tang ka sap, hynrei ka jingthrang ruh.
Nga kitbok ia ka jylla Meghalaya ba kan nang kiew shuh shuh ha ki bynta shna phlim.
"  U Pady Gajageshwar uba long uwei na ki aktor bad nongthoh Marathi, ula long uba nyngkong eh ban ai khublei ia u Merlvin Mukhim tang shu kut ka phlim.
“Ngam lah mutdur haduh mynta ruh ba nga dang shu dep peit ia ka phlim na Meghalaya.
Nga sngew shisha ba ka iahap ka jingtbit bad ki phlim kiba na kylleng ka ri hi baroh kawei.
"U Merlvin Mukhim haba pynpaw ia ka jingsngewhun ban ioh shim bynta ha ka festival u la bynrap, “Kane kadei ka lad bad ka jingplie lynti kaba kongsan ha ka jingiaid lynti jong nga kum u tyngshop.
Nga kyrmen ba kiwei kiwei ki paralok khynnah, samla bad rangbah kumjuh kin ioh ban sei madan ia la ka sap ka phong ha ka rukom kaba janai, ha ki rynsan kiban long kiba ai mynsiem, bad kaba wanrah jingmyntoi ia ki lyngba ka jingkyrshan pura ki bor kiba don.
".
Shillong, 9 Nohprah:Ha ka miet 8 tarik mynta u bnai, ki pulit ki la ioh bat 21 tylli ki kali kiba pynkhein ia ki kyndon ha surok, kitei ki kali kiba la shah bat ki dei kiba la iaid ha ka lynti bym shah ban iaid.
Na ka 21 tylli, 16 tylli ki dei ki kali rit katba 5 tylli ki dei ki trok, kitei ki 21 tylli ki kali ki la pynkhein ia ka kyndon iaid kali ha kaba ki la iaid na ka jaka bym shah iaid kali kaba don hadeng ka Barik bad ka Civil Hospital.
Na kitei ki 21 tylli ki kali ki pulit ki la ioh lum T.
19,500 tyngka ka kuna.
U SP East Khasi Hills u bah M.
Kharkrang u la ong ba ki pulit pyniaid kali kin dang iai bteng ka jingpeit ia ki kali pynkhein kyndon.
Shillong, 9Nohprah:Ka Lympung Lumkur Dhar Nongdhar (LLK DN), Shillong kan pyn long iaka jingpynhap pyrda noh iaka jingrakhe Jubili Rupa jong ka ha ka 15 tarik u Nohprah 2014, ha ka Dorbar Kur ka ban long ha Khasi National Dorbar Hall Mawkhar naduh ka por 11 baje mynstep.
Kum ban shu pynkynmmaw ba la plié pyrda ia kane ka jingrakhe dap 25 snem ka lympung ha ka 9 tarik Naitung 2013.
Ha katei ka sngi pynkut yn pyllait ruh iaka kot thup sah jingkynmmaw jong ka kur.
La lum la lang ia katei ka  kur da ki  katto katne ki para kur kiba kynthup ia u Bah D R Dhar, Kong Jeny M Dhar bad kiwei kiwei ruh kiba la pynshlur bad ai mynsiem ia kiwei pat ban ia don ka jinglum ia ki para kur ha u snem 1988.
Ka jingthmu jong kane ka jinglum ka long ban ithuh ithaw ia ki para kur ba la poi shong Shnong sha kylleng ka ri khasi pnar, ban iajan bad tylli.
Ka kur Dhar ka dei ka kur ia kaba ka thymmei jong ka, ka dei na ki lum pnar.
Ia ki kur dhar ba la poi nyngkong sha ki Hima Shyllong la tip kum ki synteng bad katkum ka khana pateng bad ia u lum ha kaba ki kur synteng ki la shong la sah nyngkong ha Nongkrem la tip haduh mynta mynne kum u lum synteng.
Ka kur dhar ne synteng Nongdhar ka ju don bynta ha ka synshar khadar ka Hima Shyllong kum ka kam basan raid.
Hadien ba la phiah iaka Hima Shyllong kane ka kur ka la ioh ban bat iaka kam myntri ha ka Hima Mylliem.
Kum shi bynta naka jingrakhe iaka jubili rupa ka Lympung Lumkur Dhar/ Nongdhar ka la pynlong ruh iaka jingwad jingtip halor ka jingiadei kur bad kiwei pat ki kur kiba katkum ki khana pateng kidei na kajuh ka thymmei Kur Dhar.
Kine ki kur kiba don ka jingiadei ki long ka kur Dhar/ Nongdhar, Synteng Nongdhar, Lyngdoh Mawlong, Shullai bad Nonghulu.
Ha kane ka sngi pynhap pyrda noh iaka jingrakhe jubili rupa, yn pynkup burom ruh ia ki samla kur ba la pass iaka eksamin SSLC 2014.
La khot la wer ia ki kur ban ia wan khnang khnang sha katei ka Dorbar, katkum ka kyrwoh na u S B Nongdhar, President LLKDN.
Shillong, 9 Nohprah:La don bun sngi, ba ka bor ding ha ki thain ka Upper Shillong ka la pynthud ia ka trei ka ktah bad ka kam ka jam ki paidbah, ha kaba naduh ka por 10 -10:30 baje myn step, ym don bording ha katei ka thain bad ka ding ka meh tad haduh ka por janmiet.
Ha kitei ki kynta bym don bor ding la iohi ba ki nongtrei ha ki karkhana dieng, ki kar khana welding ki shu shong thad sngi, namar ba ym long treikam khlem ka bording.
Ha karkhana dieng la iathuh ba ki kam ki jam ki misteri ki thut bha, namar ba kim lah ban tar dieng khlem ka bor ding, ha ki karkhana shna jingkhang it jingkhang bah, kaba shna da ki nar la hap ban sangeh ia ki kam ki jam namar bym treikam ka welding khlem ding.
Ki nongtrei ha ki karkhana bapher bapher la iathuh ba ki hap ban trei tam ia ka por trei jong ki bad ki hap ban bteng ia ki kam ha ka por mynmiet, ban pyn iawan dur bad ka por ba ki shu shongkai ha ka por mynsngi.
Ha ki thain Upper Shillong ym tang ki karkhana kiba la shah ktah namar ka jingbym biang ka bording, hynrei kiwei pat ki jaka treikam kiba hap ban trei lyngba ki kor kompitor , bad kiwei pat ki kam kum ki Xerox bad kiwei  ki la shah ktah lut, bad katei ka la wanrah ka jingduh nong kaba khraw ia ki paidbah.
Ha ka jingiakren bad u nongthoh khubor, ki briew kiba don ha ki karkhana ot dieng, karkhana shna jingkhang, kiba la buhrieh kyrteng, ki la  pynpaw ia la ki jong ki jong ki jingeh, bad ki la khnium ia ka tnad bording namar ka jingbym lah ban pynbiang ding ha ki thain Upper Shillong, khamtam ha kine ki sngi ba la dei ki por Krismas, ka por ba ki hap ban ia durut ka pynmih kamai ban ioh thied ia ki jingdonkam ha ing ha sem.
Ki  ki la kynnoh ruh ba katei ka tnad ka nang tang ban lum baiding katba kam shym la ai ka jingshakri kaba biang.
Shillong, 9 Nohprah:Ha ka 12 tarik u Nailar, ka la don ka jing ia thap kti kaba jur ha Iewduh (Motphran) ha ka por ba u CEM barim ka KHADC u bah Ardent Miller Basaiawmoit u la pynbna ia ki kyndon ki ain kiba ka KHADC ryngkat ka Hima Mylliem ki la shim ia ka rai ban pyntreikam ha Iewduh.
Katto katne na ki kyndon kiba u CEM u la pynbna ki long ka jingpynphong jain ( Uniform) ia ki Daju Iewduh kaba u la ong ba lyngba ki jain phong ba kyrpang kaba yn ai ia ki,  ki briew  tang shu iohi kin tip ‘Oh utei u Daju Iewduh’.
Ia katei ka kyndon kaba u bah Ardent u la pynbna, ka hima Mylliem ryngkat ki 12 ngut ki MDC ka District Council, ki la pyllait paidbah, ha ka 30 tarik u risaw  ia ka rong sopti ki Daju; ka rong sawbthuh bad ha katei ka sngi u EM ka tnad Labour ha kato ka por u bah James Ban Basaiawmoit, u la ong ba katei ka sopti Daju kan treikam naduh ka 1 tarik u nohprah bad u da thrang eh ban pynphong sopti ia ki Daju shuwa ka Krismas, kaba lehse ka dei ka jingkwah khadduh jong u shuwa ba un hiar noh na ka shuki EM.
Hynrei la iohi ba mynta,  u nohprah u la iaid la shi taiew tam, hynrei haduh mynta ym pat iohi ia ki Daju ba kin phong Uniform.
Haba  la ia kren halor katei ka kam bad u bah James Ban Basaiawmoit, u EM barim ba peit ia ka tnad Labour, na ka liang utei u EM u la ong ba un sa tynruh ia ka EC ba ka dei ban pynphong Uniform noh shuwa ka Krismas.
Kiwei pat ki kyndon kiba u bah Ardent u la pynbna kiba pynkmen ia u paidbah ka dei ka jingpynbna ba yn weng noh ia baroh ki pata kyiad na Iewduh, kynthup ki ba die kyiad ha ki Restaurant bad ki dukan die kyiad pyrsi, kiba haduh mynta ym shym la iohi dak eiei.
Nangta kiwei pat ki jingpynbna ki dei ban weng noh ia ki pipe um ka Municipal kiba pynsboh ia ka lynti iaid ki paidbah ha Iewduh, katei ruh ym pat iohi dak.
Ki lynti iaid kjat kiba u la bthah ia ka Hima Mylliem ban pynbha noh ha ki jaka ba i donkam, ym pat iohi dak satia bad haduh mynta ki dang sah kumjuh.
Shuh shuh u bah Ardent u la pynbna ha ka 12 tarik u Nailar ba ka Hima Mylliem kan wad jaka noh ban shna pynbun ia ki jaka leit shabar paidbah,  bad kawei pat ka dei ban pynkhuid ia ka Iewduh kaba katei ka kyndon ka la shongshit tang shipor hynrei mynta ka la dait thah slam bad ka Iewduh ka la sdang jaboh biang.
Halor kitei baroh ki jingpynbna ki bym shym la iohi dak ba kin treikam haduh mynta ruh u paidbah u la shu ap khmih lynti lano kitei ki jingpynbna kin treikam.
Shillong, 9 Nohprah:Ka sorkar India ka la iasoi bad ka International Fund for Agricultural Development (IF AD) mynta ka sngi na ka bynta ba kan bei pisa $ 50 million kum ka ram  ban pyntreikam ia ka Livelihood & Access to Market Project (MEGHA: LA MP)  ha Meghalaya kaba thmu ban kyntiew ia ka ioh ka kot jong ki paidbah ka jylla ha nongkyng dong.
Kane ka pisa yn pyntreikam da ka sorkar lyngba ka skhim Integrated Basin Development & Livelihood Promotion Programme (IB DLP).
Ia kane ka projek la don saw tylli kiba pynlong ka spah mariang, ka jingbam, ka jingkyrshan ia ka jingim bad ka jingtip.
Kan treikam ha baroh kawei ka jylla Meghalaya lyngba ka Enterprise Facilitation Centres (EFCs) ha ki 39 tylli ki block kiba don kumba 47,400 tylli ki bynta ba treikam bapher bapher.
Ki don haduh 54 tylli ki Cluster ha ki 18 tylli ki block ha ki 75 tylli ki shnong nongkyndong bad kan pyniar sha ki 1350 tylli ki shong ban ai ia ka jingmyntoi jong 1.
47 lak tylli ki longiing.
Kane ka projek kan treikam ha ki phra snem bad ka ram na ka IFAD kan long shi bynta na ka bynta kane ka projek kaban long baroh $ 174 million.
Bad kaba sah $ 124 million yn kyrshan da ka sorkar pdeng, ka sorkar jylla bad ki bank.
U Myntri rangbah ka jylla Meghalaya, u Dr Mukul Sangma u la pynpaw ia ka jingsngew kmen halor ka jingiasoi ia kane ka jutang bad ka IFAD kaban kyntiew ia ka ioh ka kot jong ki paidbah khamtam ki longkmie.
U  Tarun Bajaj u Joint Secretary ka tnad Eco nomic Affairs  ka sorkar pdeng ki la mihkhmat na ka sorkar India ki la iasoi ia kane ka jingiateh bad u Nigel Brett u Country Programme Manager ka IFAD.
Na ka sorkar jylla la don u R.
M.
Mishra u Principal Secretary ka Planning Department.
Shillong, 9 Nohprah:Hadien ba la ioh jingtip ba ka don ka jing ialang Executive Committee ka KHADC mynta ka sngi, ki nongthoh khubor ki la poi sha katei ka jaka.
Haba la poi ha KHADC la ioh jingtip ba ka jingialang ka la sdang ha ka por 3 baje eiei bad la ap ha katei ka jaka haduh ban da wai ka jingialang kaba la wai ha ka por 6 baje eiei janmiet.
Hadien ba la wai ka jingialang ki nongthoh khubor ki la leit ban ia kren bad u CEM ka KHADC u bah Adelbert Nongrum, hynrei u bah Adelbert, u la ong ba u khlem mut ban ia kren bad ki nongthohkhubor, na mar ba ki kwah ba kan long jar-jar.
Kham hadien haba wad jingtip halor katei ka Executive Committee u nongthohkhubor u la ioh jingtip lyngba ki tyllong khubor ba ha katei ka jingialang EC ka KHADC ki la mih ki jingiapher jingmut hapdeng u CEM bad katto katne ngut ki EM.
Katei ka jingiapher jingmut la ong ba ka dei halor ka kam Elaka ha kaba u CEM u kwah ban pynskhem ia u Sordar uba ki paidbah ki la ujor sha ka KHADC, katba na ka liang ki katto katne ngut ki EM pat ki la pyrshah ia kane, bad ki la ieng halor ka nongrim kaba la lap da ka kynhun tohkit (inquiry) ba uta u sordar, ba u CEM u kwah pynskhem u dei uba la don dak thoh bria.
Ha katei ka jingialang la ong ba ki don haduh 6 tylli ki mat kiba iatai kynthup ia ka Planning, ki Bill ba sahteng, ka ishu MIL bad kiwei pat ki mat.
Kham hadien la ioh jingtip ba ha katei ka komiti ka KHADC ka la shim ia ka rai ban buddien ia ka Iew ka hat bad ka them metor, bad shen yn sa thaw ia ka komiti ka ban khlieh da u EM ka Iew, u bah Donkupar Sumer bad yn sa thung ia kiwei pat ki dkhot.
Ka EC ka la shim ruh ia ka rai ban buddien ia ki Bill kiba la ioh jingmynjur na ka Council kiba dang sahteng hapoh ka sorkar jylla kaba ym pat ioh satia ia ka jingmynjur haduh mynta kum ka Land Bill bad ka Village Administration Bill, bad ka Council ka kyrmen skhem ba ka sorkar kan leh ia la ka jong ka kamram bad kan don ruh ka jingiatreilang ryngkat bad ka Council.
Shillong, 9 Nohprah:Ka Phyllaw ka Khasi Hills Autonomous District Council ( KHA DC), ka la kylla long ka jaka die kali bad ia kane la iohi mynta ka sngi; ha kaba la pynieng ha phyl law ka District Council ia kawei ka kali Auto Celeiro ban pyni dak ia ki paidbah ba kin leit sha katei ka jaka ban jied ia ki kali kaba ki mon ban thied lyngba ki kot ki sla,  ki dur ki dar kiba la pynkhreh.
Hapoh katei ka kali ki don ruh ki briew ki kompeni die kali bad ha syndah la buh kawei ka miej ban buh ia ki kot ki sla bad ki briew ka kompeni kin batai ia ki paidbah ba wan ba leit ia ka dor ka kali , ka model, ka jingkhlain bad kumta ter ter.
Ki nongtrei ka District Council ki la iathuh ba katei ka jingpynlong iew die kali ha phyllaw ka Council ka la long la ar – lai sngi mynta.
Ki  nongthoh khubor ki la pyrshang ban leit twad jingmut na katei ka jaka die kali kum ki nongthied kali, bad la batai ia ki, ia ka dor ka mur jong ka kali bad ki model bapher bapher.
Ki briew ka kompeni ki la iathuh ba katei ka jingdie kali ka dei na bynta ka Mela.
Nongstoiñ, 9 Nohprah:Ka jingïa-ïaid ryntih jong u paidbah katholik ban pynpaw ïa ka jingngeit jong ki ha u Jisu Khrist, u Blei u ba ai bam, u ba sah lang, u ba bsa ba btiah bad ai jingim bora bor  ïa ki, kan long ha ka 14 tarik mynta u bnai ha Shahlang Parish.
Kane kan long ka sien banyng kong ha ka kyrdan prose shon Diocese ha kane ka Parish Ri Lyng ngam, kaba ïa-khap bad ka Parish Rongjeng jong ka East Garo Hills District.
Kumba lah ban lum jingtip, ka tynrai bah jong kane ka Proseshon ka long ban nang pynkhlaiñ shuh shuh ïa ka jingngeit ha u Blei Emmanuel, Jisu Khrist, U ba la long u Langkñia ban sait ïa ka pap ka sang jong ka pyrthei, bad ban pynlong ka kliar duh jong ka jingrakhe ïa ka snem jong ki Ïing ki Sem khristan.
U Bishop Victor Lyngdoh, u khot sngewbha ïa baroh ki riewngeit jong u Jisu, bad katholik bad bym long katholik ruh, ban ïa-shim bynta bad ban long sakhi ha kane ka jingrakhe bashisien shisnem, khamtam ha kane ka jaka ba dang bun ki bym pat ngeit ha u Khrist.
Ka jingtip ba la lum na ki jingleit shang shnong ka long, ba kane ka tnat Balang katholik (Parish) ka long kaba heh bad ïar bha.
Ka kynthup ïa kumba 70 tylli ki shnong (kham bun ki shnong Garo) bad ki ba long katholik ki don kumba 13 hajar ngut kiba don khleh, ki Lyngngam bad ki Garo.
Ha kiba jingleh niam la pyndonkam da ka ktien garo khleh lang bad ka ktien khasi.
Na kine kumba 80 na ka 100 ki dei ki Garo.
Kane ka Parish ka don hapdeng ka jaka ba riewspah ha ki Par Dewïong bad ka jingtih dewïong ha kane ka thaiñ ka la sdang naduh ka snem 1986 da ki jong u Bah Raisen Mawsor MLA brim, u Bah Kawang Phanbuh (RIP) na Mawlai, Bah Bur Syiemlieh na Kynshi bad kiwei kiwei de.
Ha kawei pat ka  khubor, la iathuh ba ïa u riewniam samla Teiborlin Marweiñ na ka seng Holy Cross yn pynkyntang Lyngdoh katholik ha ka 21 tarik mynta u bnai ha Pyndengrei-Nongstoiñ da u Bishop jong ka Nongstoiñ Diocese, u Rt.
Rev.
Victor Lyngdoh.
Katkum ka jingïathuh na ka seng riewniam Holy Cross bad na ka Diocese Nongstoiñ, ka riti lehniam bakyntang ban bam smai, kan sdang ha ka por 10 baje mynstep ha Madan ka Parish da kaba sakhi lang u Provincial bad ki bahalor jong ka seng Holy Cross, ki Lyngdoh, ki riewniam bad bun hajar ngut ki paidbah jong ka West Khasi bad South West Khasi Hills District, kynthup nawei nawei ruh.
U Dikon samla Teiborlin un long u Lynghdoh jong u Blei tad hadien ka jingbam smai ban im sotti, im duk bad im kohnguh ïa ki ba halor nongpynïaid jong ka Seng riewniam jong u bad jong ka Balang haduh ki sngi jong ka jingïap jong u.
Nangta un long u ba la pynsleh pynkyntang u Lyngdoh jong u Blei tad haduh ba la pynsleh pynkyntang ïa u da u Lyngdoh Rangbah, u Bishop, bad ki jingduwai kyntang bad pynsleh jong kiwei kiwei ki Lyngdoh kiba ïashim bynta ha kane ka jylli bad ka duwan dupat jong ka jingpynkyntang lyngdoh.
Na ka liang jong u riewniam Samla Teiborlin, kiba ha ïing ha sem bad ka Parish Pyndengrei, ki la wer sngewbha ïa baroh ki ba long katholik bad ki bym long ruh, ban wan sakhi ïa kane ka jingleh niam leh riti kyntang Lyngdoh riewniam kaba khuid.
Shillong, 9 Nohprah:U Rangbah Shnong ka Rynjah u Bah CK Pasi, u la ong ba bun na ki MLA ki nongmihkhmat kane ka thain kim ju nud ban kren eiei halor kane ka RR Colony namar ba tieng ia ka vote ha ka elekshon kaba don kumba 3 hajar vote eiei.
U Bah Pasi u la ong ka RR Colony ka dei ka vote bank jong ki MLA bad dei namar kane ka daw ba bun kim ju nud ban kren eiei khamtam ban pynhap ia ka hapoh ka Dorbar shnong Rynjah.
“Haduh mynta ym pat don uno uno u MLA khasi uba nud ban ong eiei ia ka RR Colony namar ka vote bad kim ju rah ia kane ka phang ruh ha iing Dorbar thawain", la ong u Bah Pasi bad u la bynrap ba ka RR Colony mynshwa ka hap hapoh Pynthorumkhrah Constiuency bad mynta ka la hap sha Nongthymmai Constiuency.
U la ong ba ka jingbym hap ia ka RR Colony hapoh ka Dorbar shnong Rynjah ka dei namar ka jingkhein sting bad ka jingbym leh eiei jong ki nongmihkhmat bad ka District Council.
Katkum ka jingong u bah PK Pasi u la ong ba ka Disitrict Council ha u snem 2011 ka la tyrwa ia ka shnong Rynjah ba la ki long kiba kloi ne em ban shimti ia ka RR Colony hapoh ka jingpeit jong ka shnong.
Na ka liang u Rangbah shnong u la ong ba na ka liang ka shnong kam don kano kano ka jingeh ba kin pdiang noh hapoh ka jingpyniaid jong ka hynrei sngewlyngoh ba haduh mynta kim shym la leh leh eiei bad kane ka kam ka la shu sah kumto bad mynshwa na District Council ki ong ba ia ki NOC dei ban iaid lyngba ka shnong hynrei ki ialeh pynban mar khongpong ha kaba ki la btah ia u Syiem Mylliem ba un ai NOC ia ki dkhar katei ka RR Colony da kaba iaid lait ia ka bor shnong.
“Wat ki magistrate ki la wan iakynduh ia nga haiing bad ki la ong ba ngan ai ia ka NOC ia kitei ki dkhar ba kin ioh rashon card na DC ophis hynrei haba nga ong ia ki ai da ka jingthoh kim shym la ai haduh mynta", la ong u Bah Pasi.
Shillong, 9 Nohprah:U Inspector General Police (IGP) u GHP Raju, u la ong ki pulit kidei ban long kiba kloi bad kiba sted ban jubab haba ki paidbah ki pan jingiarap lane ki phun.
Hynrei kaba sngewsih ka long ba ki donbun ki khep ha kaba ki nombor 100 ba dei jong ki pulit kim ju iaid kam tikna.
Une u heh pulit u la ong ba katkum ka jingtip ne ka recod u nombor 108 ki ju kham sted ban kloi shibun ban ai jingiarap ia ki paidbah kiba donkam.
“Kumba 98 percent ki briew jong ka 108 ki shim ia ka phun mar ia phun bad 99 percent ki shim ia ka phun ha ka sien kaba ar katba u nombor 100 ba dei jong ki pulit lada phun teng teng um ju ioh bad ka kompeni ka ju jubab bym siew bill phun", la ong u Raju haba kren ha ka jingplie iaka website jong ki pulit ka East Khasi Hills hynne ka sngi ha Police Headquater Shillong.
U Raju u la kyntu ba kum ki pulit kidei ban sted ban jubab ne leh ia kano kano ka kam haba ki paidbah ki pyntip ne pan jingiarap.
U la ai nuklsa ba ki pulit jong ka Mumbai haba don kano kano ka jingjia ki poi beit hapoh ka hynniew minit hynrei ha kane ka jylla jong ngi teng teng ka shim por kumta shi kynta ba ki pulit kin poi.
Halor kane na ka liang u Raju u la kyntu ia ki pulit ba kin long kiba tbit bad ki ba kloi ha ka rukom shakri ia ki paidbah bad u la kyrmen ba lyngba ki jingshim khia jong ka sorkar kan sa urlong.
U Raju u la iathuh ruh ba ka jingpyndait ia ka CCTV camera yn pyndep ha shwa ka kristmas ha ki hynriew tylli jaka jong ka nongbah Shillong ba don 28 tylli baroh.
Ha kane ka sngi ia kane ka website Shillong police.
gov.
in la plie da u Director General of Police (DGP) u PJP Hanaman ba ladon lang ki Rangbah shnong ka sor Shillong bad khap sor ha ka jingialang kba la pyniaid da u SP ka East Khasi Hills.
Haba kren ha kane ka jingplie u DGP u la ong ba ka jingdon jong kane ka website kan iarap ia ki paidbah ba tip ia ki kam jong ki pulit ka East Khasi Hills bad ia ki jingtip ba donkam khamtam ha ka nongbah Shillong.
U la ai jingiaroh ia u SP ka East Khasi Hills uba la shim ia kane ka synjam.
Katkum ka jingong jong u DGP u Myntri rangbahduh ka ri u Narendra Modi ha ka jingialang ba dang shen bad ki heh Pulit u la ong ba man ki Police station kidei ban don ka website ha ka ri baroh kawei.
Ha kane ka sngi la ioh ruh ka jingkren na u SP Crime bah Vivek Syiem bad u bah Toki Blah.
Shillong, 10 Nohprah:U Myntri ka tnad PWD ka Assam uAjanta Gogoi u la kaweh ia ka lama ban pyniaid bus na Guwahati-SHillong sha Dhaka mynta ka sngi.
Ka kynhun kaba 22 ngut ki dkhot na ka India bad na Bangladesh kiiadon bynta lang ha kane ka sngi ban peit thuh ia ka jingpyrshang pyniaid ia ka bus kaban kut ha ka 12 tarik Nohprah kaban long lai sngi kynthih.
Kane ka kynhun jong ki heh ka India bad ka Bangladesh kin sa ai ia ka kaiphod sha ki sor jongki ia kane ka jing pyniaid bus bad lada ka long kaba biang, ki lah ban bteng.
Ka jingjngai na Guwahati shaduh Dhaka kan long kumba 476  km kaban iaid lyngba ia ka Shillong- Dawki  Megha laya)/ Tamabil (Bang ladesh)-Sylhet-Dhaka.
