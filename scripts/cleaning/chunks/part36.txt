“Bun tylli ki kali ngi lap ba ki la shah ot u pipe umphniang.
Tang hynnin ka sngi ruh ki don haduh 10-15 tylli ki kali kila shah ot pipe umphniang bad mynta ka sngi san tylli ki kali.
Kine ki kali kila wan ban theh umphniang, pynban marsien theh iaka umphniang ka shlei shabar ka tanky," la ong ki nongtrei petrol pump ha Jowai.
La suba jur ba kine ki runar ki don da ka kynhun namar ka rukom tuh ruh ka dei haka por ba shuwa ban shai ka bneng.
Chief Secretary MS Rao on Thursday said reopening of religious places and places of worship will help the vaccination effort of the government.
After chairing a meeting with leaders of different religious organizations, Rao told reporters that the state government had sought the support of all faith based institutions in the vaccination effort of the government.
He said the meeting was also to discuss and finalise the SOPs for reopening of religious places besides wedding ceremonies.
The government had decided to allow reopening of religious places and places of worship from August 16.
Asked, the chief secretary however said that although vaccination will not be made mandatory but an advisory will be issued that it will be better that only vaccinated people should attend places of worship.
He informed that the government’s target is to reach out to each and every eligible citizen who are above the age of 18 years and ensure 100 percent coverage.
According to the chief secretary, 90 percent of the religious institutions are in favour of vaccination.
“It (reopening of religious places) will also help the government in the sense that they can reach out to their respective congregation because today these places are closed and they also find it difficult as online medium has its limitations – so we expect with this opening it will also help the vaccination effort of the government," Rao stated.
U Ma HH Mohrmen, uwei na ki nongshong shnong ka Jowai bad u riew pawkhmat uba la synniang da ki jingthoh ha ki kot khubor, haba kren haka jingiakhih pyrshah ka Dorbar Shnong Tympang Iawmusiang haka 10 tarik une u bnai, ula ong ba ka sorkar Meghalaya kala pynphiel iaka Swachh Bharat Mission, kaba ka jingthmu jong ka,ka dei ban wanrah iaka jingkhuid jingsuba.
Kane ka jingphiel ka Swachh Bharat Mission kadei namar ba ka sorkar kala lehklet iaka Jowai, ka ibein iaki nongshong shong ka Jowai.
“Ngan iathuh ia phi ba kane ka shnong ka dei ka shnong kaba la kha ia u Khlawait ka Jylla bad ka shnong kaba sdang ban ialeh pyrshah iaka jinglehdonbor u dohlieh," la ong u ma Mohrmen.
Ula ong “Ka sorkar kala rai ban rakhe laitluid ba 75 snem bad ngi ruh ngin rakhe iaka sngi Laitluid ha jaka ba phasi ia u Kiang Nangbah ha khmat ki ñiut bad ngin pynher iaka lama lai rong ka ri ha khmat ki ñiut kum ka dak ban pyrshah iaka sorkar.
" “Ngin pynher ia ki lama ha khmat ki ñiut khnang ban iohi ka pyrthei baroh kawei bad ba ka ri baroh ka wei ruh kan iohi kumjuh Prime Minister uba la sdang iaka Swachh Bharat Mission un iohi ba phiel kane ka campaign ban wanrah iaka khuid ka suba ha Jowai ba phiel ka sorkar MDA.
" U Edystone Shylla Waheh Shnong ka Dorbar Shnong Tympang Iawmusiang, ula ong kane ka dei u sur u paidbah bad ka sur jong ka ri Jaintia baroh kawei ban iakhih pyrshah ban pynioh iaka jaka bret ñiut kaba pura.
“Ngi la ap bad iaishah, hynrei ngi la shah ban bein bad ka dorbar shnong Tympang Iawmusiang kala sakhi iaka jingeh wat hadien ka jingpyrshang ban wanrah iaka khuid ka suba, hynrei kane ka jingpyrshang kala theh umpjah noh namar ba phiel ka Urban bad JMB bad ka bor synshar district ban pynkynriah iaki ñiut," Kane ka jingiakhih ka dei ka jingsdang bad katba ka sorkar kam lah ban pynkynriah iaki ñiut ka jingiakhih kam pat kut.
U Ma LD Lakiang waheh shnong Ladthadlaboh, haba kren ha kane ka jingialang ula ong ka synjuk waheh shnong kam don kano kano jingpyniapher jaidbynriew, hynrei wat pynlong politik ia kane ka mat namar ba ngi ruh ngi kwah jaka bret ñiut.
" U la ther tyngeh ia Home Minister uba long u MLA ka War Jaintia ma Lahkmen Rymbai ba ula pynksan iaki 6 shnong halor ka jingpyrshah iaka jingtheh ñiut ha Mynkjai bad ula buh jingkylli ba hangno kiba haiing ha sem jong u Lahkmen kiba sah ha Jowai ki bret ñiut.
Kane ka dei ka politik jong u ma Lahkmen bad u klet iaka jingkitkhlieh jong u kum u myntri bad nongmihkhmt ka rulim Jaintia, ula ong ma Lakiang.
“Ngi ruh ngi kwah ban ioh iaka jaka ba pura ban theh ñiut, bad kaei ba ki 6 shnong ki sngewthuh bakla ka dei ka jinglam bakla ki politician," la ong u Ma Lakiang bad bynrap ba ka rally haka 17 tarik une u bnai kan iaid beit ban iakhun pyrshah iaki ñiut.
Ka Joint Action Committee (JAC) Rilum Jaintia kaba kynthup iaka AJCVA, MPUF, JYF, JSM, HYC, RJTA bad HNPF haka sngi Palei kala ai por shitaiew ban pynkynriah ïaki ñiut ba lumthup ha Iawmusiang, Ladthadlaboh bad hajan Thomas Jones Synod College.
U president ka JAC Rilum Jaintia, Paila Kordor Lyngkot ha u kyrwoh ba ula phah ula ong ba kila iakynduh ia u Deputy Commissioner, West Jaintia Hills ban dawa ban pynkynriah iaki ñiut ha baroh ka sor Jowai.
“Ka sorkar kynthup iaka Jowai Municipal Board, ka District Council, ka District Administration bad ki MLA kiba long ki nongmihkhmat ki dei ban ban pynbeit ia ka huri hura kaba mih na ka jingbret pathar ia kine ki jakhlia jakhlait hapoh shitaiew bad lada ym lah ban pynkynriah ka JAC kan leh da ka kam," ula ong u Paila.
Kum shibynta ban rakhe iaka sngi laitluid ka Ri India India@75, kaba tip kum ka Azadi Ka Amrit Mahotsav, ka ophis jong u District sports Officer, East Jaintia Hills kala pynbna ba kan pynlong iaka webinar haka 14 tarik august 2021 halor ka phang," U Kiang Nangbah kum u Nongialeh laitluid  ka Jaintia Hills".
Ka mareh ‘Freedom Run’ kan long haka 15 tarik.
Ia ka jingmareh yn sdang haka ppor 7 baje mynstep naka ophis jong u DC Khliehriat, haka jaka ba don u mot sah kynmaw u khlawait ka ri U Woh Kiang Nangbah.
Ka jingpynrung kyrteng iaki nongiashim bynta kan long shwa ka jingiamareh.
Ka jingia mareh kan long naka bynta ia baroh, kat kiba kwah iashim bynta.
Ka Meghalaya Bharat Scouts & Guides, West Jaintia Hills District kum shibynta ban rakhe iaka lyngkhuh snem ba 75 ka jingiohlaitluid ka Ri India ne Independence Day, mynta ka kynti ka la shim ban pynlong ia ka taiew lehkmen lehburom kyrpang  ia kaba la tip kum ka 75th Independence Day Week Celebration 2021.
Ia kane ka taiew lehkmen lehburom jong ka Meghalaya Bharat Scouts & Guides, West Jaintia Hills District ka ban sdang naduh ka 12 tarik August 2021 bad pynkut ha ka 16tarik August 2021 lawan ban plie pyrda mynta ka sngi da u W.
Lyngdoh, Jt.
State Secretary MBS&G, State Headquarter Shillong kum u kongsan ha ryngkat ka jingiadonlang ka Saramai Tariang, District Commissioner, Guides  West jaintia Hills ba long kum ka shongknor jong ka jingialang,  u  Ohiwot Laloo, District Secretary MBS&G West Jaintia Hills,  u Adiam U Bthuh, Jt.
District Secretary MBS&G West Jaintia Hills bad ki Scouts Master, Guides Captain.
Ha ka jingialang ba lyngkot jong kane ka sngi laioh ka jingkren maitphang halor kane ka taiew lehkmen na u Adiam U Bthuh, Jt.
District Secretary bad ruh ka jingkren ai mynsiem ha ka jingiadei bad ka sngi kyrpang jong ka Ri India na ka Lamisakani Dkhar, Guide Captain, Lisse Pearls Secondary School, Mukhla bad ha ba pynkut u Elvis Dkhar, District Organiser Scouts, West Jaintia Hills u pashat ki kyntien ai khublei.
Ki prokram kyrpang ba la mang ha kane ka 75th Independence Day Week Celebration ki long kum ka jingiakop thoh Essay shaphang u Mahatma Gandhi, ka jingiakop pyniriam ne Fancy Dress kat kum ki riam ki bait u Mahtma Gandhi, ka jingiakop thoh Slogan ha kajingiadei bad ka Independence Day bad kiwei kiwei bad ia ki jingiakop baroh la pynlong ha ka rukom jong ka Online ha kaba ki khynnah Scouts- Guides kin hap ban iashimbynta ne leh na la ki iing ki sem jongki.
U W.
Lyngdoh, Jt.
State Secretary MBS&G, State Headquarter Shillong haba ai jingkren ha kane ka sngi u la iaroh ia ki bor pyniaid ka Meghalaya Bharat Scouts & Guides, West Jaintia Hills bad kane ka pyni ba hapdeng ka jingtynjuh jong kane ka por ki khynnah Scouts- Guides hapoh ka District ki long kiba iohlad ban pyni ia la ki sap ki phong jongki.
Haba kren ia ka bynta jong ka jingioh laitluid ne Freedom, u ong kum ki nongshongshnong ne ki dkhot ka Bharat Scouts & Guides Movement ngi don shibun ki kam ban leh na ka bynta ka imlang sahlang, kumta kum ha kane ka por u khot bad wer ia ki bor pyniaid ka District ba kin shimkhia ban leh ei ei ha ka jingiadei bad ka pule puthi namar ha kum kane ka por ka don shibun ka jingktah ia ka pule puthi jong ki khynnah khamtam kiba im ha ki thain nongkyndong.
U Saimon Mannar, Disciplinary Secretary EJNC-CEC ula khlad noh na ka pyrthei haka 12/08/21 haka por 1: 30pm ha Woodland Hospital, Soomer West Jaintia Hills District, hadien ka jingshitom kaba la bat ia u kynsan kynsan.
Ka EJNC kala ong ba jingkhlad noh jong u Saimon Mannar ka long ka jingduh kaba khraw ymtang iaka iing ka sem jong u, hynrei iaka EJNC baroh kawei.
U Ency Shadap, Vice President EJNC – CEC ha u kyrwoh ula ong ba ka EJNC ka phah iaka khubor sngewlem sha kiba haing hasem, ki kur ki jait bad ki paralok para jor jong u Saimon Mannar bad ka kyrmen ba u nongbuh nongthaw un pyntngen iaka iing ka sem jong u Saimon baroh kawei.
Markus M Thaiang August 12, 2021 Haba pur ia khana parom shaphang ka Hima u Syiem Sutnga,u Syiem uba synshar ia ka Ri ki Khat-ar Doloi, ki ‘riewtymmen ki ong ba kane ka Hima ka long kaba khraw bor, kaba iar u Pud u Sam bad ruh ka Hima kaba dap kaba biang, la ka long ha ka liang ka bam ka sa, ki jaka rep jaka riang lane ha ki tiar iada ri kum ki Ramshadi, ki Khnam, ki Ryntih bad kum juh ha ka liang ki riewkieng wait kiengstieh.
Haba pyrshang ban pule na ki kot ki sla khamtam na ka jingthoh ka “AHOM CHRONICLE" la ong ba ki Phareng ha ka jingwan hiarthma jong ki ia kane ka Hima ha ka snem 1835, ki Phareng kim shym la jopthma ia baroh kawei ka Hima bah u Syiem Sutnga bad halor ka jingioh batbor jong ki Phareng, ki la pynbna tang kumba shibynta na ka Hima u Syiem Sutnga.
Haba sngap na ka jingiathuh khanaparom ki riewtymmen jong ka thain Labang-Nangphyllut bad khamtam haba pule na ka Khanatang (History) jong ki Syiem Ahom, kiba synshar donbor ia ka ri Assam ha ki snem kiba 1500 AD eiei, ia kiba la buh jingthoh da u Sir Edward Gait, la ong ba ka Hima u Syiem Sutnga, ka long ka Hima kaba khlainbor,kaba khrawbor bad kaba dap kaba biang, ka Hima kaba kat ka Hima lane ka ri kaba la biang lut nadong shadong.
Na kaba nga iohsngew ia ka jingiathuhkhana jong ki ‘riewtymmen jong ka thain Labang-Nangphyllut, nga shim ia kane ka por kaba khyndiat ban thoh ia kane ka Khanatang( Parom) wat ka long tang ban pyniahap ia ka jingong kaba ong “ LA KA RI MYNHYNDAI LA NGIM IOHI SHUH,HYNREI JUNGKYNMAW IEID IA KA KIN YM DUH" Da shisha ha kane ka juk jong ngi mynta ngim tip shuh shaphang kane ka Hima u Syiem Sutnga, ka Hima kaba heh, kaba khlainbor,kaba iar u pud u sam, namar ba ngim ju kyrtiang dien ia ka mynnor bad iabeh satang shaphang ka juk Science and Technology ka juk kaba mynta.
Ha Rilum Jaintia ngi don shibun ngut ki riewshemphang, kiba nang kiba stad bad ki prohjabieng bad lada kine ki stad Janor jong ka Ri Jaintia ki pyrshang ban lum jingtip shaphang kane ka Hima u Syiem Sutnga, ka danglong kaba suk ban thoh History shaphang kane ka Hima, kaba ki longshwa manshwa jong kane ka Hima ki la thied dala ka snam ba kordor jong ki na ka bynta jong ki wandien ki mandien.
Ki longshwa ki manshwa ki la buh la tei ia kane ka Hima, ka Hima kaba la bianglut nadong shading na ka bynta ka pateng ka jaitbynriew ka ban dangwan, pynban mynta kane ka Hima kaba iar u pud u sam ne u PUD U ANG kaba khlainbor, kaba khrawbor mynta ka la kylla sha ka District kaba rit bad ka la nangrit shuh shuh da ka jingpynkhlad jubor ia ka thain Labang-Nangphyllut bad Pangam-raliang bad ia ka thain Nangtung Khyrwang na ka Ri Khat-ar Doloi( Ri Jaintia ba mynta) bad pyniasoh sha ka Mikir Hills( Karbi-Anglong ba mynta) ha ka 13 tarik April 1951 bad mynta ka la nangrit shuh shuh da ka jingwan tap pud ka District Karbi-Anglong  Assam na sha ka thain Mookoiram, Rtiangsanphaw, Khanduli, Lapangap, Mukroh, Saba,Khatkasla bad na sha ka thain Ratacherra.
Ka don ka jing ong jongno re kaba ong “RI JAINTIA WIAR NAM" lada ngi shim ia kine ki kyntien ngim tip shuh kumno kan long ka lawei jong kane ka Hima bah kaba katba nangmih ki sngi bad ka por ka la nangrit nangrit, kaba mynshwa ka Hima kaba khlainbor bad kaba synshar donbor naduh ki por jong u Syiem Prabat Roy, haduh ka por jong u Syiem Rajendra Singh, u Syiem uba la shah pynhiar khet jubor da ki Phareng ha ka snem 1835.
Haba pule na ka jingthoh ka “AHOM CHRONICLE" kaba ha ka por ka jingsynshar u Syiem Sutnga, u Prabat Roy, uba synshar naduh ka snem 1500 haduh ka snem 1516, la shem ba U PUD U SAM jong ka Hima u Syiem Sutnga, u iar na shaphang shatei Wahkyllang, mihngi wah Bramahputra haduh skha Bramahputra bad ka wah Kupli ter ter ka wah Kupli shaduh Shaparmuk bud pat sha ka wah Kero ter ter shaduh pyntha jong ka wah Surma, shathie Setback Parganas kaba long kawei na ki 17 Parganas ( hajan Tripura) kynthup ia ka Sylhet ( Shilot) bad sha sepngi ka wah Umngot- Khyriem Syiemship- Khanapara bad Gabha Mauza jong ka Nowgong.
Kat kum ka History la shem ba ha ka snem 1835, haba ki Phareng ki la pynhiar khet ia u Syiem Sutnga, u Rajendra Singh, ki Phareng ki la pharia ia ka ba Hima bah Sutnga lane Hima bah Jaintia ( Jaintia Empire).
Ia ka bynta ba shatei jong ka Hima bah Sutnga ki la ai sha ka Nowgong, ia kaba shathie sha Sylhet( Shilot), ia ka thain Kutsajar sha ka North Cachar katba ia ka Elaka Labang- Nangphyllut, Nangphyllut Doloiship, naba ki nongshong shnong ki dei ki Jaintia (Pnar) ka Sorkar Phareng ka kdup hapoh u pud u sam jong ka Jowai Sub-division lane hapoh u pud u sam jong ka United Khasi & Jaintia Hills.
Hadien ba ka Ri India ka la ioh ia ka jinglaitluid na ka jingsynshar ki Phareng ha ka 15 tarik Nailar 1947 (August 15,1947), ka sorkar Assam na ka bynta ka jingbit jingbiang ka jingsynshar jong ka, ka la thaw (create) sa kawei ka District bathymmai, ia kaba la tip kum ka Mikir bad North Cachar Hills,da kaba khliah jubor bad pyniasoh jubor( forcibly tagged) ia ka thain Labang-Nangphyllut, Elaka u Doloi Nangphyllut, nangta sa shi bynta ( a part) na ka Elaka u Doloi Raliang( kaba kham iatip mynta kum ka Pangam-Raliang) bad shibynta na ka ka Elaka u Dolloi Shilliang Myntang bad shi bynta na ka Elaka u Dolloi Nongjngi na ka Jowai Sub-division lane na ka United Khasi & Jaintia Hills District.
Wat hapdeng ka jingpyrshah na ki paidbah nongshong shnong jong kine ki Elaka kiba la pyniasoh jubor sha ka Mikir Hills( Karbi-Anglong ba mynta) ha ryngkat ka jingpyrshah da u MLA ka Ri Jaintia (L) ma Larsing Khyriem( Note of dissent from the then MLA (L) Larsing Khyriem)  bad ka Jaintia Durbar.
Ia ka Elaka u Dolloi Nongphyllut bad ia ka thain Pangam Raliang,ka Sorkar Assam lane ka Mikir Hills( Karbi-Anglong ba mynta) kim lah ban len ba ka dei ka bynta jong ka Jaintia Hills( Part and Parcel of Jaintia Hills) bad kaba ki nongshong shnong kim kwah ban khlad dalei lei ruh na la ki doh ki snam bad na Ri Jaintia.
Wat hapdeng ka jingpyrshah, ka sorkar Assam kam shym la shah skhor bad pyniakhlad jubor bad pyniasoh ia kane ka thain bad pynmih syndon da ka Purwana No.
TAD/R/31/50/149 dated the 13th April 1951( Assam Notification No.
TAD/R/31/50/149 dated the 13th April 1951).
Ka Sorkar Assam hadien ba la pyniasoh ia ka thain Labang Nongphyllut, Elaka u Dolloi Nongphyllut bad ki bynta jong u Dolloi Raliang, Dolloi Shilliangmyntang bad ka shibynta ka Elaka u Dolloi Nongjngi ka la babe kylla ba kane ka jingpyniasoh jubor jong ka ia kane ka thain( ia kaba la kham iatip mynta kum ka “BLOCK I") ka la long kum ka jinglehbein ia ki Pnar( Jaintia) kiba shong ha kane ka Block I bad ha ka snem 1955 ka sorkar Assam da ka shithi jong ka No.
TAD/REV/99/55 dated Shillong the 21th November 1955,ka la pyndam noh ia kane  ka Notification No.
TAD/R/31/50/149 dated 13th April 1951 bad pynmih da kawei pat ka hukum, Government of Assam Letter No.
TAD/Ga//83/50 dated 5.
11.
1957,ha kaba la hukum ia ki ar District Council United Khasi & Jaintia Hills bad Mikir & North Cachar Hills ban leit juriplang( joint enquiry) ia kane ka thain Block I.
Kat kum ka hukum ka Sorkar Assam  Shithi No.
TAD/Ga/83/50 dated 5.
11.
1957 la pynlong ia ka Joint Enquiry jong ki Nongmihkhmat ki ar District Council United Khasi& Jaintia Hills bad Mikir&North Cachar Hills, kaba la sdang ha ka 17-19 tarik February 1958 na shnong Umbasoo bad kut ha ka 23 tarik February 1958 ha shnong Jrikyndeng ha kaba la ia mynjur lang ba ki shnong kiba don hapoh ka Elaka u Dolloi Nongphyllut bad baroh ki shnong Pnar kiba don ha kane ka thain yn pynphai biang na ka Mikir Hills sha ka Jowai Sub-division jong ka Unted Khasi& Jaintia Hills District kumba ki long naduh hyndai hynthai.
Ka jingiakren shaphang ka jingpynphai ia ka Elaka u Dolloi Nongphyllut bad Pangam Raliang ( Block I) ka la iaid na ka por sha ka por bad mynta ka la iaid ha ka Political Chief Ministers Level talk hapdeng ki Myntri Rangbah jong ka Meghalaya bad ka Assam bad na ka liang ki paidbah nongshong shnong jong ka Elaka u Dolloi Nongphyllut bad kiwei de ki jaka jongu Dolloi Raliang, Dolloi Shiliangmyntang bad u Dolloi Nongjngi ki dei ban wan hapoh u pud u sam jong ka Ri Jaintia Meghalaya.
Dei mynsien iwa khia wei iwa diaw pyntip cha ki kur ki kha ki lok ki jor wa u Ma Grison Suwer, u diah khian ka Kong.
Rilly Suwer da khlad u ynne i sngi 12/08/2021 ha kmai ïung o ha Loompyrdi Iongpiah Jowai.
Ïa ka Niam thang Niam riñ ïong o u pyndep mynstep 13/08/2021 ha khnap thangbru ka Seiñraij Jowai ha Dulong Pohhali heipor 10.
30 i step.
Ka Khusnam Mattithaw ne Crystal Award 2021 na ka bynta ka jingtbit ha ki kam thohdur la pynkup da u Lat ka Jylla, Satyapal Malik ia u samla Wanhi-I Challam na Chilliang Raij, Jowai ha paki dulan jong u Lat mynta ka sngi ka ba dei ka lynkhuh sngiap ba saw jong ka samla Crystal Gayle Kharnaior.
Ia kane ka khusnam la seng da ka synjuk ki barikor Khasi, ka Riti Academy ha ka ba mynta u snem la ibit ia ki kam ban kynsai jong u samla Wanhi-I Challam u ba la shna ki durboit animation film shaphang u Kiang Nangbah, u Mar Phalyngki, ka Behdeinkhlam bad kiwei kiwei.
U kongsan ha kane ka sngi, u Satyapal Malik, u Lat ka jylla u la kren mardor ba la donkam ban seng noh da ka shlem pule shaphang ka thohdur ka ba lah ban ai jingtbit ha ki kyrdan pule ki ba halor, khnang ba ki samla na ka jylla kim donkam ban hap leit pule sha jngai na la jylla, khamtam ki ba duk ba kyrduh.
Ha ka jingrakhe ia kane ka sngi ban kynmaw ia ka samla Crytal Gayle Kharnaior, ka Riti Academy ka ju sam khusnam sha ki samla ki ba tbit ha kane ka liang jong ka thohdur, ka sawangka, ka shna durim bad kiwei kiwei ki snap jong ka sap tynrai.
Kiwei ki ba la kren ha kane ka kjingrakhe sam khusnam ki long u Bah F R Kharkongor, u kher rangbah jong ka tnat sorkar Deiriti ne Commissioner & Secretary, Arts and Culture Department bad u Bah Raphael Warjri, u khliehduh jong ka Riti Academy.
429 ngut ki briew kiba iabit thymmai iaka jingpang khlam COVID-19 bad 5 ngut ki briew kila khlad bad da kane ka jingiap kala kynjoh sha 1200 haka jylla haka sngi ba Palei.
Kine kiba la khlad 5 ngut ki dei na East Khasi Hills District: 04, Ri Bhoi: 01.
Kat kum ka jingpyntip ka Tnad ka Koit ka Khiah, 429 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 4539  ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 5, EJH: 3, EKH: 153, NGH: 5, RBD: 71, SGH: 10, SWGH: 2, SWKH: 43, WGH: 46, WJH: 11 bad WKH: 80.
Ki nongpang kiba la ioh pat iaka jingkoit ki don haduh 381 ngut.
Kine ki kynthup na EGH: 07, EJH: 04, EKH: 227, NGH: 02, RBD: 46, SGH: 00, SWGH: 03, SWKH: 23, WGH: 18 WJH: 34 bad WKH: 17.
Ka jingdon jong ki briew bala ïabit ïa kane ka jingpang khlam ha Jylla baroh ka long 70661 ngut bad napdeng kine 64922 ngut kila ïoh ïa ka jingkoit bad 1200 ngut kiba ïap nalor ki briew ba dang shitom.
Ka jingiakhih ban pynkynriah ia ki ñiut na Jowai kala nang thnem bad ki paidbah kiba la iakhih pyrshah hapoh ka jingialam ka Dorbar Shnong Tympang Iawmusiang kila leit buh ia ki ñiut ha khmat ka khydrop u Deputy Commissioner, West Jaintia Hills, Jowai ban pynpaw iaka jingpyrshah iaka jingphiel ka tnad Urban Affairs (Jowai Municipal Board) ban pynkynriah iaki ñiut na Jowai sha ka jaka bret ñiut ha Mynkjai haka sngi Palei.
Kane ka jingpyrshah kala sdang ban mih paidbah ha Jowai haka 10 tarik une u bnai hadien bala mih ka synjuk waheh chnong Jowai ban rah iaki placard ban pyrshah iaka jingbym larkam ka Jowai Municipal Board bad ka District Administration ban pynjem iaka jingeh naka kam bret ñiut.
Ka Synjuk Waheh Chnong Jowai kala ruh da ka Quit Notice sha ki 6 shnong, KSU War Jaintia Circle, bad ka synjuk whaeh shnong War Jaintia ba pyrshah iaka jingtheh ñiut ha Mynkjai.
Nalor kata kala rai ban sangeh ban iatreilang bad ka bor synshar district West Jaintia Hills ha baroh ki jait kam bad ka jingrakhe iaka Independence Day kaba kynthup iaka jingrakhe 75 snem ka jingioh laitluid ka ri.
Mynta ka sngi ka Dorbar Shnong Tympang Iawmusiang kila ñiom iaka Iawmusiang ban rah iaki jingthoh placard ba ki dawa ban ioh iaka khuid ka suba ‘We Want Cleanliness’ bad pynrem iaki nongmihkhmat ka Jaintia Hills.
La lyndet ruh ia baroh ki adong adit COVID-19.
U Myntri ka tnad kam Pohïing u ma Lahkmen Rymbai haka sngi Balang ula ong ka rai quit notice ka Synjuk ki Waheh Chnong Jowai’s sha ki synjuk waheh shnong War Jaintia bad ki shnong ba pyrshah iaka jingtheh ñiut ha Mynkjai ka long kaba ym lah satia ban pdiang.
Haba kren bad ki nongthoh khubor, u ma Lahkmen ula ong “Ka rai jong ka Synjuk Ki Waheh Chnong Jowai ban ai quit notice iaka KSU War Jaintia Circle, bad ki 6 shnong ka long ka bym lah satia ban pdiang, hynrei nga kyrmen ban pynjem ia kane ka jingeh ha kaba iadei ban iakhun iaki ñiut ka dei tang da kaba iatreilang ryngkat.
" Ula kubur ba ki nongshong shnong ka Jowai kila kynduh mawsiang bha halor kane ka jinglum thup ki ñiut la bun taiew ha Jowai, hynrei kine ki 6 shnong pat kila shem jingeh la palat 20 snem namar bala theh ne pyllang iaki ñiut ha Mynkjai bad kila iakhih naka por shaka por.
Da ki spah ton ki ñiut kila sahkut ha Iawmusiang hadien bala pyrshah ki 6 shnong bad ka KSU iaka bor synshar district kaba kynthup iaka JMB ban theh ñiut ha Mynkjai.
U Ma Rymbui, ula pynksan ba ka jingiakhih pyrshah ki 6 shnong ka long kaba shong nongrim bad ka por kala dei eh baka sorkar kan wad ki lad ki lynti ban pynjem iaka jingeh ha kaba iadei bad ka jingiakhun bad ki jaboh jabain.
“Ngim dei ban lehrain iaka jingkitkhlieh jong ngi, ngi shim ia baroh ki kam tang naka bynta shipor, bad kane ka kam shipor kan nym pynjem iaka jingeh bad ka por kala dei eh iaka sorkar ban shim iaki sienjam kiba neh junom ha kaba iadei bad ki niut ki nier," la ong u ma Lahkmen.
“Kawei lada ngi kren iaka jingpynbha pynmiat la ha sor ne nongkyndong bad kane ka mat kala sdang na sor bad hadien kan poi sha nongkyndong hynrei kan sa poi ka por ba naka jingbun briew baroh ki donkam jaka," ula ong shuh shuh u ma Lahkmen.
U kyrmen ba ka sorkar bad ka bor synshar district bad ka district council kin wad ki lad ban pynjem ia kane ka jingeh da kaba wad iaka jaka bret ñiut shawei ban pynbeit iaka jingeh shisyndon.
Ula ban jur ia baroh ban ai iaka jingiatreilang bad ka sorkar halor ka kam pynlang ñiut bad ula ong ka jaboh kam dei tang ka jaboh ka dei ruh ka lad ban pynmih pisa bad ka lad kamai ia ki briew.
Haka 10 tarik une u bnai kawei ka kynthei kala pynhap iaka mobile phone Iphone 11 Black na Jowai Civil Hospital Ialong shapoh shnong Ialong hapoh kawei ka kali kamai alto 800 rong saw.
Ka synjuk All Jaintia Commercial Vehicle Association (AJCVA) kala kyntu ia u nongniah ne iaki nongshong kali kiba lap ba sngewbha ban pynphai ia kane ka mobile phone.
Kiba shem ia kane ka mobile phone sngewbha ban phone ha une u nomber 8575437295.
Kum shibynta ban rakhe ïaka Azadi Ka Amrit Mahotsav ne ka jingrakhe iaka lyngkhuh snem ba 75 ka jingioh laitluid ka ri India, ka ophis u District Sports officer, West Jaintia Hills District kan pynlong iaka jingniah cycle ne ka Cyclothon bad ka Independence Day Run haka 13 tarik bad 15 tarik August (Nailar) 2021.
Ka lynti ban iaid ka jingniah cycle ne ka Cyclothon & Independence Day Run, 2021 kalong ba yn sdang Kiang Nangbah Stadium – Ladthadlaboh Main Road – Moosalyngkat – Mission Hospital – Dulong(Pohali) Bridge – Dulong – Pamhadem – Le Kyrnah bad yn pynkut ha Kiang Nangbah Memorial (Syntu Ksiar).
U District Sports Officer, West Jaintia Hills District, Jowai ma Khroobok Passak ula khot la wer ia baroh ban iashimbynta ha kane ka prokram khnang ba ka jingehkmen iaka jingioh laitluid ka ri kan long kaba phuh kaba phieng.
Nalor kane ka jingmareh bad ka jingniah cycle kan don ruh ka webinar haka 14 tarik halor ka phang ‘Freedom fighters of the Jaintia Hills’.
Baroh ki nongiashimbynta kin ioh iaka syrnod, ula ong u ma Khroobok.
Ka Meghalaya Editors’ and Publishers’ Association (MEPA) kaba dei ka kynhun jong baroh ki lad pathai khubor ha Meghalaya ha ka jingiakynduh kaba kyrkieh kaba la long mynta ka sngi ka 11 tarik Nailar, 2021 ka pynpaw ïa ka jingsngew kyndit ka bakhraw halor ka jingpynmih khubor jong ka seng Hynniewtrep National Liberation Council (HNLC) kaba la byrngem ia ki lad pathai khubor halor ka jingbymlah jong ki ban pynmih khubor ïa ki jingkhot pakhang shnong jong ka HNLC na ka por sha ka por.
Kaba kham sngewkhia ka long ba ka HNLC ka la rai ban kheiñ ïa ki lad pathai khubor kum ki nongshun jongka tang na kane ka daw.
Ka MEPA kam ju mutdur ba kaba kum kane ka kyrwoh kan mih na ka HNLC.
Halor jong kane ka kam, ka MEPA ha kane ka jingiakynduh mynta ka sngi ka la rai ban kyntu ïa ka HNLC ba kan sngewthuh lem ba ki lad pathai khubor kim lah shuh ban pynmih ïa kino kino ki jingkhot pakhang shnong jong kino kino ki kynhun katkum ka hukum jong ka Meghalaya High Court No.
WP (C) No.
127/2015 Dated 27.
05.
2015.
Kine ki nongialam ka MEPA kila ong ba katkum ka hukum, ka High Court ka la kren shai ba kan pynngat ha ki kyndon jingpynkhein hukum (Contempt of Court) ïa kino kino ki lad pathai khubor kiba pynmih khubor ïa ki jingkhot pakhang shnong bad ruh ka la hukum ia ka sorkar ban pynngat ha ki kyndon aiñ kiba tyngeh (criminal case) ïa ki lad pathai khubor kiba pynkheiñ ïa katei hukum jong ka High Court.
Na ka liang ka MEPA ka la leit shaduh sha Supreme Court ban iakhun mukotduma khnang ban pyndam ïa katei ka hukum jong ka High Court.
Hynrei ka Supreme Court hadien ka jingshong bishar ia kane ka mukotduma ka la pynksan ïa ka rai jong ka High Court.
Ki lad pathai khubor jong ka Meghalaya haduh mynta ki ïeng halor ka nongrim jong ka jinglong pdeng bad jingbym shah liang shano shano bad ruh halor ka nongrim jong ka jingpathai khubor kaba laitluid bad ka bym shah khñiot hano hano.
Ka MEPA ka pynpaw ruh hangne ba ki lad pathai khubor ki ïeng ban shakri ïa ki paidbah salonsar bad ki long ka sur jong u paidbah ha ka ri synshar paidbah.
Halor kane, na ka liang ka MEPA ka kyntu ïa ka HNLC ba kan sngewthuh ïa ki jingshisha baroh kumba la pynpaw haneng khamtam ba ki lad pathai khubor ki hap ban bud ryntih ïa ki kyndon ka aiñ katkum katei ka hukum jong ka ïing kashari.
Ka Synjuk Waheh Shnong Ri Jaintia (SWSRJ) haka sngi Balang kala dawa na ka sorkar Jylla ban pynkloi ban kynriah iaki ñiut na sor Jowai bad ban pynioh iaka jaka bret ñiut kaba paka iaka Jowai ban bret ñiut.
Ka SWSRJ kala dawa ia kane hadien ka jingialang kyrkieh kaba long ha Mihmyntdu hadien bala phiel ka Jowai Municipal Board (JMB) bad ka Jaintia Hills Autonomous District Council (JHADC) ban pynlang iaki ñiut na ki iew ki hat kiba la sma iwtung ha Iawthymme Ladthadlaboh, Iawmusiang bad hajan Thomas Jones Synod College.
Kane ka jingsangeh ka JMB bad JHADC ban pynlang ñiut ka dei hadien ba ki 6 shnong naduh ka Mupyut, Umsalang, Madantyrpait, Moosakhia, Pynthorlangtein, Skhenpyrsit bad Khasi Students’ Union (KSU), War Jaintia Circle kila pyrshah iaka jingtheh ñiut namar ba kalong thurmur bad ktah iaka koit ka khiah ki shnong ba marjan bad ka Mynkjai.
Kane ka jingpyrshah ki 6 shnong bad ka KSU kala wanrah pat ka jingiakhih pyrshah na ki synjuk waheh chnong Jowai ban ai Quit Notice ne ban khang ia ki shnong ba pyrshah, ka KSU bad iaka synjuk Waheh Shnong War Jaintia ban wan sha Jowai bad rai bym nym iatreilang bad ka bor synshar district ka West jaintia Hills tad haduh bala weng iaki ñiut na Jowai.
U president SWSRJ, Arminius Lipon ula ong ba ka District West Jaintia Hills ka dei kaba shah ieh khunswet khamtam ka sor Jowai kaba long ka sorbah jong ka West Jaintia Hills District bad la sakhi iaki jingeh jong ka halor ka kam bret ñiut, Ka Synjuk kala khot ia baroh ban pynneh iaka jingiatylli bad ka shongsain bad ban pynduh iaka jingsngew iapher.
U Arminius ula ong ban weng ia kane ka jingeh ha baroh ki iew bad ki shnong ki thaw la khot bad kyrpad iaka synjuk waheh shnong bad ki nongshong shnong ban iatreilang bad ban long kawei ban pynjem iaka jingeh halor ka niut kaba ktah iaka koit ka khiah.
Ka jinglum thup iaki niut ha sor Jowai khamtam ha Iawmusiang, Iawthymme bad hajan Thomas Jones Synod College kala sangeh mynta la bun bun taiew hadien ba la don ka jingpyrshah naka ka shnong Mupyut bad ki shnong ba marjan ban bret niut hadien ba kila iakynduh ka juh ka jingeh namar ka jingsma iwtung kaba ktah iaka koit ka khiah,la ong u Arminius Lipon president Synjuk Waheh Shnong Ri Jaintia.
U adviser ka Synjuk Ri Jaintia, U Shelsing Langi ula ong ba ka sorkar ka dei ban pynkloi ban shna iaka jaka ba pura bad kyntu iaki nongshong shnong ba pyrshah ban iai shah bad ailad iaka sorkar ban theh iaki niut shipor bad ban ka dei ruh ban buh da ka por kaba thikna ban shna iaka jaka bret ñiut.
Hadien ka jingshangeh lum niut ka JMB, u Shelsing Langi ula ong kala don ki jingkynthoh bad ka jingsngewiapher bad ula kyntu ban kiar na ka jingkynshoit namar ba kane ka jingpang kala don lypa bad ka ñiut ka dei kawei na kam huri hura (public nuisance) iaki paidbah lada ka sorkar kam lah ban teh lakam.
Ula banjur iaka sorkar bad iaki paidbah ban iatreilang ryngkat bad ka sorkar namar ba ka sorkar kala wad iaki jaka ban bha ka miat kaimlang sahlang.
Kaba phylla kalong ba kine ki juh ki briew kiba khot jingiatylli ban don ka shongsuk shongsaiñ u paidbah bad ki shnong ban tei iaka imlang ka sahlang, hynrei kine ki synjuk ki don hala ka jong ka liang.
U Arminius Lipon u dei u waheh shnong ka Pynthorlangtein bad u don jingtip bha iaka jingeh ka Mynkjai.
Ha kine ki 4-5 bnai ba sdang biang ka jingiakhih kine ki synjuk ki leh aiu kum ki nongialam synjuk waheh shnong.
Kiba bun hi kila dawa ba ki synjuk waheh shnong ki dei ban sdang shuwa maki ban iatylli ban wanrah iaka jingiakren halor kane ka jingeh bad ban pynjem iaka khnang ban tei iaka imlang ka sahlang.
463 ngut ki briew kiba iabit thymmai iaka jingpang khlam COVID-19 bad 10 ngut ki briew kila khlad bad da kane ka jingiap kala kynjoh sha 1195  haka jylla haka sngi ba Balang.
Kine kiba la khlad 10 ngut ki dei na East Khasi Hills District: 07, West Jaintia Hills: 01 bad West Khasi Hills 02.
Kat kum ka jingpyntip ka Tnad ka Koit ka Khiah, 463 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 4496 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 2, EJH: 13, EKH: 255, NGH: 03, RBD: 28, SGH: 7, SWGH: 7, SWKH: 16, WGH: 40, WJH: 25 bad WKH: 67.
Ki nongpang kiba la ioh pat iaka jingkoit ki don haduh 384 ngut.
Kine ki kynthup na EGH: 02, EJH: 03, EKH: 76, NGH: 12, RBD: 56, SGH: 06, SWGH: 7, SWKH: 14, WGH: 82 WJH: 39 bad WKH: 87.
Ka jingdon jong ki briew bala ïabit ïa kane ka jingpang khlam ha Jylla baroh ka long 70232 ngut bad napdeng kine 64541  ngut kila ïoh ïa ka jingkoit bad 1195 ngut kiba ïap nalor ki briew ba dang shitom.
Kawei ka ATM card kaba la kum pynhap ha petrol pump ha Jowai kaba don iaka kyrteng D Sumer.
Kiba dei trai phone ha une u number 8729940460.
Ka HYC Jaintia Hill District kala pynpaw ba ka dap da ka jingsngewkhia ban iohi sha ki lad pathai khubor ba ka don ka jingbym ia sngewthuh jingmut hapdeng ki 6 shnong bad ka Synjuk Waheh Chnong Jowai halor ka jingleit theh ñuit ka Jowai Municipal Board sha Mynkjai.
Naka liang ka HYC kala ong “Kum kine ki kam ka dei ban don ka jingia phylliew jingmut bad ka jingiakren ba sani ban lait na kino kino ki kynrum kynram bad ki jingjia ba sngewsih hadien habud.
" Ka HYC ka kyntu bad kyrpad ia ki artylli ki Synjuk Waheh Chnong iaka Jowai bad War Jaintia bad ki waheh chnong ki 6 shnong ban pynbeit ia kane ka kam khnang ban pynjem iaka jingeh bad ban weng iaki saiteh saikhum halor ka kam bret ñiut ban tei iaka imlang ka sahlang.
Ka HYC kala kyntu ruh ia ka ophis u Deputy Commissioner, West Jaintia Hills District bad kumjuh ruh ia u Chief Executive Member Jaintia Hills Autonomous District Council (JHADC) ba ki dei ban long ksiang ban khot ban wer ia kine ki ar kynhun ba kin ia kren sngewthuh jingmut bad ban ia pynbeit noh ia kane ka kam namar ka jingpyrkhing ia wan ialeit na kawei ka shnong sha kawei pat kan nym poi sha eiei.
U Woh Chaimon Pyrbot, uwi na kiwa heh dooh jen ha chong Jowai iong i, da khlad ha i r’ta iwa 105 snem ynne i step ha Ïung Blai iong O ha Loompyrdi Iongpiah, Jowai.
Ia i pyndep ia ka niam thang niam riñ iong O u pyndep ha ka 12.
08.
2021 heipor 10:00 waje i step ha khnap thangbru ha Khimmusniang Jowai.
Ka Loompyrdi Iongpiah pynsniaw ko iei mynsiem iwa diaw iei khlad noh iong U Woh Chaimon Pyrbot.
U Woh Chaimon Pyrbot toh da man u u Khai U Piar u Chrot Skit iong Ka Loom ka Pdeiñ iong i.
Man u nongiahluti wow man i kiwa tipbru tipblai kiwa tip wei sniawthuh wow burom u makhane iei iongi da hi nadooh ka niam ka rukom ki dustur ki riti – ka rwai ka siaw.
O man u uwi na ki nongsneiñ nongpynioo na ki 3(Le) Ngut ki waheh heiwa ka Khynroo khyllood Committee ka Seiñraij Jowai da ye ko u pynmih ia ka Kot Niamtre Ka Bei Seiñraij 1991 wa 1992.
Man u, u Nongthoh Sur uwa nep jabeiñ heiwa ki kyntien sur iong o chat ki ia ki jingmut kiwa jngai.
Man u u nongtem Harmony u pliah wei em u ka sap choh bom wa i rukom choh bom iong o pher i, wei tip boon rukom.
Man haroh u u Nongthoh Drama uwa pnah.
Chiboon ki kam iong o ha ka imlang sahlang iong i, ym ye de wow niawliar.
Han lada i r’ta iong o man i iwa da ih bha, iwa da ioh u ia katea ka r’ta wa chong prah chong chang wa par kyrsu khawah.
Kam ki khon ka loompyrdi Iongpiah wan sniaw iwa i dooh noh noh i ia o, pynthylli ko ia i mynsien iong uwi pa uwi kawi pa kawi ki khon ka dong.
Han kattea i leh, kam ki bru hap wan i u chaniah hei bor wa stad u Kynrad.
Lai Suk Woh Chaimon.
Ka Loompyrdi Iongpiah phah ko ia kani ka khubor ud ka khubor nam cha kiwa ha iung ha sem iong o nadooh ki pyrsa ki ksu kur hadooh ki khon ki ksu iong o.
Wh R.
L Bimee Suwer General Secretary Loompyrdi Iongpiah.
Ka Federation of Khasi Jaintia and Garo People (FKJGP) Jaintia Hills Zone kala ai ka jingkyrshan kaba pura ïaka jingiakhih jong ka Synjuk Waheh Chnong Jowai halor ka jingdawa pynkynriah ïaki ñiut bas ma iwtung kiba la lumthup ha Iawmusiang bad Iawthymme, Ladthadlaboh U Ricky Shylla, general secretary FKJGP Jaintia Hills Zone, ula ong “Ngi ai ka jingkyrshan kaba pura iaka Synjuk Waheh Chnong Jowai halor kane ka jingdawa ban kynriah ïaki ñiut na sor Jowai," “U MLA ka Jowai bad u Myntri ka Tnad Urban Affairs imat kim iohi ia kane ka jingeh ka sor Jowai.
U MLA ma Wailadmiki Shylla ula heh nia tang ban kyntiew kyrdan iaka Jowai sha ka Smart Town bad ka jingwanrah iaka Mini Secretariat, katba ki jingeh ki dang bun kiba kynduh mawsiang ka ka Jowai," la ong Ricky Shylla Ka FKJGP kala pynrem jut ia u myntri ka tnad Urban Affairs ma Sniawbhalang Dhar halor kane ka jingbym larkam ka tnad ban pynjem iaka jingeh u paidbah.
Ka FKJGP kala dawa na u MLA Jowai bad u Myntri ka tnad Urban Affairs ban pynbeit mardor ia kane ka jingeh bad ban wad ki lad ki lynti ne ki sienjam kiba iaineh junom ban pynsuk ia u paidbah bad ban pynlong iaka Jowai kaba khuid kaba suba.
Mynta ka sngi haka por 1:30 nohphai sngi kala don ka jingbthei kaba jur bha ha Iew Shillong, Laitumkhrah bad la don iwei ba mynsaw.
Ia ine iba mynsaw la pynkit mar mar sha jaka sumar ha Nazareth Hospital, Shillong.
Ki Pulit marsien ioh jingtip ia kane ka jingjia kila hiar mar mar sha katei ka jaka bad tohkit.
Ym pat lah ban thikna la u dei u bomb, hynrei na kaliang ka HNLC ka seng kieng atiar kala shim jingkitkhlieh halor kane ka jingpynbthei.
U Publicity Secretary HNLC lyngba ka facebook ula kam bad ong “Ka HNLC sa shisien ka shim iaka jingkitkhlieh halor ka Jingpynbthei ia u bom IED ha Laitumkhrah.
".
Ka Synjuk Waheh Chong Jowai kala ai da ka Quit Notice haka sngi ba Ar iaki 6 shnong, ka Khasi Students’ Union (KSU), War Jaintia Circle bad Synjuk Waheh Shnong War Jaintia bad khang pyrshah ia ki ba kim bit shuh ban wan sha Jowai hadien ba kila bteng ban pyrshah ïaka jingtheh ñiut ka sor Jowai ha Mynkjai.
Ka Synjuk Waheh Chnong Jowai kala shim ia kane ka rai haka jingialang hadien ka jingrah placard ban pyrshah iaka jingkuman ka sorkar lyngba ka tnad Urban Affairs ban pynkhuid iaki niut kiba mih na ki iew ki hat bad ki iing ki sem ha Jowai.
“Kane ka jingai Quit Notice iaki 6 shnong naduh lad Demthring, KSU War Jaintia Circle bad ka Synjuk Waheh Shnong War Jaintia ka dei namar ba kim sngewthuh iaka jingeh ka Jowai na ki ñiut bad ka bha ia ki ba sangeh shuwa ban wan sha Jowai," la ong u ma Riquoma Rq Laloo, Secretary Synjuk Waheh Chnong Jowai.
Kane ka jaka theh ñiut kam dei kaba dang mynnin mynta, hynrei ka jingpyrshah jong ki 6 shnong bad ka KSU bad ka Synjuk Waheh Shnong ka long ba kim sngewthuh iaka jingeh jong ki paidbah nalor baka Jowai ka dei ka iitkhmih ka District kaba wan iew wan hat da baroh ki nongshong shnong na kylleng ka district.
Kane ka Quit Notice kan treikam mardor, tad haduh ba ka sorkar kan pynjem iaka jingeh halor ka kam bret ñiut.
411 ngut ki briew kiba iabit thymmai iaka jingpang khlam COVID-19 bad 11 ngut ki briew kila khlad bad da kane ka jingiap kala kynjoh sha 1185  haka jylla haka sngi ba Ar.
Kine kiba la khlad 11 ngut ki dei na East Khasi Hills District: 08, East Jaintia Hills, Ri Bhoi bad West Jaintia Hills la khlad mar iwei.
Kat kum ka jingpyntip ka Tnad ka Koit ka Khiah, 411 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 4427 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 12, EJH: 02, EKH: 216, NGH: 10, RBD: 23, SGH: 04, SWGH: 5, SWKH: 13, WGH: 66, WJH: 22 bad WKH: 38.
Ki nongpang kiba la ioh pat iaka jingkoit ki don haduh 707 ngut.
Kine ki kynthup na EGH: 18, EJH: 24, EKH: 195, NGH: 9, RBD: 30, SGH: 10, SWGH: 8, SWKH: 24, WGH: 97, WJH: 89 bad WKH: 203.
Ka jingdon jong ki briew bala ïabit ïa kane ka jingpang khlam ha Jylla baroh ka long 69769 ngut bad napdeng kine 64157  ngut kila ïoh ïa ka jingkoit bad 1185ngut kiba ïap nalor ki briew ba dang shitom.
Ka Synjuk Waheh Chnong Jowai kaba la khie bitar halor ka jingphiel ka bor synshar District West Jaintia Hills ban kynriah iaki ñiut ki ñier kiba la kylla lum ha sor Jowai kala rai ban sangeh ban iatrelang shisyndon ne Boycott iaka bor synshar district West Jaintia Hills ha baroh ki jait kam haka sngi ba Ar.
Kane boycott ne ka jingsangeh iatreilang kan long tad haduh ba ka District Administration ban pynjem iaka jingeh u paidbah da kaba pynkynriah ia baroh ki ñiut na Jowai sha ka jaka ba dei ban lait naka sma iwtung bad kiwei ki jingpang ba shyrkhei," la ong u ma Alan Niangti president Synjuk Waheh Chnong Jowai haba kren bad ki nongthoh khubor hadien ka jingrah placard ban pyrshah sorkar kaba la long ha Iawmusiang bad Iawthymme, Ladthadlaboh ha ki jaka ba lum thup iaki ñiut.
“Naduh ba sdang ka jingakhun thma COVID-19 haduh mynta ngi ai ka jingiatreilang bad ka bor synshar district ha kino kino ki kam, hynrei ha kane ka kynti ngi shim sienjam ban sangeh shisyndon ban iatreilang bad ka bor district namar ba kala phiel ban weng iaki ñiut na sor Jowai," la ong u ma Alan Niangti.
“Ngi la rai ban sangeh ruh ban iatreilang bad ka bor synshar district haka Independence Day bad ka jingrakhe jingiohlaitluid 75 snem ka ri," la ong u ma Alan Niangti.
U ma Alan Niangti ula ong shuh shuh “Lada ka sorkar ne bor synshar district kam lah ban pynkynriah iaki ñiut na Jowai ngi la rai ban pynlong da ka Public Rally haka 17 tarik Nailar 2021 ha Jowai ban pyrshah iaka jingbymlar kam ka sorkar.
" U ma Riquoma Rq Laloo, Secretary ka Synjuk Waheh Chnong Jowai ula ong “Ngi la rai ban thoh da ka shithi sha u Chief Secretary ka Jylla halor kane ka jingeh baroh bad ruh halor ka jingpynkhien iaka kyndon 144 CrPC kaba la pynjari ha Mynkjai.
".
Ka Sorkar Jylla lyngba ka tnad Urban Affairs Department (Jowai Municipal Board) kala pynmih iaka jingpynbna paidbah ba ka kwah ban thied jaka na kino kino kiba kwah ban die iaki jaka na ka bynta ban shna iaka jaka bret ñiut iaka sor Jowai.
Katkum ka jingpynbna paidbah kaba la pynmih haka 9 tarik Nailar 2021 ba kane ka jaka bret yn shna ha kata ka dur ban neh junom ban suk ha ki sngi ki ia ban sa wan.
“Kino kino kiba kwah ban die iaka jaka na ka bynta kane ka jingthmu ki dei ban submit iaka jingtyrwa da kaba attest iaki kot dulir khyndew, ka survey map bad ka dor ka jaka bad ban pynpoi iaka jingtyrwa sha u Chief Executive Officer, ka Jowai Municipal Board," la ong ka jingpynbna.
Ka tarik ba khatduh ban pdiang iaka jingtyrwa kalong 15 Nailur (September) 2021 haka por 3 PM.
Ka jaka ka dei ban heh 50 Acres, ka dei ban jngai 500 meter na ka wah bad 200 na ki pung dohka bad 5 KM na ki surok bah bad ki jaka ba shong ba sah briew, ki jaka lehkai ki khynnah bad ki tylong um bam um dih.
Ia kane ka jaka bret niut ka JMB ym shah ban shna ha ki jaka ba jan ka um ne kaba lah ban wanrah iaka jingshlei um bad ha ki jaka ba jan ki jaka sah kyprang ki mard mreng ne ki khlaw bala ai jingiada kyrpang.
Ka Synjuk Waheh Chnong Jowai kum shibynta ban pyrshah iaka jingkuman ka sorkar khamtam ka tnad pynroi sor ne ka tnad Urban Affairs ban pynkynriah iaki ñiut na baroh ki iew ha sor Jowai kala mih sha surok ban pynpaw iaka jingpyrshah haka sngi ba Ar.
Kane ka synjuk ki waheh chnong kumba 50 ngut eiei kila rah ryngkat ki placard ban mih sha iew Iawmusiang ban ieng ha khmat ki ñiut kiba la lum thup la bun bun taiew ha Jowai.
Ki placard ba ki rah ki don ki jingthoh ban pynkynriah iaki ñiut sha ki jaka ba dei.
“U Chief Minister u kren shaphang ban iada mariang, phewse ha Jowai la syrtap ki ñiut" ki khubor bala thoh ha ki placard.
Ka bor synshar district West Jaintia HIlls hadien bala phiel ka Jowai Municipal Board ban lum ñiut la bun bun taiew kala pynjari da ka 144 CrPC ha Mynkjai naka daw ka jingpyrshah ki 6 shnong bad ka KSU War Jaintia Circle.
Pynban ki paidbah 6 shnong kaba kynthup iaka Mupyut, Skhenpyrsit, Umsalang, Moosakhia, Pynthorlangtein Madantyrpait bad ka KSU War Jaintia Circle kila mih shakhmat ban pyrshah iaka jingthmu bret ñiut shipor ka JMB.
Shuh shuh na kaliang JMB hynnin ka sngi kala pynmih iaka jingpynbna ban tyrwa ban thied jaka na kino kino kiba don jingthmu ban die iaka jaka kaba heh 50 acres ban pynkylla sha ka jaka theh ñiut ka sor Jowai.
Ka kynhun ki nongpyniaid iaki kam jngohkai ha shilynter ka Wah Umngot kumjuh ha War Jaiñtia baroh kawei kila pyrshah jur iaka jingthmu jong ka MeECL ban den iaka Wah Umngot ha Moosakhia na ka bynta ban pynmih bording.
Ka kane ka kynhun ki nongpyniaid iaki kam jngohkai kiba la im jakpoh bad ai kam ia kiwei na ka kam shang suwari kila pynpaw ka jingpyrshah kaba jur halor kane ka jingthmu ban den iaka Umngot bad kila rai ban iakynduh iaki heh ophisar ka tnad Tourism ban iasyllok bad ban pynpaw iaka jingpyrshah.
Haka sngi Nyngkong, kine ki kynhun kiba pyniaid iaki kam jngoh ha War Jaintia kila pynlong iaka jingiakynduh lang ban iakren sani halor kane ka kam namar ba lada den iaka Wah Umngot ki bynta ba sharum jong ka wah kaba bun ki jaka kiba la khring iaka nongwan kai suwari kin shah ktah bad kan ktah iaki khun samla kiba la im jakpoh na ka kam jngoh kai.
Ia kane ka jingialang la pynlong haka jingialam u Reachingson Kongwang Chairman Darrang Tourism Promotion and Development Society.
Baroh ki nongpyniaid iaki kam jngohkai ha War Jaintia kila pynpaw ka jingpyrshah kaba jur, namar ba kila treishitom bha ha kine ki snem kiba la dep ban kyntiew iaka kam jngohkai ha ka thain War Jaintia khamtam ka Wah Umngot naduh Amkoi, Shnongpdeng, Darrang bad Dawki.
“Ka kam jngohkai pyrthei ka long kaba ai jingmyntoi ym tang ïaki nongpyniaid hynrei ïa kiba bun ki samla shynrang bad kynthei kiba la nang bala stad bad kiba kwah ban ieng hala ki jong ki kjat na kiba bun tylli ki shnong ka thaiñ haka thain war Jaintia.
Kane ka jingthmu ban den iaka Wah Umngot kan theh umpjah iaka jingpyrshang kiba bun ki samla ban kamai jakpoh na kam shang suwari," la ong u Reachingson Kongwang Chairman Darrang Tourism Promotion and Development Society.
“Ka kam jngoh ka iaid ryngkat ryngkat bad ka jingpynneh pynsah iaka mariang bad ban tyngkai iaki mrad ki mreng, ki dieng ki siej bad kiwei kiwei ki jingthaw ba im, hynrei lada ka sorkar ka iaid shakhmat ban tei iaka dam ha Wah Umngot baroh kine ki jingbuh jingsat kin sa shah ktah," la bynrap u Reachingson.
‘Ngi angnud ban pynrung iaka War Jaintia haka World Map ne ban pynpaw iaka shaka pyrthei kum kawei na ki jaka ba kynsai ban shangkai namar ka War Jaintia ka riewspah bha haka jingbuh jingsat u barim bad kiba la ioh ruh iaka jingithuh na ASI ne Archaeological Survey of India," la pynkut u Reachingson Kongwang.
Ka Environment Co-ordination Committee (ECC), Elaka Sutnga kala byrthen ban pynjur iaka jingiakhih paidbah lada ka sorkar kam khang mardor ia baroh ki karkhana Coke Factory beaiñ kiba don ha East Jaintia Hills District.
Katkum ka jingpyllait khubor u ma Mehiwot Shadap publicity secretary ECC ula ong “Ka khubor kaba ngi phah sha ka sorkar kum ki khun jong ka elaka baroh kawei, lada ka sorkar kam lah ban khang ia kine ki coke factory, ngin sa khot biang ia ka jingialang ia baroh ki khun ki hajar jong ka elaka ban rai ba ngim khot shuh da ka peace rally, hynrei kan long ka protest rally ban pyrshah iaka sorkar.
" “Ki khun ka elaka kim lah shuh ban shah ia ka jingsma jong ka lyer kaba mih na kine ki coke factory, namarkata wat pynbor ia ngi ki khun jong ka elaka ban ia mih ban leit tur wat shaduh sha secretariat.
…Ngin ia mih ngim salia namar ngi tip hi ba ngin sa iap hi da kane ka tdem coke lada ngim ia mih, bad halor kane ka nongrim ngi kyrpad ia ka sorkar ba kan sngewbha ban leh tyneh ia kine ki coke factory," la ong shuh shuh ka kyrwoh na u publicity secretary ka ECC.
Ha kajuh ka por na kaliang ka ECC ka pynpaw ka jingsngwnguh ia u myntri kam pohïing ka Jylla uba la hukum ia u SP ka East Jaintia Hills ban khang ia baroh ki karkhana Coke Factory beaiñ ha East Jaintia Hills bad ban tohkit nangno ki ioh ia u dewiong ban saiñ rnga dewiong.
Shuh shuh ka ECC kala kala ong ba ka bor synshar district East Jaintia Hills kala khang ia ki katto katne ki karkhana Coke kiba treikam beaiñ, phewsw la lap ba kim patiaw satia iaka hukum u DC bad ka jong u Home Minister bad ki dang iaid shait shait ban thang dewiong ha kine ki karkhana.
Kane ka jingleh kine ki karkhana kala pynsuba jur iaka ECC ba kadon kaei kaei sha lyndet.
U Ma Reading War, Legal Adviser jong ka ECC ula ong ba katkum ka jubab RTI kaba kila ioh ki don haduh 48 tylli ki karkhana coke kiba la ioh Single Window Agency ban seng iaki karkhana #CokeFactory ha East Jaintia Hills District.
Nalor kata ula ong ba 7 tylli kila ioh syrnod Consent to Operate (CTO) ne ban pynmih rnga dewiong bad 6 tylli kila ioh Consent to Establish (CTE) ban seng iaka karkhana.
U District Magistrate, West Jaintia Hills haka sngi Nyngkong ula pynbna bala weng iaka micro containment kaba ula pynngat ha ki lai tylli ki shnong haka district.
Kine ki shnong kiba la weng noh iaka micro containment ki kynthup iaka shnong Barato A, Dong Um Sahep, Shangpung Mission bad haka shnong Mookyndur ha ki lai tylli ki iing ba kynthup iaka iing ka kong Experience Suting haduh ka iing ka kong Cruchiel Suting ha ka dong Pohskur bad na ka iing ka kong Iarli Mukhim haduh ka iing ka Lovely Suting haka dong Khliehchem.
Katkum ka report la weng ia ka containment ha kine ki iing bad ki shnong hadien bala lah ban tem iaka jingpur ka khlam COVID-19 bad bala dep ban buddien bad test ia kiba shah ktah bad ka active surveillance.
Ki paidbah naki 6 shnong bad ka Khasi Students’ Union (KSU) War Jaintia Circle haka sngi Nyngkong kila mih paidbah ban pyrshah iaka rai ka bor synshar district, West Jaintia Hills ban theh ñiut ha Mynkjai.
Katba na ki nongialam shnong ka Jowai hapoh ka lama Synjuk Waheh Chnong Jowai ruh kila pynbna iakhih lashai ka sngi ba ar ki mih madan ban pyrshah iaka jingphiel ka sorkar ban pynkynriah iaki ñiut na Iawmusiang, Jowai.
Kane ka jingeh kala mih hadien bala phiel ka Jowai Municipal Board (JMB) ban pynlang pynlum iaki ñiut kaba mih na ki ïing ki sem bad ki iew ki hat ha sor Jowai kaba la wanrah iaka jingsma iwtung na kine ki jaka ba lumthup iaki ñiut.
Ka JMB hadien ka jingpyrshah ki 6 shnong ba kynthup iaka Mupyut, Pynthorlangtein, Umsalang, Madatyrpait, Moosakhia bad ka Skhenpyrsit bad ka KSU ha u bnai Lber kala sangeh ban pynlang ñiut.
Hadien pat kala pynlang iaki ñiut bad leit bret sha Marten, Mawiong kaba la hap ban sangeh noh hadien ba la pyrshah ka seng samla shnong Mawlai.
Ka JMB kala pyrshang ban leit theh ïaki ñiut sha East Jaintia Hills ha ki krem dewiong ha Lamyrsiang, Elaka Sutnga bad hangne ruh ki nongshong shnong kila pyrshah bad wat iaki ñiut kiba la dep theh na ki trok la hap ban khar bad kit biang sha Jowai.
Ka bor synshar district haka 2 tarik u Nailar 2021, kala khot jingialang ia baroh ki shnong kiba don marjan bad ka Mynkjai haka jingiadonlang U Myntri Pynroi Sor u Ma Sniawbhalang Dhar, MLA Jowai Wailadmiki Shylla, u Thombor Shiwat, Chief Executive Member JHADC, katba na ki 6 shnong ki dang pan por ban ai iaka rai.
Ha kane ka jingialang la kyntu iaki nongialam KSU ban pynsngewthuh iaki paidbah ban ailad iaka sorkar ban theh ñiut ha katei ka jaka ban pynjem ia kane ka jingeh tad haduh bala ioh iaka jaka ba pura.
Hadien ba ki 6 shnong ki shim por ban pyntip sha u DC, West Jaintia Hills, ula shim rai ban leit beit iaki ñiut ha Mynkjai naduh ka 9 tarik Nailar 2021.
Ki 6 shnong kila rai ban pyrshah iaka jingtheh niut ha Mynkjai haka jingialang kaba long ha ka 6 tarik Nailar.
U Sub Divisional Magistrate, Amlarem Civil Sub Division haka Sngi U Blei, ula pynjari da ka kyndon aiñ 144 CrPC ban tem ia kino kino ki jingkynad kaba lah ban ktah iaka shongsuk shongsaiñ khnang ban iaid beit ka bret ñiut ka Jowai Municipal Board (JMB) ha Mynkjai.
Ka hukum kala khang pyrshah iaka jinglum paidbah palat iaka 5 ngut ban khang pyrshah ban rah iaki tiar pynmynsaw kaba kynthup iaki dieng, ki maw ha Mynkjai.
Kumban shu pynkynmaw ba katkum ka hukum kaba la pynmih u Sub Divisional Magistrate, Amlarem Civil Sub Division haka sngi U Blei, ula ong ba ka bor synshar district haka 2 tarik une u bnai Nailar kala lum jingialang ia baroh kiba don bynta ne ki shnong kiba marjan bad ka Mynkjai, ka jaka theh ñiut ka Jowai.
Ha kane ka jingialang la rai ban bteng ban bret biang iaki ñiut kiba mih na sor Jowai da ka JMB tad haduh bala lah ban pynbiang iaka jaka theh ñiut ba pura kaban shimpor ban pynbiang haduh 6 bnai.
Ka hukum ka ong ba u Chief Executive Officer, JMB ul dei ban pynthikna ban peit ba ka jingtheh ïaki ñiut kam dei ban long kaba thurmur.
La bthah ia u CEO jong ka JMB ban pynthikna ban ka Solid Waste Management Rules 2016 kaba la pynteikam da ka Ministry of Environment, Forest and Climate Change haka 8  Iaiong (April) 2016 ba un bud ryntih ha kaban theh iaki ñiut ha Mynkjai ban shim iaka sienjam ban pyntreikam iaka jingdawa jong ki 6 shnong halor ka jingdawa ba ki shimkhia ba ka jingtheh niut ha katei ka jaka kalong kaba ktah iaka koit ka khiah bad kam dei satia katkum ka stad saian.
Hadien bala mih kane ka hukum ki paidbah jong ki 6 shnong bad ka KSU kila pynbna ban iaid shakhmat ban pyrshah bad mynta ka step kila mih puk ban khang iaka jaka rung ka jaka theh ñiut da ki maw bad lum paidbah ha katei ka jaka ban pyrshah iaka jingbret ñiut ha Mynkjai.
Ki nongialam shnong ka Synjuk Waheh Chnong Jowai kum ka dak ban pyrshah iaka jingphiel ka sorkar khmatam ka tnad pynroi sor lashai ka sngi 10 tarik Nailar kin pynlong iaka jingrah placard ban pyrshah iaka jingbym lah ban pynkynriah iaki ñiut na Iawmusiang Jowai.
Katkum ka jingpyllait khubor u Secretary Synjuk Waheh Chnong Jowai la ong ba kane ka jingiakhih kan sdang naduh ka 11 AM haduh 4 PM ha khmat ka DC Ophis Jowai bad ha ki jaka ban lumthup iaki ñiut.
Hadien kane ka jingpyrshah jong ki 6 shnong ka jingthmu ba theh ñiut ha Mynkjai kala pulom biang mynta ka sngi Nyngkong.
U District Magistrate, West Jaintia Hills District, Garod LSN Dykes haka sngi Nyngkong ula pynngat micro containment ia ki ar tylli ki ïing ha Mookyrdup, Jowai hadien bala don ka jingiabit jingpang khlam COVID-19 bad ula weng ruh iaka Containment ha ka shnong Ksehryngshang bad Raitmoolain khlieh Umsorkar bad Umsorkar cluster kaba hap ha Ladthadlaboh.
Katkum ka hukum ki ïing kiba la shah pynngat containment ha Mookyrdup ki dei ka ïing jong u Bini Shylla bad ka ïing jong (L) Darling Chyrmang.
Ka hukum ka ong bala khang pyrshah ia baroh ban rung sha ka containment bad kiba na ka containment ruh kim ban mih shabar.
Baroh kiba shong hapoh ka containment ki dei ban shong pynkyrpang ialade ha ki iing ki sem jong ki.
Ka Jaintia Students’ Movement (JSM) lyngba Education cell kan pynkup burom iaki khynnah kiba pass bha haka eksamin MBOSE kaba la pynbna dang shen haka SSLC bad HSSLC ha baroh ki stream ha East bad West Jaintia Hills District.
U Education Secretary JSM, u Heyboyme Myrphet ula ong ba mynta ka kynti kin pynkup burom iaki khynnah kiba ioh iaki marks 80 percent shaneng.
Ia kane ka jingpynkup burom yn pynlong haka 4 tarik Nailur (September) 2021 ha Khliehriat West Community Hall.
La kyntu iaki khynnah bad pynpoi iaki marksheet hapoh ar taiew bad lah ruh ban phone ha kine ki number 9366656133/ 6001824031 ban ioh jingtip ba khambniah.
U Sub-Divisional Magistrate ka Mairang Civil Sub-Division, Mairang haka sngi Nyngkong ula pynbna ba hadien ba la dep test lut ia baroh ki High Risk Contact bad pyndep iaka jingai tika ne ka vaccination drive haka dong Umwiehsup bad ka Langstiehrim jong ka shnong Pyndengumiong la weng noh ia ka hukum containment na ka bynta kitei ki ar tylli ki dong naduh 9 tarik Nailar 2021 por 6 PM.
Ka hukum ka ong baroh ki jait kam la lah ban sdang biang ha baroh kawei ka shnong Pyndengumiong da kaba bud ryntih iaki adong adit COVID-19 naduh ka 10 tarik Nailar 2021 naduh ka por 7 Am.
187 ngut ki briew kiba iabit thymmai iaka jingpang khlam COVID-19 bad 11 ngut ki briew kila khlad bad da kane ka jingiap kala kynjoh sha 1174 haka jylla haka sngi Nyngkong.
Kine kiba la khlad 11 ngut ki dei na East Khasi Hills District: 05, East Jaintia Hills: 01, Ri Bhoi: 02, South Garo Hills: 01 bad West Khasi Hills: 02.
Kat kum ka jingpyntip ka Tnad ka Koit ka Khiah, 187 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 4734 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 02, EJH: 03, EKH: 95, NGH: 02, RBD: 13, SGH: 00, SWGH: 03, SWKH: 01, WGH: 21, WJH: 28 bad WKH: 19.
Ki nongpang kiba la ioh pat iaka jingkoit ki don haduh 479 ngut.
Kine ki kynthup na EGH: 7, EJH: 10, EKH: 221, NGH: 07, RBD: 47, SGH: 09, SWGH: 08, SWKH: 22, WGH: 59, WJH: 58 bad WKH: 31.
Ka jingdon jong ki briew bala ïabit ïa kane ka jingpang khlam ha Jylla baroh ka long 69358 ngut bad napdeng kine 63450 ngut kila ïoh ïa ka jingkoit bad 1174 ngut kiba ïap nalor ki briew ba dang shitom.
U Deputy Commissioner, West Jaintia Hills District ula pyndam iaka micro containment haka ïing jong ka N Lyngdoh kaba don ha Dongmihsngi, Jowai.
Ia kane ka micro containment la weng hadien bala pyndep iaka active surveillance bad ki test iaki briew kiba shah ktah ne ki high risk contacts haka ïing N Lyngdoh bad katkum ka report la lah ban tem iaka jingpur ka jingpang khlam COVID-19.
Ka Workers Power of Meghalaya (WPM) bad Thma U Rangli (TUR) lyngba u Kenneth Swer u nongialam ka WPM bad kong Angela Rangad, TUR kila phah ia ka shithi ban pynkynmaw ia ka tnat Lbour jong ka Sorkar ba ka dei ban pynlait noh ia baroh ka pisa sha ki nongtrei/nongbylla sngi.
Ha ka 28 July (Naitung) ka la don ka jingiakren hapdeng ka WPM, ka TUR bad u Principal Secretary ka tnat labor ka Sorkar Jylla halor ka song jingiarap pisa kaba ka Sorkar ka la kular bad pynmih hukum ban ai ia ki nongtrei/nongbylla sngi kiba la duh kamai ha kane ka khlam bad jingkhangdam ha ka snem 2020.
Ka WPM bad TUR ka la ai por ia ka tnat labor haduh ka 15 August 2021 bad ruh ka la dawa ba ka tnat labor ka dei ban ai ia ka kaiphot man la ka taiew haduh katno ki la lah ban pyndep ia ki kam bad katno ngut ki nongtrei/nongbylla sngi ki la ioh ia ka song jingiarap pisa.
Kumta ngi dawa bad pynkynmaw ia ka Sorkar ba ka dei ban ai ia ka report bad ba hapoh ka 15 August 2021 baroh ki nongtrei/nongbylla sngi ki dei ban ioh ia baroh ka pisa.
Ngi dawa ruh ba ka Sorkar Jylla ka dei ban pynbna bad pynmih hukum biang ban ai jingkyrshan pisa na ka bynta kane ka snem 2021, namar ha kane ka snem ruh ka khlam COVID-19 sa shisien ka la lyngshop bad haduh mynta ki nongshong shnong kim shym lah ban ioh ia ka kamai kajih ba biang.
Ka TUR bad WPM ka lah phah ruh sha ka tnat labour ia ka shithi ba ka central govt ka thoh sha ki Jylla kaba kyntu ia ki ban rejistar wut wut ia ki labour khnang ba ki lah ban ioh jingkyrshan.
Kane ka long kaba kongsan ban peit ban biang ka bam ka dih ha ki longiing bad ruh ban pynthikna ba ki khun ki kti ki ioh ia ka pule puthi khamtam mynta ba lah mih result bad ki jinglut bai admission ki ba hap pynbiang.
Ka TUR ka ban ba dei ban ai jingkyrshan is baroh kiba hap hapoh ka BOCW bad ban map noh shisien mynta ia ka rs.
10 renewal kaba khang lad ia kiba bun ban ioh ia ka jingkyrshan na ka BOCW Ka WPM bad TUR ki pynpaw ruh ka jingsngewsih jur ba ki helpline phone number kim treikam bad kane ka buh jingeh ia ki nongtrei/nongbylla sngi.
U Dolloi ka Elaka Sutnga u Erudith Sutnga ula khlad noh haka 8 tarik une u bnai ha North Eastern Indira Gandhi Regional Institute of Health and Medical Sciences (NEIGRIHMS) hadien ka jingshitom kaba la bat ia u la kham slem.
U Ma Erudith Sutnga la kha ia u ha u snem 1956 bad ula shah jied kum u MDC JHADC ha u snem 1999-2004 na ka Sutnga-Narwan, kaba mihkhmat u ma Seiborlang Shadap mynta.
Ula shah jied kum u dolloi ha u snem 2006.
U Sub Divisional Magistrate, Amlarem Civil Sub Division ula pynjari da ka kyndon aiñ 144 CrPC ban tem ia kino kino ki jingkynad kaba lah ban ktah iaka shongsuk shongsaiñ hadien ba ki 7 shnong kila bteng ban pyrshah iaka jingthmu bret ñiut ka Jowai Municipal Board (JMB) ha Mynkjai.
Katkum ka hukum kaba la pynmih u Sub Divisional Magistrate, Amlarem Civil Sub Division haka sngi U Blei, ula ong ba ka bor synshar district haka 2 tarik une u bnai Nailar kala lum jingialang ia baroh kiba don bynta ne ki shnong kiba marjan bad ka Mynkjai, ka jaka theh ñiut ka Jowai.
Ha kane ka jingialang la rai ban bteng ban bret biang iaki ñiut kiba mih na sor Jowai da ka JMB tad haduh bala lah ban pynbiang iaka jaka theh ñiut ba pura kaban shimpor ban pynbiang haduh 6 bnai.
Ka hukum ka ong ba u Chief Executive Officer, JMB ul dei ban pynthikna ban peit ba ka jingtheh ïaki ñiut kam dei ban long kaba thurmur.
“Ka jingialang jong ki shnong kiba hap ha katei ka jaka kaba long haka 6 tarik kila rai da kawei ka sur ban pyrshah jur ia kane ka jingthmu theh ñiut shipor ha Mynkjai, hynrei namar ba ka Jaintia Hills Autonomous District Council bad U Myntri Pynroi Sor kila shimkhia ban pynbeit ia kane ka kam, kumta ban tem iaka jingkynad ne ka jinghuri hura ban wanrah iaka shongsuk shongsaiñ nga U Abhilash Baranwal, Sub-Divisional Magistrate, Amlarem Civil Sub-Division nga la pynjari da ka kyndon aiñ 144 CrpC ban khanglad iaka jinglum paidbah palat iaka 5 ngut ban khang pyrshah ban rah iaki tiar pynmynsaw kaba kynthup iaki dieng, ki maw ha Mynkjai," la ong ka hukum u Sub Divisional Magistrate Amlarem bad ula ong ba kane ka hukum kan treikam mardor.
La bthah ia u CEO jong ka JMB ban pynthikna ban ka Solid Waste Management Rules 2016 kaba la pynteikam da ka Ministry of Environment, Forest and Climate Change on 8 th April 2016 ba un bud ryntih ha kaban theh iaki ñiut ha Mynkjai ban shim iaka sienjam ban pyntreikam iaka jingdawa jong ki 7 shnong halor ka jingdawa ba ki shimkhia ba ka jingtheh niut ha katei ka jaka kalong kaba ktah iaka koit ka khiah bad kam dei satia katkum ka stad saian.
Hadien ba ki ar Myntri Rangbah ka Jylla Assam bad Meghalaya kila dep ban iakren ban pynbeit ia u pud u sam ha ki jaka ba iakhajia ha sorbah Guwahati, ka KSU Narpuh Circle haka sngi Saitjain hapoh ka jingialam u president KS Suchiang bad u Phanuel Tongper vice president lem bad ki dkhot ki la leit hiar sha shnong Ratachera bad Malidor ban ia syllok bad ki waheh shnong halor ka kam pud kam sam.
Ka jingleit hiar ka KSU sha kitei ki shnong ka long halor ka jingsuba syntiat bad jurip jaka ka sorkar Assam iaka shnong Malidor kaba dang hap hapoh u pud u sam ka jylla Meghalaya.
Ka jingleit iuh kjat ka Assam ha katei ka shnong ka long la arsien la ong ka KSU Narpuh.
Shuh shuh ka KSU kala ong ba ka jingiakren pynbeit pud ki ar CM la rai ban pynbeit ia ki 6 jaka kiba hap haka jingiaknieh ha West Khasi Hills, Ri Bhoi bad East Jaintia Hills na Ratacherra, hynrei na nakaliang ka KSU kala pynpaw iaka jingsngewlyngngoh kumno yn pynbeit pud ha Ratacherra katba u pud u dang jngai sa 7 Km ne 8 km sha khmat shaduh sha shiliang jingkieng wah Malidor.
Ka KSU ka ioh ruh ban ia kynduh ia u waheh shnong Ratacherra uba dei ruh u MDC barim ka thaiñ Narpuh, Desous Pohshna.
Une u rangbah ula kam bad na ka liang jong ka shnong ka la biang lut ki kot patta ne ki dulir (Land Holding) na district council ha kawei pa kawei ka jaka rep ba don ha khappud bad ka Assam.
Ka KSU ka kyntu ia ka sorkar jylla ban long phikir bad husiar bha na ka jinglong shalak bad buit poh ka Assam.
“Ka jingleit iuh kjat ka Assam ha Malidor dang ha kane ka taiew 05/08/2021 ka don eiei sha lyndet, namar katkum ka jingiathuh kitei ki nongshong shnong, ki bor sorkar Assam ki wan ki kylli ia ka epic, naduh mynno la seng skul bad ki la shondur ruh ia katei ka shnong, balei ki wan kylli kumtei? Hato kim tip mo ba ka hap hapoh ka jylla Meghalaya bad ka syrnot rangbah shnong la ai na JHADC.
Kane ka jingleh ka Assam ka pyni ia ka jingleh donbor," la ong ka KSU.
540 ngut ki briew kiba iabit thymmai iaka jingpang khlam COVID-19 bad 9 ngut ki briew kila khlad bad da kane ka jingiap kala kynjoh sha 1163 haka jylla haka Sngi U Blei.
Kine kiba la khlad 8 ngut ki dei na East Khasi Hills District: 05, Ri Bhoi: 02, West Garo Hills bad East Jaintia Hilla mar iwei.
Kat kum ka jingpyntip ka Tnad ka Koit ka Khiah, sa 540 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 5037 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 4, EJH: 5, EKH: 226, NGH: 01, RBD: 82, SGH: 1, SWGH: 5, SWKH: 48, WGH: 34, WJH: 52 bad WKH: 82.
Ki nongpang kiba la ioh pat iaka jingkoit ki don haduh 817 ngut.
Kine ki kynthup na EGH: 7, EJH: 6, EKH: 444, NGH: 14, RBD: 74, SGH: 5, SWGH: 6, SWKH: 29, WGH: 103, WJH: 30 bad WKH: 99.
Ka jingdon jong ki briew bala ïabit ïa kane ka jingpang khlam ha Jylla baroh ka long 69171 ngut bad napdeng kine 62971 ngut kila ïoh ïa ka jingkoit bad 1163 ngut kiba ïap nalor ki briew ba dang shitom.
Haduh bala thoh iaka khubor kiba haïing ki dang iehsah sa ia kawei ka met haka juh ka jaka ba shah pom pyrthat haka shnong Iongnoh , West Jaintia Hills District kaba jia haka sngi Thohdieng.
Ha kane ka jingjia shah pom pyrthat ar ngut ki mynsiem briew kila duh ei iaka jingim kynthup iaka longkmie katba ki dang pynkhuid iaka hali.
Ka khubor ka iathuh ba iaka metiap ka longkmie ka kong Berlin Shylla 43 snem ka rta la shimti iaka met jong ka bad yn pyndep ia kaba sah jong ka mynta ka Sngi U Blei, katba iaka met jong u khunruit jong ka u Ebiangmi Shylla 17 snem ka rta ka dang neh ha kajuh ka jaka.
La iathuh ba la ieh iaka met khlem pynkhih namar ka jingngeit ba hadien lai sngi lai ia, ki briew kiba shah pom pyrthat kin im biang.
524 ngut ki briew kiba iabit thymmai iaka jingpang khlam COVID-19 bad 7 ngut ki briew kila khlad kaba wanrah iaka jingiap haduh 1154 ngut ha Jylla haka sngi Saitjain.
Kine kiba la khlad 7 ngut ki dei na East Khasi Hills District: 03, West Khasi Hills: 03 bad I wei na East Garo Hills Kat kum ka jingpyntip ka Tnad ka Koit ka Khiah, sa 524 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 5323 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 7, EJH: 7, EKH: 271, NGH: 3, RBD: 55, SGH: 4, SWGH: 08, SWKH: 3, WGH: 63, WJH: 53 bad WKH: 50.
Ki nongpang kiba la ioh pat iaka jingkoit ki don haduh 709 ngut.
Kine ki kynthup na EGH: 9, EJH: 29, EKH: 244, NGH: 6, RBD: 136, SGH: 7, SWGH: 9, SWKH: 53, WGH: 86, WJH: 67 bad WKH: 63.
Ka jingdon jong ki briew bala ïabit ïa kane ka jingpang khlam ha Jylla baroh ka long 68631 ngut bad napdeng kine 62154 ngut kila ïoh ïa ka jingkoit bad 1154 ngut kiba ïap nalor ki briew ba dang shitom.
U Sub-Divisional Magistrate ka Mairang Civil Sub-Division, Mairang haka sngi Thohdieng ula pynngat ia kane ka shnong Umjakoit kaba hap ha Mairang Civil Sub-Division hapoh ka Containment Zone hadien bala kiew ka jingiabit khlam jong ki nongshong shnong.
Katkum kane ka hukum, yn ym shah iano iano ruh ban rung ha katei ka Containment Zone lait noh ki nongtrei jong ka tnat ka koit ka khiah bad kito kiba la ioh jingbit na u Incident Commander ba dei peit ia kane ka shnong bad baroh ki nongshongshnong ki dei ban shong khop ha la iing,  ki dei ruh ban deng mask tikna, kim dei ban iakhleh bad kiwei pat bad ki dei ban sngapthuh bha lada ki don kano kano ka jingsngewshitmet ne jyrhoh ne dap shadem bad jynjar ban ring ne pynhiar mynsiem.
La kyntu ruh iaki ban iashimbynta ryntih ha ka jingtes ia ka jingpang COVID-19 ha ki dong ki jongki da ki nongtrei jong ka tnat ka koit ka khiah ka sorkar jylla.
Shuh shuh, baroh ki dukan kiba don ha ka shnong Umjakoit kin khang lut bad kino kino ki kam shna iing ne shna surok ki dei ban sangeh noh mardor.
Kino kino kiba pynkhein ia katei ka  hukum kin shah pynshitom katkum ki kyndon ain jong ka Disaster Management Act, 2005 bad ka IPC.
Lah ban kdew hangne ba haduh bala thoh iaka khubor, ki don haduh 17 ngut ki nongpang COVID-19 hapoh  ka shnong Umjakoit.
SDPRO.
Ar ngut ki briew kila shah tied pyrthat haka shnong Iongnoh, West Jaintia Hills District.
Kane ka jingjia shah pom pyrthat kala jia haka por 12 baje mynsngi kaba por wan ther jur bha u slap bad lyer ha katei ka shnong bad ki shnong ba marjan kynthup iaka Jowai.
Kine ki arngut kiba shah pom pyrthat ki dei kiba la tip kyrteng ka kong Berlin Shylla 43 snem ka rta bad u khunruit jong ka u Ebiangmi Shylla 17 snem ka rta.
Kane ka jingjia shah tied pyrthat kine ki ar ngut kala jia haka por ba ki dang pynkhuid iaka hali jong ki.
Haduh bala thoh iaka khubor ym pat pynkhih satia iaka met jong ki.
Ki ar Chief Minister jong ka Jylla Assam bad Meghalaya ki dang iakren pynbeit pud sam iaki 12 tylli ki jaka ba iaknieh hadpeng ka Assam bad Meghalaya ha Guawahati haka sngi Thohdieng, ki Deputy Commissioner bad Superintendent of Police jong ki ar district ka West Karbi Anglong bad West Jaintia Hills ruh kila pynlong iaka jingialang Joint Border Coordination Meeting bad la rai ban pynneh iaka shongsuk shongsaiñ bad ban pynneh iaka Status Quo.
Kane ka jingialang kaba long ha Hamren baroh arliang kila rai ban pynneh iaka jingiakut ne Status Quo ha kino kino ki kam pynroi ba pyntrei ki ar district lane ki sorkar Jylla.
Nalor kata ha kaba iadei bad ka law order ne ka shongsuk shongsain ki ar district la rai ban iatreilang ryngkat ryngkat bad pynneh iaka shongsuk shongsain ha ki shnong khappud Assam Meghalaya.
Ka Jaintia Youth Federation (JYF) kala ai ka jingkyrshan ba pura ia ka Environmental Coordination Committee (ECC) Elaka Sutnga halor ka jingdawa ban khang khyrdep iaki Coke Factory ne ki karkhana saiñ rnga dewiong beain kiba la ieng rasong kum ki tit ha Elaka Sutnga bad East Jaintia baroh kawei.
“Ka jingshna ia kine ki karkhana Coke Factory ruh ka la long shaba palat ha kaba tang ha ka Elaka Sutnga haduh 45 tylli bad baroh ki don Kim ba 56 hapoh ka East Jaintia Hills bad kane kan ktah iaka koit ka khiah u nongshong shnong na ki lyer bih kiba mih na ka jingthang ia u dewiong," la ong u president JYF u J Pala.
Ka JYF ka ai jingiaroh ia u MLA ka Sutnga Saipung Constistuency Shitlang Pale uba la kloi ban iadonlang bad kyrshan ia kane ka jingdawa ka ECC Elaka Sutnga da kaba u la ia leit synranlang ia ki paidbah ka Elaka Sutnga ban dawa ia ka hok jong u paidbah ka constituency jong u bad dawa weng noh ia kine ki coke factory beain.
Ka JYF kala pynpaw iaka jingsngewlyngngoh ba DC East Jaintia Hills dain shi dain u la pynbna ba ki karkhana coke kiba bym shym la ioh jingbit ki dei ban khang, phewse la sakhi ba kine ki kharkhna ki iaid bteng ban shna iaki karkhana bad thang ia u dewiong uba la pynjaboh iaka haw haw bad ka sawdong sawkun ka mariang.
Ka JYF kala buh jingkylli ruh nangno kine ki karkhana ki ioh dewiong ban saiñ rnga dewiong wat hadpeng ba ka jngtih bad ka jingshalan dewiong ha Jylla ka dang khang.
Ka JYF kala kyntu iaka sorkar bad ka bor synshar district ban khang mardor ia kine ki karkhana kiba beaiñ bad dawa ruh ban tohkit halor kane ka kam beaiñ.
Ka Jaiñtia Student Movement (JSM) Eastern Region kala byrthen ban pynpra iaka khilon kaba la shu ieh khongreng ha Tuber Shohshrieh, East Jaintia Hills la shinem mynta.
Ka JSM kala ai da ka dorkhat ha Deputy Commissioner, East Jaintia hills haka sngi Palei, ban dawa na u ban shna pyndep mardor ia katei ka khilon ne ka Welcome Arch kaba don ha Tuber Shohshrieh kala shna naduh ka por u Deputy Commissioner barim Bah FM Dopth bad kaba la plie paidbah Ïa u maw nongrim la dep ban plie paidbah naduh ka 10 tarik Nailur 2020 la ong ka Wellson RD Siangshai, president JSM Eastern Region.
Ia kane ka khilon la shna lyngba ka Public Private Initiatives project da ka Star Cement.
Ka JSM ka la ai por hapoh ka 16 tarik une u bnai ban sdang noh ïaka jingtrei bad maham ba lada ka jingtrei kam sdang ka JSM kan pynpra ïa baroh ki jingtei.
Ha katei ka jingiakynduh la ïalam da u president u Wellson RD Siangshai haka jingïadonlang u General Secretary Suni Bareh, u Vice President Donkupar Roy Kharkrang, u Shyning Shylla Organising Secretary bad kiwei kiwei.
Ban wanrah ïaka Shnong kaba khuid kaba suba kaba lait na shibun ki khñiang jingpang ki nongshong Shnong jong ka Namdong B ki la pynlong ka jingpynkhuid ïaki kyntoit shnong bad ki bynta jong ka surok Jowai Nartiang Khanduli ba hap hapoh ka shnong.
Ïa kane ka jingpynkhuid la pynlong haka sngi Palei haka jingïashim bynta lang da baroh ki samla kynthei bad shynrang, ki dkhot nongkitkam Shnong ba kynthup u Waheh Shnong u DS War, u Assistant Waheh Shnong u Pius Ksoo bad u Secretary Shong u Apostol Shadap.
Hadien ka jingpynkhuid, ki nongïalam ka VDP Shnong Namdong B ki la ai sngewbha da ki tin bret niut ( Dustbin) sha ka Dorbar Shnong bad ki la kyntu ïaki khun jong ka Shnong kumjuh ki nongleit nongwan ban leh khuid ha poh Shnong hapoh thaw.
U Waheh Shnong u DS War ula kyntu ïaki nongshong Shnong kumjuh ki nongleit nongwan ban kohnguh ïaki jingpynïaid jong ka Dorbar Shnong khnang ban lah ban ïakhun pyrshah ïaka jingjakhlia.
Ka Seiñraij Jowai kala shim iaka sienjam ban pynkhuid iaka iew Seinraij ha Iawmusiang, Jowai haka sngi Thohdieng.
Kane ka jingpynkhuid ka long hadien ba ki paidbah kila bteng ban lumthup iaki ñiut ha katei ka iew mar pyrshah bad ka DC ophis Jowai, Hadien kane ka jingpynkhuid u ma OR Shallam president Seiñraij Jowai kala kyntu iaki paidbah ba kim dei shuh ban bret ne lumthup iaki ñiut kat shaba lap ba shem bad lada lap ka Seiñraij Jowai kan pynshitom bad dain kuna.
Ka Seinraij Jowai ka khang pyrshah bad kyrpad ia baroh ba kim dei ban bret pathar iaki ñiut sha ki ‘law kyntang kiba hap haka jingpeit ka Seiñraij Jowai.
Haka sngi Thohdieng 515 ngut ki briew kila iabit thymmai iaka jingpang khlam bad 14 ngut kila khlad bad da kane ka jingiap kala kynjoh haduh 1147 ngut haka Jylla.
Kine kiba khlad 14  ngut ki dei na East Khasi Hills: 08, Ri Bhoi: 03, West Garo Hills: 02 bad West Jaintia Hills: 01.
Katkum ka jingpyntip ka Tnad ka Koit ka Khiah, ki briew kiba la ïabit thymmai ïa kane ka jingpangkhlam ki don 515 ngut bad kiba dang shitom ne ki active case ki don 5515 ngut hapoh ka Jylla.
Kine ki kynthup EGH: 10, EJH: 07, EKH: 184, NGH: 10, RBD: 52, SGH: 02, SWGH: 01, SWKH: 13, WGH: 55, WJH: 49 bad WKH: 132.
Ki nongpang kiba la ioh pat iaka jingkoit ki don 560 ngut.
Kine ki kynthup na EGH: 17, EJH: 34, EKH: 235, NGH: 11, RBD: 06, SGH: 10, SWGH: 10, SWKH: 00, WGH: 135, WJH: 66 bad WKH: 36.
Ka jingdon jong ki briew bala ïabit ïa kane ka jingpang khlam ha Jylla kala kiew sha ka 68107 ngut bad napdeng kine 61445 ngut kila ïoh ïa ka jingkoit bad 1147 ngut kiba ïap nalor ki briew ba dang shitom.
U District Magistrate, West Jaintia Hills District haka sngi Thohdieng ula pynngat Micro Containment iaka Dong Um -Sahep of Shangpung Mission hadien bala pur ka jingiabit jingpang khlam COVID-19.
Kane ka hukum kan treikam mardor khnang ba ka tnad ka koit ka khiah kan ioh ban pyndep iaka ki test iaki briew kiba lah ban shah ktah bad ban shong kyrpang bad ka active surveilance ban tem iaka jingpur ka khlam COVID-19.
Ka hukum kala khang pyrshah iaki ban rung sha ka containment bad kiba shong ba sah haka containment ruh kim bit ban mih shabar bad la bthah ban kin shong pynkyrpang ialade ha ki iing ki sem.
Ym shah ban pynlong ia kino kino ki jait jingialang bad kiwei kiwei ki jait kam, baroh ki dukan dukdoh bad ki ophis sorkar ne jong ki riew shimet ha katei ka containment ki dei ban khang.
Ki kali kiba iaid lyngba ka containment kim bit ban sangeh ha shiteng lynti haka jaka kaba la pynbna containment area.
Ka jingiakren pynbeit pud hadpeng ki ar Chief Minister #AssamMeghalaya kaba long haka sngi Thohdieng ha Guwahati kala rai ban pynbeit shuwa 6 jaka ki jaka ba iakhajia na ki 12 jaka.
Ki ar ngut ki Myntri Rangbah u Himanta Biswa Sarma, u Myntri Rangbah ka Assam bad u Conrad K Sangma Myntri Rangbah ka Jylla Meghalaya kila shim iaka sienjam ban pynbeit shuwa 6 jaka ki jaka ban iaknieh ka Assam bad Meghalaya kaba kynthup iaka Cachar, Kamrup Metro bad Kamrup District, West Khasi Hills, Ribhoi bad East Jaintia Hills.
Ki 6 tylli ki jaka ba iaknieh ha Jylla ki dei ka Tarabari (4.
69 sq km), Gizang (13.
53 sq km), Hahim (3.
51 sq km), Boklapara (1.
57 sq kms), Khanapara-Pilangkata (2.
29 sq kms) bad Ratacherra (11.
20 sq kms).
Ha kane ka jingiakren pynbeit pud ki ar Chief Minister u Himanta Biswa Sarma kila rai ruh ban kin hiar jurip ruh iaka Langpih, West Khasi Hills District.
Ha kane ka jingiakren la thaw ruh iaka Regional Committees kaba mar 5 ngut ki dkhot na baroh ar tylli ki jylla kaban khlieh da ki Cabinet Minister bad ki ophisar bad lah ruh ban kynthuplang iaki nongmikhmat ka thain, ki sengbhalang bad iaka report yn sumbit iaka report hapoh 30 sngi.
U District Magistrate jong ka West Jaintia Hills District haka sngi Palei ula pynngat micro containment ia ki iing ha Loompyrdi Iongpiah bad weng iaka containment ha Sahsniang A bad Loomsuwe, Dulong Jowai.
Ki iing kiba la shah pynngat micro containment ha Loompyrdi Iongpiah ki dei jong ka Iada Paswet bad Pher Paswet, Rasa Kyndiah bad Mienbha Kyndiah.
Ia kane ka containment la pyntreikam mardor tad haduh bala pynban da kumwei.
Iaka containment ha Loomsuwe bad Sahsniang A kaba hap ha Laskein Block la weng hadien bala tem iaka jingpur ka jingiabit khlam COVID-19.
Ka VDP jong ka shnong Mookympad ka la ioh bat ia ki 43 ngut ki bar jylla ki ba la wan kit da ka wei ka truck ba don ia u no AS 25EC 3955 haka sngi pale haka por 7 baje mynsetp.
Ka VDP shnong Mookympad haba tohkit bniah kia kine ki bar jylla kila iathuh ba ki la thmu ban leit trei sha sha ka kharkhana coke ka ba kyrteng S.
K Coke ka ba don ha Nongjri, Elaka Sutnga.
la iathuh ruh ba ia kane ka Coke ka dei ka ba long trai da u Ma Forgive Dkhar na ka shnong Sutnga.
Ka VDP kala kynthoh ia ma Forgive Dkhar halor ka jingpynmih khubor jong u ba kyndit ia ka jingiaid rally ki khun ka ka Elaka ha ka 03/08/2021 ban pyrshah ia ki coke da ka kynnoh ba ki pynkhein ia ki kyndon SOPs COVID-19, hynrei tang shi sngi hadien u ma Forgive Dkhar u wanrah syndon shi truck da ki briew ki na bar jylla na Bongaigaon Assam khlem don ia ki kot ki sla ki ba biang.
U president VDP Mookympad ma Wa-oo Supooh ula pynrem iaka jingkynthoh u ma Forgive Dkhar ba u ong ba ki khun ka Elaka Sutnga kim ioh jingbit na DC ha shuwa ban pynlong ia kane ka rally bad buh jingkylli kylla ia u ma Forgive ula ioh jingbit ne permission ban wan rah ia kine ki briew na bar jylla na ki office lane ki tnad ba dei peit.
Ka VDP ka pyrshah jur iaka jingwanrah ia ki bar jylla sha ki kharkhana coke beaiñ.
Haka juh ka por kane ka coke kharkhana SK Coke ka dei ka bym pat don kot don sla wat tang ia ka CTE hynrei ka la sdang ban thang na duh kine ki bnai ba la dep, la kynnoh u ma Supooh.
Shuh shuh ha ka 02/08/2021 ka VDP Moolympad ka la ioh ruh ban bat ia ka wei ka bus traveller ka la kit ia ki phew ngut ki bar jylla ki ba la thmu ban leit trei sha ki kine ki kharkhana.
Ka VDP kala maham jur ia ki trai coke factory ba kim dei ban wan rah ia ki bar jylla ki bym biang ia ki kot ki sla.
Khamtam ha kum kine ki por ba dang don u ne u khniang Covid-19.
Lada ka VDP ka ka dang lap ia kum ki me ki kam beain ka VDP kam banse ban leh da ka ba tyngeh.
U Khynnah skul jong ka Sawlyngdoh Higher Secondary School Mowkaiaw, u Wanteibok Pator ula wan haka kyrdan kaba ar haka First Twenty Candidates jong ka result Secondary School Leaving Certificate (SSLC) kaba la pynbna ka MBOSE haka sngi Palei.
Nalor u Wanteibok, ki khynnah kiba ioh rung haka First Twenty na ki skul ha Rilum Jaintia ki dei ka skul North Liberty HSS.
U Jayden Magni Pde bad ka Daffodil Langstang kiba wan haka kyrdan 14 bad 16.
U Kevinstrong Lawriniang u khynnah skul jong ka St.
Thomas Higher Secondary School, Mairang ula wan haka kyrdan kaba nyngkong eh haka thup First Twenty naka SSLC examination 2021.
Katba haka result HSSLC Arts stream ka St.
Anthony’s HSS bad St.
Edmund’s HSS kila wan nyngkong, ba ar, bad ba lai haka kyrdan First Ten Position.
U Daniel Ksanbor Khyriemmujat bad Jethro Jarvis Roy Jyrwa ki khynnah jong ka St.
Anthony’s HSS kila wan haka kyrdan Nyngkong bad balai bad L Kennedy Vaiphei jong ka St.
Edmunds HSS ula wan haka kyrdan ba ar ha ka thup First Ten.
Ka KSU Jalaphet Unit, Elaka Sutnga kala ai ka jingkyrshan ba pura ia ka Environmental Coordination Committee (ECC) Elaka Sutnga halor ka jingdawa ban khang khyrdep iaki Coke Factory ne ki karkhana saiñ rnga dewiong beain kiba la ieng rasong kum ki tit.
Ka KSU kala ong baroh kine ki karkhana la shna ha ki jaka sah briew bad kala ktah bha iaka koit ka khiah ki briew namar ba kine ki karkhana kila leh bymsuidniew ban thang dusmon ia u dewiong bad pynmih dusmon iaka tdem ne ka lyer bih kaba la ktah ia baroh ki nongshong shnong bad ka sawdong sawkun ka mariang.
Ka jingshna ia kine ki karkhana Coke Factory ruh ka la long shaba palat ha kaba tang ha kawei ka shnong la pynieng haduh 5-6 tylli bad ka jingktah iaka koit ka khiah bad ka haw kalong kaba jur bha Ka KSU ka ai jingiaroh ruh ia u MLA ka Sutnga Saipung Constistuency Shitlang Pale uba la kloi ban iadonlang bad kyrshan ia kane ka jingdawa ka ECC Elaka Sutnga da kaba u la ia leit synranlang ia ki paidbah ka Elaka Sutnga ban leit tur sha ka Office u DC East Jaintia Hills ban dawa weng noh ia kine ki factory beain mardor.
Ka KSU kala pynpaw iaka jingsngewlyngngoh iaka jingioh lad kitei ki Coke Factory ban mih kum ki tit.
“Ka Assembly Committee on Environment kala wan jurip ia kine ki Coke Factory beain baroh, hynrei haduh mynta kam pat don kino kino ki dak ki shin ban pynshitom ia kine ki karkhana," la ong Emmon Chyrmang president KSU Jalaphet bad kyntu iaka sorkar ban shimkhia halor kane ka bynta ban khang shisyndon ia kine ki karkhana beaiñ.
U Sub-Divisional Officer (Supply) jong ka Amlarem Sub-Division u la pynbna ba ia u Khaw u ba hap hapoh ka PMGKAY Scheme na ka bynta u bnai August (Nailar), 2021 la pyllait sha baroh ki longïing ki ba hap hapoh ka NFSA (AAY & PHH) haduh 16 th August, 2021.
Ia u khaw PMGKAY AAY ym sam ei 5 kilo shi khlieh.
Ia u khaw PMGKAY PHH ym sam ei 5 kilo shi khlieh.
Lada don kino kino kiba shim da ka pisa ne ki bym ioh ia ki tei ki mar jong ki, ki lah ban ujor sha ka ophis jong u S.
D.
O (Supply) da ka ba thoh shai ia ka kyrteng bad ka shnong jong ki khnang ba yn lah ban pynshitom ia ki.
576 ngut briew kiba iabit thymmai iaka jingpang khlam COVID-19 bad 8 ngut ki briew kila khlad kaba la wanrah iaka jingiap haduh 1133 haka jylla haka sngi Palei.
Kine kiba la khlad 8 ngut ki dei na East Khasi Hills District: 05, Ri Bhoi, West Garo Hills bad West Khasi Hills mar iwei.
Kat kum ka jingpyntip ka Tnad ka Koit ka Khiah, sa 576 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 5574 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 8, EJH: 11, EKH: 247, NGH: 01, RBD: 71, SGH: 11, SWGH: 11, SWKH: 26, WGH: 90, WJH: 37 bad WKH: 63.
Ki nongpang kiba la ioh pat iaka jingkoit ki don haduh 510 ngut.
Kine ki kynthup na EGH: 12, EJH: 5, EKH: 191, NGH: 4, RBD: 82, SGH: 7, SWGH: 5, SWKH: 53, WGH: 62, WJH: 34 bad WKH: 55.
Ka jingdon jong ki briew bala ïabit ïa kane ka jingpang khlam ha Jylla baroh ka long 67592 ngut bad napdeng kine 60885 ngut kila ïoh ïa ka jingkoit bad 1133 ngut kiba ïap nalor ki briew ba dang shitom.
Ka Jaintia Students’ Movement (JSM) kala dawa mardor na u Sub- Divisional Officer, MeECL Sutnga Distribution Division East Jaiñtia Hills District ban ker ia ki ar tylli transformer kiba ap jingma bad lah ban wanrah jingjia mynsaw mynsnam khamtam iaki khynnah haka shnong Pamrakmai bad Pamrapaithlu.
Kine ki ar tylli ki transformer kiba la buh ha kitei ka shnong ki dei kiba la shu ieh khlem kano kano ka jingker bad la lehklet iaka jingshngain ki nongshong shnong bad khamtam ki khynnah, la ong u WRD Siangshai president JSM eastern region.
Ula ong ruh ba ki don bun tylli ki post bording elektrik kiba la bam sarang bad ki lah ban khyllem ha kano kano ka por lada ym maramot kloi ia kine ki post.
Ka JSM kala pynsngew ruh ha une u engineer halor ka jingkiew dor ka bai thang bording ki nongshong shnong kaba la buh jingeh iaki ban siew ha kum kane ka por ka khiam ka khait naka jingwan lynsher ka khlam.
Nakaliang une u engineer ula kular ban shimkhia ban leh iaka ba donkam ban shngain u paidbah nalor ban peit halor ka bai bording, la ong ka JSM.
Ka jingpyrshang jong ka Jowai Municipal Board (JMB) ban bret iaki ñiut kiba mih na Jowai sha kiwei kiwei ki jaka kala pulom noh hadien ba ki paidbah jong ki shnong bapher bapher ki pyrshah jur iaka rukom leh jong ka JMB.
Haka sngi Balang ruh ki trok ki ñiut jong ka Jowai Municipal Board , Jowai kila kit iaki ñiut na Jowai bad thmu ban bret sha ki krem dewiong haka thain Sutnga, East Jaintia Hills District, hynrei kane ka jingpyrshang jong kila shah theh umpjah ha kaba kila shah beh noh haki nongshong shnong ka Lamyrsiang.
Katkum ki dur ki dar la sakhi ba haka por ba la thmu ban bret ïaki ñiut shapoh krem dewiong la lap noh iaki da ki paidbah bad khang pyrshah ba kin theh ñiut ha ki krem deiwong bad pynphai iaki trok kit ñiut.
Kila don kiba la dep theh ruh la phah pynlang pynlum biang iaki shapoh ka trok.
U Sub-Divisional Magistrate ka Mairang Civil Sub-Division, Mairang ha ka hukum ba la pynmih haka sngi Balang, u la pynbna ba hadien ba lah dep test lut ia baroh ki High Risk Contact bad hadien ba la lah pyndep ia ka ‘Vaccination Drive’ ha ki saw tylli ki dong ka Shnong Pyndengumiong, kata, ka Dongbir, Donggate, Lumiew bad Lummaralong, la weng noh ia ka hukum containment zone na ka bynta kitei ki saw tylli ki dong naduh ka 4 tarik u Nailar, 2021.
Katba, ka Dong Langstiehrim bad ka Dong Umwiehsup kin dang neh kum ki Containment Area namar ka jingdon jong ki nongshongshnong kiba dang shu ioh ia u khniang jingpang COVID-19 bad namar ba ym pat ioh ban pyndep ia ka ‘‘Vaccination Drive’  ha kitei ki artylli ki dong jong ka shnong Pyndengumiong.
Katkum kane ka hukum, kan don ka jingpyrkhing ha kaba iadei bad ka jingplie jong ki dukan bad ruh ia ki kam shna iing shna surok ha ki jaka paidbah kiba don hapoh ka shnong Pyndengumiong.
Lah ban pynkynmaw hangne ba la pynhap ia ka shnong Pyndengumiong, kaba kynthup ia ki hynriew tylli ki dong, kata ka dong Dongbir, Donggate, Lummaralong, Lumiew, Langstiehrim bad Umwiehsup,  kum ka Containment Zone ha ka 23 tarik u Naitung, 2021 kum shibynta ban tehlakam ia ka jingsaphriang jong  u khniang jingpang COVID-19 namar ka jingdon jong ki nongpang COVID-19 bad ki High Risk Contact hapoh kane ka shnong.
SDPRO, Mairang.
Hadien bala kiew ka jingiabit jingpang khlam COVID-19 ha Jowai, khamtam ha kawei ka kyntoit ha Riatmoolain, Ladthadlaboh bad ar tylli ki ïing ha Dongmihsngi, u District Magistrate West Jaintia Hills haka sngi Balang ula pynngat iaki hapoh ka micro containment ban tem iaka jingpur ka khlam.
Kine ki iing ki dei jong ka kong N Lyngdoh bad u Harness Papeng ha Dongmihsngi bad ka kyntoit ha Riatmoolain ka jaka bala shah pynngat containment kadei naduh Khlieh Um Sorkar bad Um Sorkar Cluster.
U District Magistrate ula ong ba kine ki ïing bad kane ka kyntoit ka donkam ban pyndep iaka jingleh iaki test bad active surveillance ban tem iaka jingpur ka khlam.
Kane ka hukum kan treikam mardor tad haduh bala pynbna da kumwei.
Ym shah iano iano ban rung sha ka containment bad kiba shong ba sah hapoh ka containment ruh kim bit ban mih shabar bad ki dei ban shong pynkyrpang ialade ha ki iing ki sem jong ki.
Ym shah ban pynlong ia kino kino ki jait jingialang bad ki kali kiba iaid lyngba ka containment ruh kim bit ban sangeh ha shiteng lynti haka jaka kaba la pynngat containment.
Sa 521 ngut ki briew kila iabit thymmai iaka jingpang khlam COVID-19 bad 7 ngut kila khlad biang na ka jingpang khlam bad ka jingiap kala kynjoh sha ka 1125 ngut ha Jylla haka sngi ba Balang.
Kine kiba khlad sa 7 ngut ki dei na East Khasi Hills: 04, East Jaintia Hills, South West Garo Hills bad South West Khasi Hills kila khlad mar iwei.
Katkum ka jingpyntip ka Tnad ka Koit ka Khiah, ki briew kiba la ïabit thymmai ïa kane ka jingpangkhlam ki don 521 ngut bad kiba dang shitom ne ki active case ki don 5516 ngut hapoh ka Jylla.
Kine ki kynthup EGH: 08, EJH: 04, EKH: 238, NGH: 10, RBD: 19, SGH: 09, SWGH: 06, SWKH: 44, WGH: 79, WJH: 24 bad WKH: 80.
Ki nongpang kiba la ioh pat iaka jingkoit ki don 572 ngut.
Kine ki kynthup na EGH: 04, EJH: 42, EKH: 121, NGH: 16, RBD: 78, SGH: 08, SWGH: 03, SWKH: 51, WGH: 112, WJH: 91 bad WKH: 46.
Ka jingdon jong ki briew bala ïabit ïa kane ka jingpang khlam ha Jylla kala kiew sha ka 67016 ngut bad napdeng kine 60375 ngut kila ïoh ïa ka jingkoit bad 1125 ngut kiba ïap nalor ki briew ba dang shitom.
Ka Seiñ Kyntu Seiñ Raij 12- Daloi ka ai khublei Behdeiñkhlam basuk ba kmen ia ki khun ka Seiñ Raij Muthlong, Ialong bad Mukhla.
Ka jinglehniam ha Muthlong kala sdang naduh ka 2 tarik une u bnai bad kan kut haka 5 tarik haka biar ka Seiñraij Muthlong.
Shuh shuh ka Seiñraij Ialong kan pynlong Behdeiñkhlam ha ka 12-08-2021 bad ia ka Seiñ Raij Mukhla kan pynlong ia ka jingleh Niam Behdeinkhlam jong ka ha ka 20-08-2021.
Ka Seiñ Kyntu Seiñ Raij 12-Daloi ka ai khublei bad kitbok kitrwiang Behdeiñkhlam ia baroh ki khun jong ka Seiñraij Muthlong, Ialong bad Mukhla bad ka kyrmen ba kane ka Behdeiñkhlam kanlong kaba phuh kaba phieng bad ba iaid beit iaid ryntih katkum ka jingpyniaid bad ba kan poi sha ka thong kumba ka jingthmu hi kalong ban beh iaka sinew ka smeh haka imlang ka sahlang.
Haduh san tylli ki karkhana shna Ice Cream ha East Jaintia Hills District kila shah khang khyrdep hadien bala lap ba ki khleh dawai iaki Ice Cream da ki dawai iada naka jingsarang ki tiar kaba ktah jur iaka koit ka khiah u briew haka 3 tarik Nailar 2021.
Kine ki karkhana shna Ice Cream kiba shah khang ki dei ka Cream Hills Ice Cream kaba dei trai u  Bimlesh Kumar ba Khliehriat East, Swati Ice Cream kaba dei da u Ashok Sahani bad u Chota Bheem Ice Cream ba dei trai da u Rajiv Kumar Shani kiba na Dkhaih West, MN Ice Cream kaba dei trai u Roitre Phawa bad ka Priceycol Ice Cream kaba dei trai da u Raman Das kiba na Lad Rymbai “Baroh kine ki karkhana shna Ice Cream kim don satia iaka registration FSSAI ne Food Safety and Standards Authority of India, kaba dei kawei na ki tnad ka Ministry of Health & Family Welfare, Government of India," ong ka report jong u Bah NA Lynwi, Food Safety Officer, East Jaintia Hills uba la hiar khynra ia kine ki karkhna shna Ice Cream hadien bala bthah ia u da u Deputy Commissioner, East Jaintia Hills haka 2 tarik une u bnai.
U Deputy Commissioner, East Jaintia Hills District ula bthah ia u Food Safety Officer ban khynra ia kine ki karkhna hadien bala ioh iaka report ba don ki khynnah kiba iohkem pang shitmet na kaba bam ice cream bad ban pynthikna ba kine ki ice cream kim dei kiba iabit khniang jingpang COVID-19.
Haka jingkhynra u Bah Lynwi ryngkat ka jingsynranlang ki Pulit ka District ha kitei ki karkhana la lap ba ki pyndonkam iaki dawai ban shna iaki ice cream bad kine ki dawai ki dei kiba la tip kum ka Maruti Chemical Powder, Royal Gold kiba pyndonkam ha ki nar ha ki karkhana ban lait naka jingbam sarang kaba ktah iaka koit ka khiah u briew.
Ka report u Food Safety Officer ka ong ba kine ki karkhana shna Ice Cream kila pynkhein iaka Food Safety Standard Act 2006.
Ka report ka ong ruh ba haduh 42 jait ki jait dawai la kurup na ki saw tylli ki karkhana shna ice cream.
I Kong Garnet Thangkhiew, I kmie jong I Kong Baniar Thangkhiew ba shong ba sah ha Nongkseh Marjan bad ka Madonna Convent Upper Shillong ila khlad noh haka 3 tarik u August (Nailar) 2021.
Ka jingleit ontep kan ia I Kong Garnet kan long ha ka 5 Nailar 21 ha u Lum jingtep ka Balang Katholik 3 Mer.
I Bah Chester Roy Shabong uwei na ki nongialeh Hill State ula khlad noh na kane ka pyrthei haka 3 August (Nailar) 2021.
Ka Federation of Khasi States, Ka Grand Council of Chiefs of Meghalaya lyngba u Bah John F Kharshiing u nongaiktien ula phah ka khubor sngewlem sha i lok jong i Bah Chester ka Kong Tynraoi Laloo, sha ki khun ki kti bad kba haiing hasem baroh halor ka jingkhlad noh I Bah Chestar.
“Kum ka jaidbynriew Khasi bad ka jylla Meghalaya bad na ka liang ka Federation of Khasi States, Ka Grand Council of Chiefs of Meghalaya, baroh kawei ngim lah shuh ban klet ia ka jingaiti jong I Bah Chester lem bad ki spah ngut kiwei ki samla shipai kiba la shah jied ha u September 1968 ha ka first batch kum ki samla na ka dong Wahiingdoh ( Mawkhar Circle) ban mih kum u volunteer jong ka Non-violent Direct Action (NVDA), ban leit ban mih ban ieng lang bad kiwei ki samla ha khmat Assam secretariat (mynta ka Meghalaya Secretariat) ban khang ban ieng hakhmat khyrdop ka Assam Secretariat ha ka 10 September 1968, khlem salia khlem khuslai kaei kaban jia bad ban dawa NO HILL STATE NO REST ha u snem 1968," la ong u Bah John.
Ka FKS bad ki Khlieh nongsynshar ka buh iaka jingduwai ia ka iing ka sem jong I Bah Chester bad ba U Trai nongbuh nongthaw un pyntngen iaka iing ka sem baroh kawei.
Sa 556 ngut ki briew kila iabit thymmai iaka jingpang khlam bad 9 ngut kila khlad biang na ka jingpang khlam kaba la wanrah iaka jingiap 1118 ngut haka sngi ba Ar.
Kine kiba khlad sa 9 ngut ki dei na East Khasi Hills: 05 bad mar iwei na East Jaintia Hills, South West Khasi Hills, West Garo Hills bad West Jaintia Hills.
Katkum ka jingpyntip ka Tnad ka Koit ka Khiah, ki briew kiba la ïabit thymmai ïa kane ka jingpangkhlam ki don 556 ngut bad kiba dang shitom ne ki active case ki don 5574 ngut hapoh ka Jylla.
Kine ki kynthup EGH: 06, EJH: 11, EKH: 196, NGH: 12, RBD: 48, SGH: 07, SWGH: 06, SWKH: 28, WGH: 85, WJH: 65 bad WKH: 92.
Ki nongpang kiba la ioh pat iaka jingkoit ki don 816 ngut.
Kine ki kynthup na EGH: 15, EJH: 15, EKH: 420, NGH: 05, RBD: 57, SGH: 08, SWGH: 05, SWKH: 23, WGH: 101, WJH: 93 bad WKH: 74.
Ka jingdon jong ki briew bala ïabit ïa kane ka jingpang khlam ha Jylla kala kiew sha ka 66495 ngut bad napdeng kine 59803 ngut kila ïoh ïa ka jingkoit bad 1118 ngut kiba ïap nalor ki briew ba dang shitom.
U paidbah nongshong shnong ka Elaka Sutnga haka sngi ba Ar ula mih puk sha surok ban pyrshah iaka sorkar MDA halor ka jingieng rasong ki Coke Factory ne ki karkhana saiñ rnga dewiong ka Elaka Sutnga, East Jaintia Hills District bad dawa ban khang mardor ia ki karkhana beaiñ.
Ki khun ka elaka Sutnga kiba la kot da ki spah ngut hapoh ka jingialam ka Environment Coordination Committee (ECC) Elaka Sutnga ha ryngkat ka jingiadonlang u MLA Sutnga Saipung ma Shitlang Pale nalor ki nongialam ka ECC kila iaid paidbah na ka Shi Kilo ryngkat ki placard kiba thoh iaka jingktah kine ki karkhana saiñ rnga dewiong iaka koit ka khiah bad ka mariang.
La pynkut ia kane ka jingiaid paidbah ha phyllaw ka DC ophis, East Jaintia Hills District.
Ki katto katne ki jingthoh ha ki placard ki ong ‘Phi ong ka ja kpoh, Ngi ong ka Bih Kpoh’ ‘Coke will make you choke’ ne U rnga dewiong u pynshitom ban ring pynhiar mynsiem’ ‘Coke factories are more dangerous than COVID-19’ ne ‘Ki karkhana coke ki dang kham ma ban ia u COVID-19’.
La pynrem ia u Myntri ka tnad Industries and Commerce Ma Sniawbhlang Dhar, u Myntri Rangbah Conrad K Sangma nalor ka Meghalaya State Pollution Board kaba la ai certificate sha kine ki karkhana khlem kano kano ka pynsngew paidbha wat la tei iaki karkhana hajan ba shong ba sah ki briew.
Lah ban ong ba kane kan dei ka sien kaba nyngkong ba u paid ka Elaka Sutnga un mih paidbah ban pyrshah iaki Coke Factory kiba la jyllei ka ki shnong bapher bapher naduh Sookilo ter ter sha Umpleng, Umthe bad Nongjri bala ieng ki kharkhna beaiñ kum ki tit kiba la ktah iaka koit ka khiah bad ka sawdong sawkun ka mariang.
Ki nongialam ka ECC naduh chairman DH Malang, Pynbait Sutnga Secretary, u Reading War legal adviser, Rieweh Kupar Sutnga, Hambertus Nongtdu bad kiwei kiwei ki nongialam shnong nalor u ma Shitlang Pale kila iakynduh ia U DC East Jaintia Hills ban dawa na u ban khang shisyndon iaki karkhana kiba la shna beaiñ.
Na kaliang u Deputy Commissioner, Bah E Kharmalki, ula ong ba na kaliang jong u phah iaki magistrate bda ki pulit ban khang ia baroh ki karkhana kiba bym shym la ioh satia iaka certificate Consent to Operate (CTO) ban ioh pynmih ia u rnga dewiong.
U DC ula ong ba ka ophis u DC ka dei kaba khatduh ban ioh jingtip halor ka jingioh certifictae ban seng iaki karkhana naduh Consent to Establish (CTE) ne CTO bad ka Single Window Agency (SWA), hynrei kaei kaba ka ECC kala pynsngew un rah iaka sorkar.
“Phi dei ban wad jingtip ruh na ka Elaka bad ki bor shnong kumno ki ai NOC ia kine ki karkhana ban ieng rasong," la ong u DC iaki nongialam ka ECC ban wad jingtip.
U Ma Shitlang Pale MLA ka thain Sutnga Saipung ula ong “Nga pyrshah jur ia kane ka jingieng rasong kine ki karkhana namar ba ki pynjaboh iaka mariang bad ula dawa na ka sorkar ban pyndam mardor.
" “Ngi kwah iaka koit ka khiah bad ngi donkam iaka lyer kaba khuid bad kim donkam ia kine ki karkhana kiba ktah iaka koit ka khiah bad pynjakhlia iaka mei mariang jong ngi," la ong u ma Shitlang Pale bad ula ong ba um don jngtip ba ki shnong ruh ki ai NOC bad hadien bala khih u paidbah ba u ioh jingtip ba ki shnong ruh ki donkti ban ai NOC.
U Ma Rieweh Kupar Sutnga haba kren bad ki nongthoh khubor ula ong kumba 39 tylli ki karkhana coke ki dei kiba beaiñ.
7 tylli ki karkhana kila ioh CTO ne ban pynmih rnga dewiong bad 12-13 tylli dei kiba la ioh tang iaka CTE ban shna iaka karkhana.
Baroh kine ki karkhana kidei kiba pyniaid da ki bar jylla bad la shah kyrteng da ki trai muluk, la ong u ma Rieweh.
U Ma Rieweh ula ong bun ki nongmihkhmat bad ki riew paidbah kila buh jingkylli kumno ki karkhana sain rnga dewiong ki ioh dewiong haba naduh u snem 2014 la khang iaka jingtih dewiong haka Jylla.
Ula ong kane ka jubab ka dei ban ai da sorkar MDA naduh u Conrad K Sangma, Myntri Rangbah ka Jylla, u Sniawbhalang Dhar bad u Prestone kin jubab kumno kine ki karkhana ki mih kum ki tit ha East Jaintia Hills.
Ka Jaiñtia Students’ Union (JSU) kum shibynta ban khanglad iaka jingwan buhai shnong ki bar jylla kala khynra ia ki bar jylla bym biang kot biang sla ha Amlarem Sub-Division haka sngi Nyngkong.
Kane ka jingkhynra ka JSU ka dei ruh kum shibynta ban pyrshah iaka jingmynthi jong ak sorkar pdeng ban pynioh Inner Line Permit iaka Jylla Meghalaya.
Ka JSU haba bteng ia kane ka jingkhyra bar jylla lyngba ka tnad Syndai Unit kala khynra ha ka shnong Syndai bad kala lap ba bun ki bar jylla kiba trei haka company airtel.
Haba sylli iaki kot ki sla kala lap ba ki biang ki kot ki sla ban pynthikna ba ki dei ki nongshong shnong ka ri bad la bthah iaki ba leit phai marsien dep trei, ong u president JSU Syndai Unit Pynshailang Suliang.
Ula ong ba kin bteng ban khynra iaki bar jylla bad khot wer iaki nongialam shnong bapher bapher ba kim dei ban ai jingbit ne NOC sha ki bar jylla ha kino kino ki jait trei ba dang lah ki trai muluk.
Ka JSU kala ong ba kan dang bteng ia kane ka jingkhynra bar jylla bad la ong ba kala dep pyntip sha ka JHADC halor kane ka mat ban khynra iaki bar jylla kiba wan trei bylla bad leh ki kam khaii bapher bapher, khlem ki kot ki sla ba biang.
I Tbn O.
Upstar Lyngdoh, Principal barim ka Kiang Nangbah Government College, Jowai ila khlad noh haka 2 tarik August (Nailar) 2021.
I Tbn.
O.
Upstar Lyngdoh i dei iba naka shnong Nangbah, West Jaiñtia Hills District.
Ka jingpyndep iaka basah jong I Tbn.
O Upstar kan long haka 4/08/2021.
Ka jinglehniam kan sdang naduh ka por 12 baje mynsngi na ïing sah jong i, hadien yn rah sha ïing mane ka Balang Presbyterian Nangbah Dukhu haka por 1 baje nohphaisngi bad haka por 2:30 yn leit on tep iaka met ha u lum jingtep ka balang.
Kane ka kalong ka jingpyntip na kiba haïing hasem.
U Deputy Commissioner, East Jaintia Hills District haka sngi Nyngkong hadien ba ula ioh iaka report ba don ki khynnah kiba iohkem pang shitmet na kaba bam ice cream bad ban pynthikna ba kine ki ice cream kim dei kiba iabit khniang jingpang COVID-19 ula phah test iaki ice cream.
U DC ula bthah ia u Food & Safety Officer Khliehriat, ban thung briew ha Ladrymbai bad Khliehriat ban shim nongmuna mar dor iaki ice cream kiba die da ki nongkhaïi ha Ladrymbai bad Khliehriat ban phah iaki ban leh test sha ki labarotary.
La bthah ia baroh ki nongdie ice crem ban sangeh ban die iaki ice cream tad haduh ban da ioh iaka testing report kaba pynthikna ba kine ki ice cream ki long kiba biang ban bam bad kiba lait na u khniang COVID-19.
U Deputy Commissioner, East Jaintia Hills District Bah E Kharmalki, ula pynmih biang iaka jingpynbna ban khang khyrdep ia baroh ki kharkhana Coke Factory ne ki kharkhana saiñ rnga dewiong beaiñ ha East Jaintia Hills Disrtict.
U DC haka jingpynbna kaba ula pynmih ha u Naitung 28 tarik, ula ong ba baroh ki kharkhana ki bym shym la ioh iaka Consent to Operate (CTO) katkum ka list ba sumbit ka Meghalaya State Pollution Board (MSPCB) , u DC un hap khang khyrdep ia baroh kine kharkhana Coke hapoh kane ka taiew.
U District Magistrate, West Jaintia Hills District Garod LSN Dykes haka sngi Nyngkong ula pynmih iaka hukum ban khang biang iaki iew ha Jowai hadien bala kiew ka jingiabit jingpang khlam COVID-19 kaba la kynjoh haduh 15 percent ka jingshah ktah jong ki nongshong shnong na une u jingpang khlam nalor ba kiew ka jingiap na ka khlam.
Katkum ka report ka tnad ka koit ka khiah, ki briew kiba dang shitom na ka jingpang khlam ki don haduh 659.
Kiba iabit thymmai ki don 33 ngut bad ka iap hapoh ka district kala kot sha ka 101 ngut.
Kumta kum shibynta ban pyntreikam ïaka kyndon jingpynjari ne ka containment measures, u District Magistrate ula pynkylla iaka hukum kaba la pynmih ha u Naitung 31 tarik bad hukum ban khang iaka iew Iawmusiang, Iaw Chyiap (JPC Market), Iaw Chor (CNI Market), Iawthymme, Ladthadlaboh bad ka iew Seinraij naduh mynta ka shiteng synia 2 Nailar (August) tad haduh bala pynbna da kumwei.
Ka hukum ka ong ba u Superintendent of Police West Jaintia Hills u dei ban pyntreikam ia kane ka hukum.
U MDC jong ka Jowai Central, u ma Awhai Andrew Shullai haka sngi Nyngkong ula dawa na u Deputy Commissioner, West Jaintia Hills District ban pyndonkam ia ka bor kaba la pynkup ha u ban iakhun pyrshah iaka jaboh jabaiñ khnang baka Jowai Municipal Board kan iohbiang ban leit bret ïaki ñiut sha ka jaka theh ñiut ha Mynkjai.
U Ma Andrew Shullai ula ai da ka dorkhat sha u Deputy Commissioner, West Jaintia Hills hadien bala phiel ka Jowai Municipal Board ban pynlang iaki ñiut kiba la lum thup ha ki iew ki hat ha sor Jowai kaba la wanrah ruh iaka jingsma iwtung.
“Kane ka jingphiel ka Jowai Municipal Board ban lum ñiut kadei hadien ba don ki katto katne kiba pyrshah iaka jingbret ñiut ha Mynkjai kaba la pyndkhoh ia ka rukom pynlang ñiut ka Municipal na Jowai," la ong u Ma Andrew haka dorkhat kaba ula ai sha u DC.
U Ma Andrew ula pynkynmaw biang ruh iaka jingiakynduh jong u ia u DC ha ryngkat bad ki waheh shnong Jowai ha u Lber 26 tarik jong une u snem ban dawa na u ban pyndonkam iaka bor kum u khlieh synshar district ban ailad iaka JMB ban bteng iaka jingbret ñiut ha Mynkjai.
Ha kane ka jingialang U Andrew ula ong ba u DC ula ong ban khot jingialang hapdeng ka JMB bad kiwei kiwei ki tnad sorkar, pynban wat hadien saw bnai ym shym la lah ban pynbeit ia kane ka kam bret ñiut bad ym don kino kino ki dak ki shin ban ioh ia kata ka jaka bret ñiut thymmai.
“Kalong kaba sngewsih ba ki ñiut kila lang kylleng ka sor Jowai bad khamtam eh ha khmat ka DC ophis Jowai.
Ka ophis u DC ruh kala lah ban bishar katno ka jinglang ki ñiut bad mutdur ha ki iing briew sa katno kin lang ki ñiut," la ong u Andrew bad ula bynrap ba ha kum kane ka por ka saw ka sian naka jingiakhun iaka khlam COVID-19 ba dei ruh ban don iaki jaka bret ñiut ba paka ban iada na kiwei kiwei pat ki jingpang namar ka jingbym don jaka bret ñiut.
“Nga sngewthuh iaka jingwad jaka sorkar ban ioh iaka jaka pyllang niut, bad ngam iohi pat iaka resol," la ong u ,ma Andrew bad pynkynmaw iaka jingiakut ka JHADC bad ka JMB na ka bynta 20 snem kaban kut haduh u snemj 2037 ban bret ñiut ha Mynkjai.
Kumta ka donkam baka JHADC bad ka JMB kin leh katkum ka jingiakut khnang ban pynjem ia kane jingeh mar mar ha kaba iadei bad ka kam bret ñiut.
Shuh shuh ka Coordination Committee for Clean Iawmusiang haka jingialam u Ma Edystone Shylla kila kynduh ia u Deputy Commissioner bad ka jubab kaba ki ioh kalong ba kin dang hap iaka rai jong ki 6 shnong halor ban ioh theh ñiut ha Mynkjai na ka bynta shipor.
U Ma Edystone ula ong ba kala don ka jingialang hadpeng u DC, u Myntri Pynroi Sor, ma Sniawbhalang Dhar, MLA Jowai Wailadmiki Shylla bad ki 6 shnong halor kane ka kam bret ñiut ha Mynkjai.
Ka Riloom Jaintia Traders Association (RJTA) kala pynpaw ka jingbynñiaw kaba khraw halor ka hukum khang iew syndet syndet jong u District Magistrate, West Jaintia Hills ha sor Jowai haka sngi Nyngkong.
U President jong ka RJTA u Paila Kordor Lyngkot ula ong ba ka jingkhang syndet syndet kala wanrah iaka jingklumar ia ki paid nongkhaii kiba die ia ki mar bapher bapher namar ba kadei ka sngi nyngkong jong ka taiew ba ki nongkhaii kila wanrah iaki mar ban die iaki mar baroh shitaiew ha ki iew ki hat.
“Lada ngim ioh ban die iaki mar hapoh kane ka taiew, kine ki mar kiba kynthup iaki jhur ki jhep, ki soh ki pai bad kiwei kiwei ki mar kin pyut lut bad kan wanrah iaka jingduh nong iaki nongkhaii," la ong Paila.
U Paila ula ong “Kane ka hukum kaba la pynmih kynsan kynsan ban khang ia ki iew kan ktah jur ia ki nongkhaii ba rit ba ria ban pyndap iaki jingdonkam ha ki iing ki sem jong ki bad ngi pynrem jur ia u District Magistrate halor kane ka hukum khang iew.
" Ula ong ruh ba naka liang ka RJTA kala pyrshang ban pynsngewthuh iaki nongkhaii bad ki nongdie jingdie ha iew ha hat ban ai tika bad kumba 60 percent kila dep ban ai tika ban iada na ka jingpang khlam COVID , pynban ka jingkhmih lynti jong ki ban ioh shongdie kumba ju long kala long mar khongpong hadien bala mih kane ka hukum khang iew.
Ka RJTA kala rai ban iakynduh ia u District Magistrate ba un pynjynsur ia ka hukum khang iew khnang ba ki nongkhaii kin nym iap thngan.
U District Magistrate, West Jaintia Hills District Garod LSN Dykes haka sngi Nyngkong ula pynmih iaka hukum ban khang biang iaki iew ha Jowai hadien bala kiew ka jingiabit jingpang khlam COVID-19 kaba la kynjoh haduh 15 percent ka jingshah ktah (positivity rate) jong ki nongshong shnong na une u jingpang khlam nalor ba kiew ka jingiap na ka khlam.
Katkum ka report ka tnad ka koit ka khiah, ki briew kiba dang shitom na ka jingpang khlam ki don haduh 659.
Kiba iabit thymmai ki don 33 ngut bad ka iap hapoh ka district kala kot sha ka 101 ngut.
Kumta kum shibynta ban pyntreikam ïaka kyndon jingpynjari ne ka containment measures, u District Magistrate ula pynkylla iaka hukum kaba la pynmih ha u Naitung 31 tarik bad hukum ban khang iaka iew Iawmusiang, Iaw Chyiap (JPC Market), Iaw Chor (CNI Market), Iawthymme, Ladthadlaboh bad ka iew Seinraij naduh mynta ka shiteng synia 2 Nailar (August) tad haduh bala pynbna da kumwei.
Sa 350 ngut ki briew kila iabit thymmai iaka jingpang khlam bad 13 ngut kila khlad biang na ka jingpang khlam kaba la wanrah iaka jingkhlad haduh 1109 haka sngi Nyngkong.
Kine kiba khlad sa 13 ngut ki dei na East Khasi Hills: 07, Ri Bhoi: 02, West Garo Hills: 02, South Garo Hills bad West Khasi Hills mar iwei.
Katkum ka jingpyntip ka Tnad ka Koit ka Khiah, ki briew kiba la ïabit thymmai ïa kane ka jingpangkhlam ki don 350 ngut bad kiba dang shitom ne ki active case ki don 5843 ngut hapoh ka Jylla.
Kine ki kynthup EGH: 01, EJH: 12, EKH: 197, NGH: 04, RBD: 31, SGH: 03, SWGH: 00, SWKH: 07, WGH: 37, WJH: 33 bad WKH: 25.
Ki nongpang kiba la ioh pat iaka jingkoit ki don 537 ngut.
Kine ki kynthup na EGH: 07, EJH: 08, EKH: 253, NGH: 12, RBD: 84, SGH: 05, SWGH: 05, SWKH: 33, WGH: 73, WJH: 37 bad WKH: 20.
Ka jingdon jong ki briew bala ïabit ïa kane ka jingpang khlam ha Jylla kala kiew sha ka 65939 ngut bad napdeng kine 58987 ngut kila ïoh ïa ka jingkoit bad 1109 ngut kiba ïap nalor ki briew ba dang shitom.
Ka Federation of Khasi Jaintia and Garo People (FKJGP) War Jaintia Circle kala kner jingiarap da u khaw sha ki nongshong shnong kiba shah ktah naka jingkhang dam COVID-19 bad iaki briew kiba don jingduna haka bor met haka Sngi U Blei.
Kine ki shnong kiba FKJGP kala synñiang jingiarap ki dei ka Ammutong bad ka Nongbareh Rim.
Ha kane ka jingsam khaw ka FKJGP la ialam da u president FKJGP War Jaintia Circle Shlur Mukhim, u general secretary FKJGP Reachingson Kongwang haka jingiadonlang kiwei kiwei ki nongialam ba ki dkhot ka FKJGP.
Ha kane kajuh ka sngi ka FKJGP ka la leit jurip ruh ia ka dispensary kaba don ha Padu kum ka jingai mynsiem ia u Dr Arwind Khonglah uba dei u nongpeit ia kane ka jaka ai jingsumar bad ha kajuh ka por ruh uba long kum u Nodal Block Health and Medical ophisar ha ka ka covid committee hapoh sub division.
Ka FKJGP ka ai ka jingiaroh ia une u doktor uba la trei shitom bha miet bad sngi na ka bynta ban iarap ia ki paitbah khamtam ha kane ka jingialeh pyrshah ia kane ka khlam.
Ki nongialam ka FKJGP kiba la iasyllok bad une u doktor halor ki jingdonkam ban pynbit pynbiang ia kane ka jaka sumar bad kala donkam ban pynkiew kyrdan sha ka PHC kaba donkam.
Ka FKJGP kala ai jingiarap da ki PPE sha kane ka sub centre ban iada na kane ka khlam.
Soolangki Laloo August 1, 2021 Yei maïa lok da bynta u Blai Jiar jiar ia I heini ha pyrthai.
Nadooh ki khynnah hadooh ki waheh Ïa waroh lang chynrang kynthai.
Hei maïa lok salonsar I jooh Wym em waioh, wym em wadooh.
Wym em wakhroo, wym em wapoh Ha khmat iongka samanlang waroh.
Nadooh dangkhian hadooh waheh Hei maya lok chiboon u chem.
Yei sih I bha, kmen nae rkhai Lyngba iongka u chem heini ha pyrthai.
I Maya lok em I boonjait Em ki lok watoh, em ki lok walait.
Em ki lok wa danda, chutia wei boon ñia, Em ki lok wa sakhiat, em ki lok waneh Em ki lok watlot, em ki lok wa chkeh.
Em ki lok wym jooh pyrwa Hawa biang wa ioh makna.
Em ki lok wym jooh sniawsih Hawa biang I bam I dih.
Ki lok wa sakhiat ki lok wa maïa Toh ki lok wa emlang hei sniawsih sniawbha.
Kiwa iachan iarap kylliang Ki wymtad kti tad kjat cha timun tidiang.
Ki tae toh ki lok wa sakhiat, lok wa paka Kiwa ianga, iaphi da bynta.
Ki wymkheiñ yei tymbuiñ duna Lada u waioh nae u wadooh Ha khmat iongki samanlang I jooh.
E Khublei kyrpang ha kani ka sngi iaphi waroh ki lok ki jor chynrang kynthai.
589 ngut briew kiba iabit thymmai iaka jingpang khlam COVID-19 bad 11 ngut ki briew kila khlad biang kaba la wanrah iaka jingiap haduh 1096 haka jylla haka Sngi U Blei.
Kine kiba la khlad sa 11 ngut ki dei na East Khasi Hills District: 08, Ri Bhoi, West Garo Hills bad West Khasi Hills mar iwei.
Katkum ka jingpyntip ka Tnad ka Koit ka Khiah, sa 589 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 6043 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 18, EJH: 07, EKH: 233, NGH: 01, RBD: 49, SGH: 02, SWGH: 05, SWKH: 52, WGH: 76, WJH: 57 bad WKH: 89.
Ki nongpang kiba la ioh pat iaka jingkoit ki don haduh 501 ngut.
Kine ki kynthup na EGH: 12, EJH: 28, EKH: 162, NGH: 26, RBD: 45, SGH: 17, SWGH: 08, SWKH: 32, WGH: 56, WJH: 86 bad WKH: 29.
Ka jingdon jong ki briew bala ïabit ïa kane ka jingpang khlam ha Jylla baroh ka long 65589 ngut bad napdeng kine 58450 ngut kila ïoh ïa ka jingkoit bad 1096 ngut kiba ïap nalor ki briew ba dang shitom.
U Simpleming Rymbai u khun jong u Tbn.
Kyrmen Dkhar uba shong ba sah ha Wapungskur u la khlad noh na kane ka pyrthei haka 31/07/2021.
Ka jingpyndep ia ka niam ka rukom kaba khadduh yn pyndep ha ka sngi Nyngkong 2/08/2021 ha ka por 1:00 pm ha lum jingtep ka Balang Presbyterian.
Ka Khooid Ya Ka Wah Myntdu (KYM) ha ryngkat ka Myntdu Pynthorneiñ  Farmers Welfare and Producer Organisation bad katto ki nongshong shnong kila pynlong iaka jingthung dieng haka sngi Saitjain.
Haduh 45 tylli ki tynrai dieng la thung ha ki bynta ba shaneng ka wah Myntdu.
Ha kane ka jingiathung diang la iadonlang u KL Pariat President KYM, Joorbha Phawa uba long uwei na ki nongrep bad kiwei kiwei.
Ka jingthmu jong kane ka jingthung dieng kalong ban kyrsiew iaki nongshong shnong kiba don sawdong ka wah Myntdu khamtam kiba na Jowai ban iada na ka jingtwa khyndew bad ban pynjyrngam iaka bynta jong ka Myntdu da ki dieng ki siej.
Kane ka jingthung dieng kalong ruh ban pynkynmaw iaki paidbah ban iada na ka wah bad la kyntu ban kiar iaka jingbret iaki jaboh plastic bad kiwei kiwei ki ñiut ki nier sha ka wah Myntdu.
Ha ka sngi Saitjain u Mirchi RJ Nicky J’s ula wan hiar na sor Shillong sha Jowai lyngba ka campaign jong u ka My Meghalaya My Pride ban paw iaka pyrshah halor ka jingjakhlia ka Jowai khamtam ka iew Iawmusiang kaba la syrtap da ki ñiut ki ñier ha shilynter ka surok bad ki basa iew bapher bapher.
U RJ Nicky ula ioh ka jingkyrshan jong kiba bun ki nongshong ka Jowai khamtam ki nongialam shnong bad ki nongshong shnong ka Iawmusiang baroh kawei.
Kaba phylla shuh shuh ha ka dur kaba la ioh shon ba wat u ksew ruh ula ai jingkyrshan ia kane ka campaign pyrshah iaki jaboh jabain bad ula shah sngewbha ban shongdur ia u ha ryngkat bad u dak jingkylli bala buh iano ngin kynnoh? Imat u ksew ruh ula sngewthuh iaka jingsma iwtung ka Jowai Sma Town ne ba ula ngiah la kdang iaka jinglum thup ia ki ñiut man ka sngi ha Jowai.
Ka jingkylli pat sa katno kan dang shimpor iaka sorkar ba kan shimkhia ban sdang ban pynbiang iaka jaka theh ñiut ba paka ka Jowai.
Ka jingiakhun iaki jaboh plastic, ki jaboh jabain ba mih na ki iing ki sem jong ki nongshong shnong kadei kawei na ki jingeh kaba la iakynduh la bun phew tylli ki snem, hynrei kawei hadien kawei ka sorkar ym don ba pyrkhat kumno ban shim iaka sienjam ka ban neh junom ban suk ka pateng ka ban wan ban iakhun pyrshah iaka jaboh jabain.
Ka Jowai naduh bala sangeh ka Jowai Municipal Board (JMB) ban khar ne pyllang iaki ñiut na ki ïing ki sem jong ki briew, la sakhi ba ki ñiut kila sdang ban lumthup ha kylleng ki basa iew ha Iaw Thymme Ladthadlaboh, Iawmusiang bad kiwei kiwei ki jaka ba kyndong bad kham pajih na ka sor Jowai.
Kane ka jinglong jingman ka Jowai mynta kala wanrah iaka jingpang iaki khmat ne jingijli ban peit iaki jaboh jabain ba har rukom kiba la syrtap ha ka sor Jowai kaba la khreh ban kyntiew kyrdan sha ka Jowai Smart Town.
Mynta ka jingkylli kalong iano ngin kynnoh halor kane ka jingkylla Jowai Sma Town ka Jowai???.
U pood u Sam ka jylla iong i, U wa da chah tuh, la Jan kam wa man ka sngi.
La 49 tylli ki snem wa da dep da lai, Wa da ioh ia ka jylla ha khmat ka pyrthai.
A.
Ki khon hi wot ka Ri wa ia im jingjar, To Bei sorkar, Sniawbha ia chong bishar.
Ham kut hi eh duh kat i ktien, Bichar dei wa Khuid wa hok Naduh mynsien.
Jan da ia yoo hi phi, dei khmat i iong phi.
, Ki bru iong i ,cha Chnong khap-pud wa im Jinjar ki pli.
Da toh i por u ia pyrkhat phi mo iong i, Iow chong suk chong saiñ ki khon ka Ri.
Lyngba i ni i poetry kwah o pynsniaw ha phi, A.
Bei Sorkar ham ia chong kli kti.
Pyrkhat iong waheh noh.
da toh i por ia phi kattu, Iow suk iow saiñ iong i hi ki bru.
Da u Refil Sari.
Mukhla Nongrim.
West Jaintia Hills District.
Ka jingthoh dak dawa Inner Line Permit (ILP) sha ki kynroh bad ki biar ha ki jaka paidbah kala pur ha West Jaintia Hills District haka sngi Thohdieng.
Kane ka jingthoh dak ban dawa pynioh ILP kala sdang ha Jowai haka sngi Balang.
Mynta pat kala pur sha ki shnong bapher bapher kum ha Wahiajer, Thadlaskeiñ, Ummulong bad kiwei kiwei ki jaka.
U Luigi Dalian Pasweth, u khynnah skul jong ka North Liberty Higher Secondary School (NLHSS), Jowai uba wan haka kyrdan ba lai haka First Ten Positions haka result HSSLC Science Stream kaba la pynbna ka MBoSE ula ong “ban jop haka jingim pule puthi donkam ban iaineh haka rukom pule puthi.
" Ula phah iaka khubor sha ki para khynnah skul ba “kam don da kawei pat ka buit ban pule puthi, hynrei ka dei ban iaineh (consistency) haka rukom pule puthi bad don ka jingkut jingmut ban pule puthi.
" U Luigi Dalian Pasweth , u dei u khun jong U Ma Agate Carnelian Chullai bad ka Kong Mardaka Pasweth na Panaliar, Jowai.
Shuh shuh u Luigi ula ong ba u angnud ban pule doktor bad u dang pynkhreh ban iakhun iaka National Eligibility cum Entrance Test (NEET).
Haba kylli la shah hikai halor ka jingpynkhreh NEET, ula ong ba ym shym la leit shah hikai, hynrei ula ioh iaka jinghikai na skul nalor ka jingpynkhreh jong u nalade shimet.
Haba iakren bad u principal ka North Liberty HSS, u Ma B Richard Uriah, ula ong ba kane ka jia long dei na ka jingdon ryngkat U Blei nongbuh nongthaw ba wat hapdeng ka jingtynjuh kaba ki iakynduh na ka jingwan lynsher ka khlam, hynrei ki nonghikai kila pynlut iaki buit ki bor ban sam jingnang jingstad sha ki khynnah online (lane da kaba pyndonkam iaka kor internet) ba kin khur ia kane ka jingjop.
“Ngim don ki nonghikai kiba tbit, hynrei ki trei shitom katkum ka jingdawa ka por bad ka jingdon jingem ka skul ban sam iaka jingnang jingstad sha ki khynnah," la ong Ma Richard.
U Luigi Dalian Pasweth, u dei tang ma na rilum Jaintia uba wan kane ka kyrdan bad kane ka dei burom kaba ula wanrah iaka iing ka sem kumjuh iaka skul baroh kawei bad ka district.
Ka North Liberty Higher Secondary School, Jowai bad ka Adventist Higher Secondary School, Thadlaskein ki dei ki ar tylli ki skul kiba paw na Rilum Jaintia haka thup jong ka First Ten Position haka result eksamin HSSLC Science bad Commerce kaba la pynbna da ka MBOSE haka sngi Thohdieng.
U Luigi Dalian Pasweth jong ka North Liberty HSS ula wan haka kyrdan kaba lai haka result HSSLC Science hadien ba ula ioh khur 470 marks bad u la ioh bun eh ka marks haka subjek English haduh 92 marks.
U Roshan Tiwari na ka Adventist Higher Secondary School ula wan balai haka eksamin Commerce hadien ba ula ioh khur marks 459.
Haka Result Science Stream ka St Anthony’s kala bteng ban thaw history da kala wan nyngkong haka first-ten.
Ka Rachoita Das ka wan haka kyrdan ba nyngkong hadien ba kala ioh marks 477 bad u para klass u Akash Paul ula wan ba ar ba ioh marks 471.
U Debraj Nag jong ka Laban Bengalee Boys’ HSS ula wan nyngkong hadien ba ula ioh mark 472 bad ka Sanjana Singhania na St Anthony’s HSS kala wan ba ar haka Commerce Stream da kaba ioh marks 465.
Sa 11 ngut briew kila khlad biang naka jingpang khlam COVID-19 bad da kane ka jingjiap khlam kala kynjoh sha ka 1073 haka sngi Thohdieng.
Kine kiba la khlad sa 11 ngut ki dei tang na East Khasi Hills District: 07, Ri Bhoi: 02, East Garo Hills bad West Jaintia Hills mar iwei.
Kat kum ka jingpyntip ka Tnad ka Koit ka Khiah, sa 569 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 5791 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 06, EJH: 22, EKH: 237, NGH: 11, RBD: 77, SGH: 09, SWGH: 09, SWKH: 20, WGH: 67, WJH: 72 bad WKH: 39.
Ki nongpang kiba la ioh pat iaka jingkoit ki don haduh 517 ngut.
Kine ki kynthup na EGH: 13, EJH: 08, EKH: 206, NGH: 24, RBD: 09, SGH: 13, SWGH: 18, SWKH: 09, WGH: 181, WJH: 22 bad WKH: 14.
Ka jingdon jong ki briew bala ïabit ïa kane ka jingpang khlam ha Jylla baroh ka long 64314 ngut bad napdeng kine 57450 ngut kila ïoh ïa ka jingkoit bad 1073 ngut kiba ïap nalor ki briew ba dang shitom.
U District Magistrate jong ka East Jaintia Hills District, Bah E Kharmalki ula pynjari da ka kyndon aiñ 144 CrPC ban khang pyrshah iaki trok ban iaid lyngba iaka surok DSSMH-Umlawang kaba dang iaid shait shait iaka jingshna ia kane ka surok.
“Baroh ki trok kim bit ban iaid lyngba kane ka surok namar ba ka lah ban wanrah iaka jingsniew ka surok.
Kane ka hukum kan treikam mardor," la ong ka hukum u district magistrate.
U District Magistrare ula ong ba ka kam kala iaid shakhmat bad haka 1-2 KM la dep ban siang maw bad ka jingsiang rong ruh kala iaid shait shait ha kane ka surok.
Hynrei la ioh report ba ki trok ki iaid ha kane ka surok haka por ba trei kumjuh ruh hadien bala dep ban siang maw, kaba buh jingeh ban shna bha iaka surok.
Ka Campaign One Nation One Ration Card (ONORC) ka skhim ban iarap iaki paidbah bam rashon ban ioh thied mar bam bala dep oh dor ka sorkar ha kino kino ki dukan rashon kan sdang ha Thadlaskein bad Laksein Block jong ka West Jaintia Hills District.
Ka jingthmu jong kane ka ONORC kadei ban plie lad iaki paidbah ban pynrung kyrteng Aadhaar hapoh ka National Food Security Act (NFSA) khamtam iaki longiing ba duk kiba hap haka (AAY & PHH).
Ka ONORC ka donkam ia u Aadhaar ban ithuh iaki NFSA (AAY & PHH) ha kino kino ki dukan rashon (Fair Price Shop) kiba la buh iaka kor ePos kaba ki nongbam rashon kin ioh ban thied iaki mar bam kiba la dep oh dor ha kylleng ka ri.
Kumta ka ophis u Deputy Commissioner bad ki Block Development Officer jong ka Laskein bad Thadlaskein kila pynbeit ban pynlong ia ki camp ba ki paidbah kin ioh ban pynrung kyrteng Aadhaar.
La kyntu iaki paidbah ban pynrung kyrteng haka ki shnong ne ki centre kiba la pynbeit da ka ophis u DC bad BDO.
La kyntu ruh iaki nongialam shnong bad ki dukan rashon ban iatreilang khnang ba ka jingthmu kan long kaba jop.
U Myntri Rangbah ka Jylla u Conrad K Sangma hadien ka jingbujli myntri thymmai, ula bhah kam bad aiti iaka tnad ka koit ka khiah sha u Bah Prestone Tynsong, uba long u Symbud Myntri Rangbah ka Jylla.
Ka tnad ka koit ka khiah ka dei kaba ju bat u Bah AL Hek, katba ka tnad Animal Husbandry & Veterinary kaba ju bat u bah Prestone kan leit sha u bah Sanbor Shullai u myntri ba dang rung thymmai ha ka kynhun myntri ka sorkar MDA haka jaka u bah AL Hek.
Katkum ka jingpynbna ka Sorkar Jylla haka 29 tarik u Bah Prestone Tynsong nalor ka tnad ka koit ka khiah un bat iaka Housing, Parliamentary Affairs, Public Works Department (Roads), Food Civil Supplies & Consumer Affairs bad Cooperation Departments.
U Bah Sanbor Shullai un bat ruh iaka tnad Arts & Culture, Home (Passport), Prisons, Labour Departments.
Sa 14 ngut briew kila khlad biang naka jingpang khlam COVID-19 bad da kane ka jingjiap khlam kala kynjoh sha ka 1062 haka sngi Palei.
Kine kiba la khlad sa 14 ngut ki dei tang na East Khasi Hills District: 07, Ri Bhoi: 03, West Garo Hills: 02, South Garo Hills bad West Jaintia Hills mar iwei.
Kat kum ka jingpyntip ka Tnad ka Koit ka Khiah, sa 731 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 5750 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 09, EJH: 30, EKH: 204, NGH: 22, RBD: 114, SGH: 06, SWGH: 09, SWKH: 22, WGH: 128, WJH: 91 bad WKH: 96.
Ki nongpang kiba la ioh pat iaka jingkoit ki don haduh 423 ngut.
Kine ki kynthup na EGH: 21, EJH: 02, EKH: 155, NGH: 07, RBD: 65, SGH: 03, SWGH: 06, SWKH: 38, WGH: 39, WJH: 56 bad WKH: 31.
Ka jingdon jong ki briew bala ïabit ïa kane ka jingpang khlam ha Jylla baroh ka long 63745 ngut bad napdeng kine 56933 ngut kila ïoh ïa ka jingkoit bad 1062 ngut kiba ïap nalor ki briew ba dang shitom.
Ka Joint Action Committee Against Umngot Hydro Electric Project kaba kynthup iaki Elaka Darrang, ki nongialam shnong bad ki sengbhalang na Jaintia haka sngi Balang kila ai da dorkhat ha u Chief Executive Member (CEM) Jaintia Hills Autonomous District Council (JHADC) ban kyntu ia u ban nym ai NOC sha ka Meghalaya Energy Corporation Limited (MeECL) ban shna iaka dam ban pynmih bording ha wah Umngot Moosakhia, West Jaintia bad kaba iar ka par shaduh sha East Khasi Hills.
Ha kane ka jingïakynduh ia u CEM JHADC la ïalam da u Dolloi ka Elaka Darrang, bad ki Waheh Shnong jong ki shnong bapher bapher ha Elaka Darrang.
Kane ka kynhun kaba ialam u Dolloi Darrang kala pynpaw ka jingpyrshah kaba jur halor ka jingthmu jong ka sorkar Jylla lyngba ka tnad MeECL ban shna dam ban pynmih bording naka wah Umngot.
U Dolloi ula ong, ka sorkar ka pyrshang ban ïuhroit ïaka hok longtrai jong ki nongshong shnong kiba shong basah sha ki bynta ba sharum ka wah Umngot kiba im bad kamai jakpoh na kane ka wah.
“Lada wan kane ka projek kan ktah ïaki nongshong shnong ka Elaka kumjuh ki marjan shnong kiba im ja kpoh na ka wah Umngot kynthup naduh kiba pynïaid ïaki kam jngohkai pyrthei, ka rep ka riang, ki bri soh bri kwai, ki bri tympew bad ki dohum dohwah kiba don haka wah Umngot," la ong u Makhraw Ryngksai waheh Dawki.
U Tarson Lymba uba long uwei na ki khun ka elaka bad uba long ruh u President HNYF Southern Riwar Circle, ula ong hapoh ka Elaka ki don lai tylli ki jaka jngohkai pyrthei ne Tourist spot kiba la bna nam haka Jylla kumjuh ka ri India kynthup ka Shnongpdeng, Darrang bad Dawki bad lyngba kine ki lai tylli ki Tourist spot ki khynnah samla kiba ïoh kam ïoh jam kim duna shuh ïaka Ar hajar ngut.
Ula ong ba la juh ïohsngew na ka por sha ka por ba ka sorkar Jylla ka juh pynshlur ïaki samla ban ïeng ha la ki jong ki kjat khlem da shaniah haki kam sorkar hynrei ynda haba ki samla ki la sdang ban ïeng ha la ki jong ki kjat ka sorkar pat ka thmu ban knieh noh iaka lad kamai jong ki da kaba thmu ban sdang ia ka project pynmih bording.
Ka Elaka Darrang baroh kawei ka pyrshah jur ia kane projek pynmih bording bad kila banjur ia u CEM ban bym ai NOC sha ka MeECL.
Nakaliang u CEM ma Thombor Shiwat ula ong ba ha kaba iadei bad kane kam kin nym shim kano kano ka rai kaba kyrkieh bad haduh mynta kam pat don kano kano ka jingkren la nakaliang ka MeECL ne naka sorkar jylla halor ka jingthmu ban tei ia ka dam ban pynmih bording ka MeECL.
Hadien ba u syllad.
com ula wanrah iaka khubor halor ka written test na ka bynta ka kam contract haka post Accountant ha Kiang Nangbah Government College, ka Principal ka kolej kala pynshai ba ia kane ka written test la phiah ha ki ar bynta.
Ka Principal ka kolej, Dr (Mrs) E.
M.
Blah ha u kyrwoh ba kala phah kala ong “Ïaka written test jong ka post-Accountant la phiah ha ki 2 bynta.
Ka jingpyntip ka long shwa ia kito kiba dei ban ialeh ia ka written test ha ka bynta kaba nyngkong kaba la long ha ka 27 th July, 2021.
" “Na kata ka daw ia kito ki bym pat shym la ioh jingtip ki hap haka bynta ba ar bad la ai jingtip ia ki mynta ka sngi ka 28 th July, 2021 ba ka written test jong ki kan long ha ka 2 tarik u  August, 2021," la ong ka principal haka jingpynshai ba la phah sha u syllad.
com U syllad.
com u ieng haka nongrim ba ia kane ka written test la pynlong khlem ka jingpyntip sha ki katto katne ki nongthep kam wat hadien ba la dep ban pynlong iaka written test haka 27/07/2021.
Dei hadien bala mih kane ka khubor ba ka bor pyniaid jong ka kolej kala rai ban khot pynlong iaka wat ba ar jong ka written test.
Sa phra ngut briew kila khlad biang naka jingpang khlam COVID-19 bad da kane ka jingjiap khlam ha Jylla kala kynjoh sha ka 1048 haka sngi Balang.
Kine kiba la khlad sa 8 ngut ki dei tang na East Khasi Hills District: 4, Ri Bhoi: 02 bad mar iwei na West Jaintia Hills bad West Khasi Hills.
Kat kum ka jingpyntip ka Tnad ka Koit ka Khiah, sa 541 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 5456 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 10, EJH: 13, EKH: 244, NGH: 06, RBD: 45, SGH: 06, SWGH: 02, SWKH: 23, WGH: 109, WJH: 21 bad WKH: 62.
Ki nongpang kiba la ioh pat iaka jingkoit ki don haduh 409 ngut.
Kine ki kynthup na EGH: 00, EJH: 04, EKH: 107, NGH: 15, RBD: 93, SGH: 09, SWGH: 04, SWKH: 11, WGH: 121, WJH: 25 bad WKH: 20.
Ka jingdon jong ki briew bala ïabit ïa kane ka jingpang khlam ha Jylla baroh ka long 63014 ngut bad napdeng kine 56510 ngut kila ïoh ïa ka jingkoit bad 1048 ngut kiba ïap nalor ki briew ba dang shitom.
Ka Kiang Nangbah Government College (KNGC) kaba khot thep kam naka bynta ka post Accountant ha kane ka kolej haka dur jong ka contract, kala dep khot iaka jingiakhun written test, katba ki nongthep kam pat kim shym la ioh jingtip satia.
Katkum ka jingpynbna ka KNGC (kaba khlem tarik bad kaba don tang ka jingsoi ka principal) la kdew ba tarik ba khatduh ban pynpoi iaki aplikeshon kalong 6 tarik u Naitung 2021 bad iaka tarik jong ka written test bad interview la ong ba yn sa pyntip.
Pynban kaba lyngngoh pat ki nongthep kam kila kynnoh ba kane ka kolej khlem kano kano ka jingpyntip sha ki nongthep ia katei kam, kala dep khot iaka written test haka 27/7/2021.
Na kaliang ki nongthep kam kila pynrem ki bor pynïaid jong ka kolej halor kane ka jinglehbymsuidñiew iaki nongthep kam kiba la ialeh shitom ban thep iaki phorm ban iakhun ia katei ka kam.
Ka Ephphatha Society (ka society ba peit kyrpang ia ki briew ba don jingduna ha ki dkhot met/Persons With Special Needs) haka sngi ba Ar (27/07/21) kala synñiang jingiarap sha ki 35 ngut ki briew ba don jingduna ha ki dkhot met kiba don ha ka shnong Umsatai, Ladwahwapung, Deiñsatlang bad Pynurkba, East Jaiñtia Hills District.
Kine ki jingiarap kiba la kner ka Ephphatha Society ki dei ki mar bam ba kynthup ia u khaw, u phan bad u dai.
Ha kane ka jingsam marbam kane ka society la iadonlang ki waheh chnong jong kitei ki shnong bad ki nongtrei ASHA bad Aganwadi nalor ki kmie jong kitei ki khynnah kiba don jingduna.
Ka kong Faithfulness Siangshai ka finance officer jong ka society kala ai  khublei ia ki dkhot jong ka society bad ia kiwei ruh ki paralok kiba la synniang kylluid mynsiem sha kane ka jingleit ai jingiarap.
I Kong Diltis Siangshai kaba ju trei mynshwa ha Jowai Civil Hospital, ka kmie jong u Tbn.
M K Siangshai kaba shong sah ha Riatmoolain, Ladthadlaboh Jowai ila khlad noh na kane ka pyrthei haka 27/07/2021.
Ka jingleit ontep ia i Kong Diltis kan long mynta ka sngi (28/07/2021) ha ka por 2:00 pm ha u lum jingtep Balang Presbyterian Thadlaboh Jowai.
Kum ka dak ban pyrshah iaka sorkar jylla bad sorkar pdeng halor ka jingdawa pyntreikam iaka Inner Line Permit (ILP) ha Jylla, ki briew kiba ym lah satia ban ithuh kila thoh iaki dak dawa ILP ‘No ILP No Rest’.
Kala don ruh ka jingthoh ‘Ngi Dawa ILP Ym Ban Iakhlad Ri’ ‘Lada ka Sorkar India kam ai iaka ILP ko sorkar jong ngi ia khlad noh na ka’ ong ki jingthoh kiba la thoh sha ki biar bad kynroh ha sor Jowai bad kiwei kiwei ki jaka.
Ka daw jong ka jingpyrshah namar ka sorkar pdeng kam shym la kren shai la kan pynurlong ia ka jingiakren ban pynioh ILP.
Shuh shuh ki don ki dak ki shin ba ka jingthoh dak bad ka jingthang tyre kala jia hakhmat thanad Jowai Police Station.
Ka Meghalaya Editors’ and Publishers’ Association (MEPA) ka pynrem jur ia ka jingshah kem jong ki san ngut ki nongthoh khubor ha ki pulit Assam mynta ka sngi (27 tarik Naitung, 2021) ha ka por 4 baje janmiet.
Katkum ba la pyntip sha ka MEPA, kine ki nongthoh khubor na Ri-Bhoi District kiba don ha kali ki la shah bat ha ki pulit Assam ha ki bynta ka surok kaba wan na ki thain Rani Jirang sha Garchuk bad kaba hap hapoh ka shnong Depar Beel ha Assam.
Ki pulit Assam ki la sdang shuwa ban pan ia ki kot kali, ka driving license.
Haba kitei ki nongthoh khubor ki la lah ban pyni ia kitei ki kot ki sla kiba biang, ki pulit Assam, ki la sdang pat ban pharep da kaba ki kynnoh ba kine ki nongthoh khubor ki la pynkhein ia ki kyndon Covid.
Ki pulit Assam ki la dawa pisa Rs 2000 kum ka kuna na kine kine ki nongthoh khubor.
Hynrei haba kine ki nongthoh khubor ki la kyntait ban siew, ki pulit Assam ki la kem bad rah noh ia ki sha Azara Police Station kaba don khappud bad ka Meghalaya.
Kham hadien ki pulit Assam ki la pyllait noh ia kine ki san ngut ki nongthoh khubor hadien ba la don ka jingiakren hapdeng ki heh na Meghalaya bad Assam.
Halor kane ka jingjia, ka MEPA ka pynrem jur ia kane ka jingleh thombor da ki pulit Assam ia kine ki nongthoh khubor na Meghalaya.
Ka MEPA ka kyntu ruh ia ki pulit Assam ba kin burom ia ka hok ki nongthoh khubor ban leit ban wan laitluid katkum ka kam jong ki ban lum khubor.
Kane ka long katkum ka jingpyllait khubor u R Monarch Shabong, President, MEPA bad u John W.
Thabah, General Secretary, MEPA.
Ka Deputy Commissioner, East Khasi Hills District Isawanda Laloo ha u kyrwoh ba kala phah kala ong ba na ki 330 ngut kiba ioh thymmai ia u Covid haka 26 tarik une u bnai, palat 77% kidei ki bym pat shim ia ka tika.
Kala ong ruh ba na kine ki 330 ngut kiba ioh thymmai, tang kumba 3% na kine kidei kiba lah dep ai ia baroh ar dose jong ka tika.
“Watla kiba lah dep ai baroh ar dose jong ka tika ruh ki dang lah ban ioh iaka jingpang, hynrei na kine ki jingkhein harum, ngi lah ban iohi ba ka tika ka pynduna ia ka jinglah ban ioh ia u jingpang.
Kane ka pyni ba kiba lah shim vaccine, ka met jong ki ka lah ban ialeh kham bha ban iada na kaba ioh kem ia u jingpang.
Ka tika ka iarap shibun ban iada na ka jing ioh ia ki jingshitom jur, jingdonkam ban thiah hospital bad na ka jingiap," ong ka kong Laloo.
Ka DC kala ong ba katkum ka jingtip ba la ai na ka tnat jong ka Koit ka Khiah, shispah na ka shispah ki COVID case bal ah phah test ha ka jylla lah lap ba ki dei ki jong U Delta Strain uba dei u jait jingpang COVID-19 uba khlainbor bad uba lah ban saphriang kham kloi, ka ban wanrah ia ka ka jingioh kem thymmai ia ka jingpang ha kiba bun, bad ruh ka jingdonkam thiah hospital.
Ka DC kala kyrpad iaki paidbah ban bud ryntih iaki jingiada ialade kumba lah batai da ka tnat jong ka Koit ka Khiah na ka por sha ka por, kiar ban mih na la ing lait noh satang ha ba donkam palat bad ban leit ai tika noh kloi kloi lada kim pat dep ai ia u tika.
Kala banjur iaki paidbah ban sngapthuh iaki dak ki shin bad ba kim dei ban kheinsting ia ki dak jingshitom kiba paw ha ka met bad pyntip mardor sha u number 14410, lane ha ki war room number jong ka Zone lane ka Block kaba phi sah, lane leit mih sha ki hospital/ CHC/ PHC kaba hajan tam.
U District Magistrate, East Jaintia Hills District, Bah E Kharmalki haka sngi Nyngkong ula pynbna ba ula shah ban plie dukan tim lai sien shi taiew bad la pyllait ruh iaki jingialehkai bym iatakhuh met kiba la ailad ka sorkar naduh Archery, Shooting, Cycling, fencing bad athletics nalor ka golf, lawn tennis bad badminton.
Ki dukan tim la ailad ban plie haka sngi Nyngkong, Balang bad Thohdieng.
Nalor kitei ki jait jingialehkai la ailad ruh ban plie iaki Gymnasium/ Yoga Institutes/ Fitness centre.
ki dukan Saloon bad Beauty Parlours ruh la ailad ba kin plie katkum ki kyndon bala buh ka sorkar.
Ki ophis skul kin plie 3 sien shitaiew da kaba pynduna nongtrei tang hapoh 30 percent.
Ki iew kiba shah ban plie ki kynthup iaka Khliehriat East & West, baroh ka iew Ladrymbai, Umpleng, Chiehruphi, Lumshnong, Sohkymphor, Sookilo, Saipung, Semasi, Jalaphet, Rymbai, Wapung, Sutnga, Bataw and Umkiang bad ki dukan shnong kiba pyniaid da ki Dorbar Shnong ne Market Committee.
Kine ki iew kin plie haka sngi Nyngkong, Balang bad ka Sngi Thohdieng naduh ka por 10 baje mynstep haduh 5 baje nohphaisngi.
Ym shah ban iaid na kawei ka district sha kawei ka district khlem ki pass bad kiba leh pyrshah kin shah pynshitom katkum ki kyndon jong ka aiñ.
Shuh shuh ki dukan hapoh shnong kin plie naduh ka por 2 Pm haduh 6 pm.
Kiwei kiwei ki jingpyrkhing kin neh kumjuh bad ki kam kiba la pyllait naka kyndon pyrkhing ban tem iaka jingpur ka jingpang khlam COVID-19.
U Peacestar War Nongbri, u khun jong Ka Kong Deishisha War Nongbri ba shong basah ha Loomsooiung Newhill, Jowai ula khlad noh na kane ka pyrthei haka 27/07/2021.
Ka jingpyndep iaka ba sah jong u kan long haka 28/07/21 haka por 12 baje nohphaisngi ha lum jingtep Ka Kur War Nongbri ha Loomsooiung Newhill, Jowai.
Kane kalong ka jingpyntip na kiba haiing ha sem sha phi ki kur ki jait ki kha ki man ki paralok ki parajor.
Khyndai ngut ki briew kila khlad biang na ka jingpang COVID-19 bad da kane ka jingiap kala kynjoh sha ka 1040 ngut ha Jylla, katba kiba iabit thymmai iaka jingpang ki don 710 ngut haka sngi ba Ar.
Kine kiba la khlad sa 9 ngut ki dei tang na East Khasi Hills District: 5, Ri Bhoi: 02 bad mar iwei na West Garo Hills bad West Khasi Hills.
Kat kum ka jingpyntip ka Tnad ka Koit ka Khiah, sa 710 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 5332 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 16, EJH: 45, EKH: 330, NGH: 11, RBD: 66, SGH: 11, SWGH: 05, SWKH: 17, WGH: 109, WJH: 58 bad WKH: 42.
Ki nongpang kiba la ioh pat iaka jingkoit ki don haduh 453 ngut.
Kine ki kynthup na EGH: 11, EJH: 13, EKH: 200, NGH: 19, RBD: 40, SGH: 08, SWGH: 20, SWKH: 19, WGH: 90, WJH: 23 bad WKH: 10.
Ka jingdon jong ki briew bala ïabit ïa kane ka jingpang khlam ha Jylla baroh ka long 62473 ngut bad napdeng kine 56101 ngut kila ïoh ïa ka jingkoit bad 1040 ngut kiba ïap nalor ki briew ba dang shitom.
Ka sor Jowai kaba la pynkhreh ban kyntiew kyrdan iaka sha ka Jowai Smart Town kala kylla pynban sha ka Jowai Sma Town hadien ba kala syrtap da ki ñiut ha kylleng ki basa iew bad ki ïing ki sem jong ki briew kaba la wanrah iaka jingsma iwtung kaba lah ban ktah iaka koit ka khiah ki briew.
Kane ka jia long namar ba phiel ka Jowai Municipal Board (JMB) ban lum ban lang ñiut kiba mih man sngi ha Jowai kiba ym duna iaka 40-50 ton haka shi sngi.
Ki basa iew bad ki jaka ieng kali kila dap da ki ñiut hadien baka JMB kam shym la pynlang ñiut namar ba kam ioh jaka ban bret iaki ñiuit.
Dangshen ka JMB kala leit bret sha Marten, Mawiong hynrei hadien bala mih ka jingpyrshah kala hap ban sangeh ban bret sha Marten.
U Ma OR Shallam, ula kynthoh tyngeh ia u MLA Jowai bad u Myntri Pynroi sor ba kim lah satia ban pynjem ia kane ka jingeh u paidbah ha Jowai.
“Ka Jylla kala pynkhreh ban rakhe iaka lyngkhuh snem ba 50 ka jingioh jylla ba pura, hynrei ka Jowai ka shnong ba ieid jong ngi tang ka jaka pynlang ne theh ñiut ba pura kam don satia wat la niew iaka Jowai kum ka ïitkhmih ka rilum Jaintia," la kren bynñiaw u Ma Shallam.
U MLA Jowai uba la khot jingialang naka bynta ka Jowai Smart Town um dei shuh shuh ban pynbun kam ia kiei kiei kiba ym lah long bad u dei ban pynioh shuwa iaka jaka bret ñiut kaba paka, la ong u ma Shallam.
Nalor kata u ma Shallam ula ban jur ban pyndep iaka Iawmusiang kumba u MLA ula khlei iaka jubanlak na ka por shaka por.
U ma Shallam ula kyrpad ia baroh ki waheh chnong Jowai bad ki nongshong shnong ban pyrkhat ia kane ka jingktah ki jaboh jabain kaba lah ban ktah ruh iaka koit ka khiah u nongshong shnong.
Ka Environment Co-ordination Committee (ECC), Elaka Sutnga haka sngi Nyngkong kala sei madan iaka jingdonkti ki myntri jong ka sorkar Meghalaya Democratic Alliance (MDA) ban pyniaid iaki kharkhana coke ne ki kharkhana saiñ rnga dewiong ha East Jaintia Hills District.
Ka Environment Co-ordination Committee (ECC), Elaka Sutnga kala dawa na ka bor synshar district ban khang shisyndon ia baroh ki kharkhana saiñ rnga dewiong beaiñ haka East Jaintia Hills, pynban na kaliang u Deputy Commissioner, East Jaintia Hills ula pynmih tang da ka jingpynbna haka 15 tarik u Naitung ba ki kharkhana ki bym pat ioh iaka certificate Consent to Operate (CTO) kim lah satia ban sdang pyntreikam iaki kharkhana ne ban pynmih ia u rnga dewiong haka district.
Phewse, kaba lyngngoh hadien kane ka jingpynbna u Deputy Commissioner, kine ki kharkhana kiba la kynnoh ba ki dei kiba beaiñ kila iaid shakhmat ban thang dewiong bad ka jingkylli kalong ba nangno ki ioh dewiong haba dang khang ka jingtih dewiong? Ka ECC kala ong ba haka 22/07/2021 ki briew jong ka Meghalaya State Pollution Borad (Board) kila wan jurip ia kine ki kharkhana coke bad la lap pyllein pyllein da ki phew tylli ki kharkhana kila dep shna bad sain rnga dewiong.
Ka ECC kala ong ba kane ka jingthang dewiong kala ktah iaka haw haw bad ka koit ka khiah u briew, nalor ba kala ktah ruh um dih um bam kaba ki ioh na u slap namar ba ki tin sop iing jong ki briew kila iong tdem ne pui pui dewiong.
Katkum ka Air bad Water Act kino kino ki kharkhana ki dei ban ioh ia ka CTE na ka state pollution board ha shuwa ban pyntrei bad yn pynshitom ia ki pyntrei ia ki kharkhana khlem ki CTE, hynrei kin ap shuwa hato ka pollution kan bud ne em ia ki kyndon ka aiñ ha ka ban pynshitom ia ki trai coke kiba kala lap ba kim don iaka CTE bad CTO, ong u legal adviser ka ECC Ma Reading War.
Ka jubab RTI kala pynkyndit iaka ECC namar ba don ki myntri sorkar ka MDA ba don bynta ha kane ka jingshna iaki kharkhana sain rnga dewiong bad don ruh ki trai shnong kiba iasylla ha kane ka kam, hynrei ki ioh nong tang khyndiat eh bad kaba tam la rah ki nongkhaii bar jylla.
Bad ki don ruh ki trai muluk kiba die iaki NOC jong ki sha kiwei ki briew.
Shuh shuh ka NOC kaba ioh naka Single Window Agency ruh ka iapher ki kyrteng briew bad kim dei satia kiba ioh NOC naka Elaka.
Ka ECC kala pynpaw ka jingsngewdiaw bad ka jingsngewsih halor ka jingleh kuman ka sorkar ban pynsangeh ia kine ki kharkhana beaiñ bad pynrem ruh ia u myntri ka tnad kam khlaw James Sangma uba la klet iala ka kamram ka jong u ban iada iaka mariang bad ka koit ka khiah ki briew.
Ka ECC ka dang ap shuh shuh iaka jubab RTI na ka MSPCB bad hadien kane kan shim iaka sienjam kaba tyngeh ban iakhun ban pynsangeh shisyndon ia kine ki kharkhana beaiñ.
Mynta ka sngi kala mih ka thma iakhajia pud hapdeng ka jylla Mizoram bad Assam haduh bala poi u pud ban iasynreit kuli mar kylliang kaba la wanrah ka jingiap kumba 6 ngut ki pulit Assam.
Ka tyllong khubor ka iathuh bun ngut kila mynsaw ha kane ka jingjia hadien bala mih kane ka jingiakynad hadpeng ki pulit Mizoram bad ki nongshong shnong ka Assam ha Lailapur, Cachar.
U SP Cachar Nimbalkar Vaibhav Chandrakant bad u officer in charge ka Dhalai police station ruh kila mynsaw ha kane ka jingiasynreit kuli.
Baroh kiba mynsaw la kit sha Silchar Medical College Hospital (SMCH) ban ioh jingsumar.
Ka khubor ka iathuh ba ki pulit jong ki ar jylla kila don lypa sha katei ka jaka kaba iakynad ha Lailapur, Assam Cachar district, kaba iasam pud bad ka jylla Mizoram Kolasib district.
Ka jingjia mynta ka sngi kala wanrah ka jingshongsyier ki ar jylla.
I am deeply pained to inform that six brave jawans of @assampolice have sacrificed their lives while defending constitutional boundary of our state at the Assam-Mizoram border.
My heartfelt condolences to the bereaved families.
Na kaliang ki Assam police kila kynnoh ba ki paid bhur na Mizoram kila lun maw bad wanrah iaka jinghuri hura.
Katba na kaliang ka Mizoram kala kam ba ki paidbah na Assam kila thombor ia ka kali jong ki shijur kiba iaid lyngba ka surok bah Vairengte bad Lailapur.
Shuh shuh ka khubor kaba la pyllait u myntri kam pohiing ka Mizoram, Lalchamliana ula ong ba kumba 200 ki pulit Assam kaba ialam da u IGP, Assam Police ha ryngkat DC, Cachar, SP, Cachar bad DFO, Cachar kila wan Vairengte Auto-rickshaw stand haka por 11:30 a.
m.
Ula kynnoh ba ki Pulit Assam kila thombor iaka jaka ap pahara ki shipai CRPF bad Pulit Mizoram.
La kynnoh ba ki Assam pulit kila pynjulor ruh iaki katto katne ki kali ba iaid lyngba ka surok bah Vairengte bad Lailapur.
Clear evidences are now beginning to emerge that unfortunately show that Mizoram Police has used Light Machine Guns (LMG) against personnel of @assampolice.
This is sad, unfortunate and speaks volumes about the intention and gravity of the situation.
Ha kum kane ka por ki paidbah ka Vairengte, Kolasib District kila hiar mar mar sha katei ka jaka na iakhajia, hynrei kila shah thombor ha ki pulit Assam da ki lathi bad shah synreit lyer pynsat khmat.
U  Myntri kam pohiing ka Mizoram ula ong ba u SP, Kolasib bad u Executive Magistrate kila iakynduh iaki pulit Assaam, hynrei na kaliang ka Assam kala leh bymsuidniew.
Hadien bym poi shaei shaei ki Pulit Assam kila ther lyer pynsat khmat, grenade sha ka pulit Mizoram bad haka 4:50 kala don ka jingsynreit kuli na ki pulit Assam, la kynnoh u Myntri kam pohiing ka Mizoram.
Ula ong ba ki pulit Mizoram ruh kila pynphai kylla wat hadien ba u SP, Kolasib District u dang don ha CRPF camp ban iakren bad ki pulit Assam.
Dear Himantaji, after cordial meeting of CMs by Hon’ble Shri @amitshah ji, surprisingly 2 companies of Assam Police with civilians lathicharged & tear gassed civilians at Vairengte Auto Rickshaw stand inside Mizoram today.
They even overrun CRPF personnel /Mizoram Police.
Ka jingjia kalong kaba sngewsih, bad kane ka jingjia naka daw ba lehheh ki pulit Assam kiba la thombor iaka camp ki CRPF bad Mizoram Police ha Vairengte Auto-Rickshaw stand.
La ong ba da ka jingtuklar Union Home Minister uba la kren sha baroh ar ki Chief Ministers, ki pulit Assam kila hap mih na katei ka jaka bad CRPF kila ioh biang iaka jaka pahara jong ki.
Ka sorkar Mizoram kala pynrem jur iaka sorkar Assam bad pynpaw iakla jingsngewlem sha kiba mynsaw ha kane ka jingjia.
Ka Sorkar Mizoram ka kwah ban lah ban pynbeit ia pud u sam da kaba suk kaba sain bad ka kyntu iaka sorkar Assam ban wanrah iaka shongsuk shongsain ban lah ban pynbeit ia u pud u sam.
Ki shipai ha Jylla kila snohkti bad ka ri baroh kawei ban kynmaw burom ia ki shipai kiba la pha iaka jingim haka thma Kargil kaba la jia ha u snem 1999 naduh 3 tarik Lber haduh 26 Naitung.
Kane ka jingkynmaw burom kadei halor ka jingjop ka ‘Operation Vijay’ kaba la sdang na ka bynta ban iakhun iaki shipai Pakistan kiba rung jubor ha Kargil, hynrei ki shipai ka ri kila iakhun haduh ban da jop ia kane ka thma.
Mynta ka kynti kaba dei ka lyngkhuh snem ba 22 jong ka Kargil Vijay Diwas, u Myntri Rangbah ka Jylla Conrad K Sangma, Lt Gen KC Panchanathan, AVSM, GOC 101 Area kila buh syntiew ha u mot u Capt KC Nongrum, MVC (P) bad Maj David Manlun, KC (P), ki ar ngut ki riewshlur ka Meghalaya kiba la pha iaka jingim ha Rhino Heritage Museum, Shillong.
U Myntri Rangbah ula iakren bad phylliew jingmut bad kiba haiing kine ki ar ngut ki riewshlur kiba don lang ha kane ka sngi.
Kham hadien u Air Marshal Amit Dev, AVSM, VSM, AOC-in-C Eastern Air Comd, Lt Gen KC Panchanathan, AVSM, GOC 101 Area bad Lt Gen PC Nair, AVSM, YSM, DGAR kila buh syntiew ha Rhino Prerna Sthal, Shillong ban klynmaw burom ia kine ki riew shlur.
Hadien bala don ki briew kiba la iabit iaka jingpang khlam COVID-19 bad ki briew kiba lah ban shah ktah ne high risks contact na ka jingpang khlam, u District Magistrate West Jaintia Hills District ula pynngat micro containment area iaka shnong Sahsniang A.
Katkum ka hukum kaba la pynmih u District Magistrate haka sngi Nyngkong ula khang ia baroh ban rung sha ka containment area bad kiba shong ba sah ha katei ka jaka ruh la mana pyrshah ban kin mih.
