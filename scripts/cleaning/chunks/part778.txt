Ka khubor, ka la pynkyndit ia kiba bun, ha kaba wat ki nongtrei ka tnat  Excise, ki la kyndit ia ka jingiaid iew katei ka dukan kyiad.
Shillong:U Myntri rangbah ka jylla u Conrad K Sangma, u iathuh ba ban shna ia ka lynti rel ha ka jylla, ka donkam ka jingpyn sngewthuh ia ki nongshong shong ha ka jylla ba ka jingwan ka lynti rel kan dei ka jingmyntoi na ka bynta ka jylla.
Haba iakren bad ki lad pathai khubor u Conrad K Sangma u la ong ba ka mat jong ka lynti rel ka dei ka mat kaba la slem bad ka ba dang sahteng haduh mynta kum ba long ki mat khappud bad ka mat them metor.
U myntri rangbah u la ong ba kane ka mat lynti rel kan donkam ia ka jingiatai ka ba sani bha bad ki briew ba don bynta lang.
U la ong ruh ba ban pynurlong ia kane ka mat ka donkam ban pynsngewthuh bha ia ki briew ba ka jingwan ka lynti rel kan dei ka jingmyntoi na ka bynta ka jylla.
Ula iathuh ba ka sorkar ka la shimkhia, ha ka ba iadei bad kane ha ka ba ka la thaw ia ka facilitate center ha Umling, ha Mendipathar ki la jan dep ban shna ia ka facilitate center bad kumjuh ha Ratachera.
Ula ong ba ka sorkar kan wad ia ki lad ki lynti ban pynurlong ia kane ka mat namar ka jingwan ka rel ha ka jylla kan dei ka jingmyntoi ba khraw.
Shillong:U Myntri ka tnad Forest jong ka sorkar jylla u James K Sangma, mynta ka sngi haba jubab ia ka jingkylli jong u bah Syntar Klas Sunn MLA, u la iathuh hapoh ka iing dorbar la dep ban shna ia ki 26 tylli ki Eco Friendly Crematoriums ha ka jylla lane ki jaka thang briew ba iahap bad ka mariang.
Haba jubab ia ki jingkylli bynrap, na ka liang jong u myntri u la ong ba kine ki 26 tylli ki Crematorium ki dei kiba la shna ha kylleng jong ka jylla bad ia kine ki jingthang briew la bei pisa lyngba ka 12th Finance Commission na ka bynta ki 12 tylli ki bad 7 tylli lyngba ka ka 14th Finance Commission.
Haba ia dei bad ka jingpynioh ia ki jaka ban shna ia kine ki Crematorium, ka sorkar kam don kano kano ka jingleh shiliang, lada don kano kano ka jingeh ban ioh ia ki jingbit ba la tip kum ka NOC ki dei ban wan sha khmat ban pyntip sha ka sorkar ban pynbeit ia ka jingeh lada ka don.
Haba ia dei bad ka jingkwah jingtip la ka sorkar kan dang bteng ne em ia kine ki jingtei ha ka jylla, na ka liang jong u myntri u la ong ba ka shong ha ka jingdon pisa, hynrei na ka liang jong ka sorkar ka kwah ban dang tei shuh.
Shillong:Ki nonghikai contractual kiba hapoh ka lama jong ka Meghalaya Government Lower Primary School Contractual Teacher’s Association (MGLPSCTA) ki la rai ban sdang biang ia ka jingshah thngan ba khlem buh por hadien ba ka jingiakynduh jong ki bad u Additional Chief Secretary ka Sorkar Jylla u Bah Donald P.
Wahlang ka long kaba khlem seisoh.
Mynta ka sngi ka jingleit iakren jong ki nongialam ka Megha laya Government Lower Primary School Contractual Teacher’s Association(MGLPSCTA) bad u Additional Chief Secretary ka Sorkar Jylla u Bah Donald P.
Wahlang, kam shym la long ka ba seisoh hadien ba une u heh ophisar jong ka Sorkar Jylla um shym la lah satia ban ai ia kano kano ka jingkular halor ka jingdawa jong ki nonghikai contract ban pynrungkam biang ia ki, ha ki Government Lower Primary School.
Ha ka jingiakren bad ka Kong Banri Suchiang, kawei na ki dkhot jong ka MGLPSCTA ka la ong ba katkum ka jingong jong u Bah D P Wahlang u la ong ba ka sorkar kam lah ban thung biang ia ki, namar ba ki khlem pass ia ka Meghalaya Teacher Eligibility Test (MTET).
Ha ka sngi saitjain jong ka taiew ba la lah, na ka liang jong ki nonghikai, hapoh ka shatri jong ka MGLPSCTA, ki la weng noh ia ka jingshah thngan jong ki shipor tad ha ka 3 baje janmiet ban ap ia ka rai jong ka sorkar, hynrei namar ka jingbym seisoh ka jingiakren jong ki bad ka sorkar ki la shim biang ia ka rai ban bteng ia ka jingshah thngan ba khlem buh por ka jong ki.
Ka Kong Banri ka la ong “Ngin sdang biang ia ka jingshah thngan ba khlem buh por jong ngi namar ka sorkar ka khlem pdiang ia ka jingdawa jong ngi ha madan Malki, tad haduh ba ka sorkar kan da pyrkhat da kumwei pat".
Haba jubab ia ka jingkylli la hato ki la ioh jingbit ne em na ka Deputy Commissioner (DC) ban pynlong biang ia ka jingiakhih, na ka liang jong ka kong Banri, ka la iathuh ba ka jingioh jingbit kan kut mynta ka sngi ha ka por 6 baje; te na ka liang jong ki kin sa pan biang ia ka jingbit.
Ka la iathuh ruh ba ka jingshah thngan jong ki kan long kaba khlem buh por haduh ba kin da ioh ia ka rai ba ka sorkar kan ai kam biang ne thung kam biang ia ki.
Ha kaba iadei bad ka jingiakhih jong ki, la ka long kaba shong nongrim ne em namar ba ki khlem lah ban pass ia ka eksam MTET, na ka liang jong ka Kong Banri ka la ong “Ka jingiakhih bad jingdawa jong ngi ka long kaba shong nongrim namar ba ngi la hikai bun bun snem bad ia ka kontrak jong ngi ruh la pynthymmai beit na ka ophis ym dei ba ngi leit pynthymmai ma ngi".
Ka ong ruh ba lada ha ka tnad MeECL ki bun ki nongtrei kontrak bad ki la don ruh ki eksamin na ka bynta jong ki bad ia kiba pass la ithuh da ka MeECL, hynrei kito kiba khlem pass ia ka eksam ruh ki dang ioh ban trei ia ka kam, “Ngi ruh ngi dawa na ka sorkar ban bteng ia ka jingtrei jong ngi lada ym lah ban ithuh namar ngi khlem pass ia ka MTET hynrei ba ngin lah ban bteng ia ka kam hikai jong ngi", ong ka Kong Banri.
Kum ban shu pynkynmaw ki nonghikai kontrak kiba don haduh shihajar tam ki la pynlong da ka jingshah thngan kaba khlem pud sngi, hadien ba ki la shah weng noh na ka kam hikai skul ha shwa ba ka Sorkar Jylla kan pynrungkam da ki samla kiba la pas ia ka eksamin Meghalaya Teachers Eligibility Test (MTET).
Ka sorkar MDA ( NPP, UDP)  dei Ka sorkar leh Donbor iakiba pli ki bym don bor…Hato don nongrim mo ban beh kam ia ki tang namar ba ki la heh ne noh Ka rta, bym lah shuh ban ia leh bad kiba  da fresh.
Conrad me dei ban ioh ia la ka bainong.
Shillong:Haba jubab ia ka jingkylli ba la wan rah da u MLA jong ka Umroi Constituency, u bah George B.
Lyngdoh hapoh ka ingdorbar mang tyngka mynta ka sngi, na ka liang u myntri ka tnad Animal Husbandry & Veterinary ka jylla, u bah Prestone Tyngsong, u iathuh ba haduh 540 tylli ki sniang ki dei kiba la iap na ka African Swine Flu.
Haba kren halor kane ka phang u bah Prestone u la iathuh ba naduh ka 25 tarik u Jylliew 2020, haduh 22 Rymphang 2021 haduh 540 tylli ki sniang, ki la shah ktah ha kane ka khlam sniang; kine ki kynthup ha East Khasi Hills 69 tylli,West khasi Hill 59 tylli, South West Khasi Hills 11 tylli, West Jaintia Hills 96 tylli, East Jaintia Hills 7 tylli, Ribhoi 298 tylli.
U Bah Prestone, u la iathuh ruh ba ka pisa ka ba ka sorkar ka la pynlut ban ia khun na kane ka jingshah ktah jong ka ASF naduh u bnai lber 2020 haduh kine ki sngi ka long T.
15,87,597.
00.
U bah Tynsong, u la iathuh ruh ha ingdorbar ba ka sorkar ka la dep ruh ban pynmih ia ki katto katne ki kyndon kum shi bynta ban iada na kane ka khlam jong ki sniang ka la wanrah ia ki Awareness, Consu ltation,sanitation, ban check up, ban ai sumar ei ia ki sniang kiba don ki dak jong ka ASF bad kiwei kiwei.
Nangta ka sorkar, ka la pynlut ruh T.
2,38,740, na ka bynta ban ai jinghikai ia ki nongrep kiba ri sniang ban iada ia ki sniang na ka ASF, kine ki kynthup ia ka ba pynmih ia ka SOP bad ki IEC, ban khang ia ka jingshalan jong ki sniang na shabar ka jylla,ban ai jingbthah kaba pyrkhing ia ki farm, ban buh protocol na ka bynta ki containment zone, ban buh ia ki ASF Task force bad ki RRT bad kiwei kiwei.
Ha ka jingkylli bynrap u bah George u la kyntu ia ka sorkar ba kan ai bai lutksan ia ki nongri sniang, kiba ngat ha kane ka khlam khamtan ka thain RiBhoi kaba haduh 298 tylli ki sniang ki la iap na ka khlam ASF.
Haba jubab ia ka ne u symbud myntri rangbah u la ong ba ka sorkar ka la shimkhia ia kane ka bynta ha kaba na ka liang jong ka tnad ka la iaid shait shait, ban lum ia ki nongri sniang kiba la shah ktah ha kane ka khlan bad ka sorkar kan sa ai bai lutksan.
Shillong:Ka JSU ha ka jingleit jurip sha ka jaka bret niut ka Jowai Municipal ha ka 8 tarik Lber 2021, da ka kynhun ba la ialam da u Eddy Kery Pohtam President ka JSU War Jaintia Circle bad u Wansalan Patwet, Vice President ka JSU Jowai Circle ki la lap ia ka jingbret pathar ia ki niut ha rud surok ka National Highway Jowai – Amlarem.
Kane ka surok bah, ka dei ruh ka lynti ba kongsan tam ka ban pynpoi ia ki nongleit nongwan sha ki jaka bapher bapher jong ka thain Riwar jaintia bad kane ka jingleh torti ka Jowai Municipal ka la pynisih shibun ia mei mariang kaba long ruh ka lynti ban poi sha ki jaka jngoh kai pyrthei ba paw kum sha Krangsuri bad Wah Umngot.
Ka seng ka don ka jingsngewkhia kaba jur, namar ba mynta ba la jan poi ka aiom lyuir kan sa don ka jingktah ia ka wah Myntdu ha kaba ka jingtuid ki niut kum ki plastic bad kiwei pat sha ka wah kan sa pynjakhlia ia ka wah bad ruh ia ka tyllong um bam ba pyndonkam ki briew.
Kumta ka JSU ka dawa jur ba ka tnad Jowai Municipal kan pynkhuid noh mardor ia kine ki niut.
Shillong:U myntri rangbah ka jylla u Conrad K Sangma, haba jubab hapoh ka ingdorbar halor ki karkhana Coke bapher, u la iathuh ba ha West Khasi Hills ki don haduh 21 tylli ki Coke factory.
Na kine ki 21 tylli ki coke factory, tang 4 tylli ki dei ki factory ki ba la ioh jingbit, 10 tylli kiba la ioh ia ki Single window Agency clearance bad ki dang ap CTA bad CTO bad 7 ki dei ki factory beain, ha kaba ia kine la pynmih ia ka jingbthah ban khangdam noh naduh ka 15 tarik u Nailar 2020.
U Myntri rangbah u la iathuh ba U Deputy Commissner ha ryngkat ka Meghalaya Pollution Board, ki la leit ban jurip ha ka 15 tarik u Kyllalyngkot 2021 ha kaba na ka liang jong ki, ki ladep ban phah khang mardor ia kine ki coke factory beain.
U Myntri rangbah u la jubab ruh ba kine ki factory kiba don ha ka jylla Meghalaya ki shim ia u dewiong na West Bangal lane na Assam bad lada dei ba ki ioh ia u dewiong na ka jylla ruh dei, u dei uba iaid kat kum ka ain.
U Conrad K Sangma, haba jubab ia ka jingkylli ba la wanrah da u bah Kimfa Sidney Marbaniang hapoh ka ing dorbar, halor u pud u sam, u la iathuh ba ka jingialang jong ki myntri rangbah, la thmu ban pynlong ha u bnai Iaiong 2020, hynrei kane kam shem la urlong na ka daw ka khlam Covid -19.
Haba jubab ia ka jingkylli ba la wanrah da ka Dr Ampareen Lyngdoh halor ka jingkhlad jong ki 6 ngut ki nongtrei bylla ha Krem dewiong ha Sorkari, hajan Deinshalahu ha East Jaintia Hill, u Myntri rangbah u la ong ba kat kum ka post mortem ba la ioh ka jingkhlad jong kine ki 6 ngut kadei na ka Trauma ka ba dei na ka multiple fractures bad Heamorrhages.
U Myntri rangbah u la iathuh ruh ba ia kiba la shah kem la pynngat kat kum ka Mines and Mineral Development and Regulation (MMDR) Act and Session 3/4 Explosive substances Act bad namar kane ka dang don ha ing kashari yn ym kwah ban iathuh lut.
Halor ka jingkylli ba la wanrah da u bah Syntar Klass Sunn, u la iathuh hapoh ingdorbar, ba ka Supreme Court ka la weng ia ka jingkhang ban tih dewiong kat kum ka jingbishar ha ka 3/7/2019 ha ka Civil Appeal bad haba don kano kano ka jinglap ia ka kam tih bad khaii dewiong beain ka ain ka leh ia ka ba donkam.
U Myntri rangbah, u la iathuh ruh ba ka jingapply na ka bynta ban ioh ia ka mining leases ka dang iaid shakhmat bad haduh mynta kam pat don kano kano ka jingai jingbit ia ka mining lease na ka jylla.
U myntri rang bah u la iathuh ruh ba ka jylla ka duh ia ka khajna jong ka royalty na kaba khang, ia ka jingtih bad khaii dewiong ha ka jylla.
U la iathuh ba ka jingduh ka duh ha ka khajna na ka bynta ka financial year ka long 2014-15 Rs.
368 klur,2015-16 Rs.
550 klur,2016-17 Rs.
190 klur, 2017-18 Rs.
490 klur, 2018-19 Rs.
590 klur, 2019-20 Rs.
650 klur bad 2020-21 Rs.
660 klur.
Shillong:U MLA jong ka seng Congress, u bah Mayralborn Syiem, u la buh ia ka jingkylli ia ka sorkar MDA mynta ka sngi, halor ka mat, kaba dei bad ka Inner Line Permit.
Ha kaba jubab ia ka zero hour notice ba la wanrah da u MLA, u Myntri rangbah u la iathuh ba ka sorkar jylla, ka la shimkhia ia kane ka mat, ha kaba ki la kyntu ruh ia ka sorkar pdeng ban bishar bniah bad pyrkhat kyrpang ia ka jingtyrwa jong ka jylla.
U Sangma u la iathuh ba haba sngap ia ka jingdawa jong ki sengbhalang ha ka jylla halor ban pyntreikam ia ka ILP, ka sorkar jylla ka la pynlong ia ki jingialang bad ki sengbhalang bad ki kynhun jong ki committee bapher bapher ban wad ia ki lad ki lynti ban weng ia ka jingeh na ka jingwanrung tuh ki bar jylla.
U Sangma u la pynkynmaw, ba ha ka 19 tarik u Nohprah 2019 ka ingdorbar ka la pdiang ia ka resolution halor ka ILP, ha kaba ia ka resolution la pdiang bad na ka liang jong ka sorkar jylla, ka kyntu ia ka Sorkar India ban pyntreikam ia ka ILP hapoh ka Bengal Eastern Frontier Regulation 1873 ha ka jylla Meghalaya bad la rah sha ka sorkar india ban pynkylla ia kiba donkam na kane ka Regulation ban pynrung ia ka jylla Meghalaya ha ka Preamble jong ka Bengal Eastern Frontier Regulation 1873 bad ia ka Resolution la dep ban phah sha ka Ministry of Home Affairs, jong ka sorkar ban bishar bniah India.
Halor ka Meghalaya Residents Safety and Security Act, 2016 u myntri rangbah u la iathuh ba halor ka MRSSA ka sorkar jylla ka la dep ban pdiang da ka Meghalaya Legislative Assembly bad la phah ban ioh ia ka jingmynjur na u Lat jong ka jylla ha ka 26 tarik u Nailur 2016.
U Sangma u la iathuh ba ka Meghalaya Residents Safety and Security (Amendment) Bill, 2020 la dep ban pdiang da ka Meghalaya Legislative Assembly ha ka 19 tarik u Lber 2020 bad la dep ban phah sha u Lat ka jylla ban ioh ia ka jingmynjur bad kane ka dang don hapdeng ka jingbishar bniah.
U la bynrap ba ban pynthikna ban pyllait ia ka jylla baroh kawei na ka CAA, la pdiang ia ka resolution ILP ha ka Meghalaya Legislative Assembly bad ka sorkar jylla ka kyntu ia ka sorkar India ban pyllait ia ka jylla Meghalaya na ka jingpyntrei kam jong ka CAA na ki jaka ki bym hap ha ka Sixth Schedule.
U Sangma u la iathuh ruh ba ka sorkar jylla ka la kyntu ia u Union Home Minister halor kine ki mat bad ka sorkar jylla ka dang ap ia ka jingmynjur jong ka sorkar India.
Dang shen ha ka por ba u myntri kam poh iing, u la wan sha ka nongbah Shillong ka sorkar ka la ai ia ka dorkhas ha kaba iadei bad ka jingdawa ban pyntreikam ia ka ILP ha ka jylla Meghalaya.
Shillong: Ha ka jing ialehkai ba itynnad ka sngi ba nyngkong jong ka Inter District U-23 Men’s Cricket Tournament ba la iakhun na ka Zone 1 hapdeng ka Shillong Cricket Association A bad ka Ri Bhoi District Cricket Association, la ioh ban sakhi ia ka jingkhyllem jong ki wicket jin 28, ba la pynialeh ha Nongpoh.
Ha ka ban khylliap noh ia ka jinglehkai ka SCA-A ka la lam khmat da 132 run, bad khyllem da 8 ngut ki wicket ha ka second inning.
Kane ka sngi ba la iakhun da kine ki ar kynhun ban iaknieh ban ioh rung phainal ka long shisha ka sngi ba la mang ia ki nongkawang bol.
Ka SCA-A ka la jop ia ka toss bad ka la jied shuwa ban tied bol hynrei ka la lah ban poi tang 107 ha ki 39.
4 over.
U Abhishek Kumar u ioh bun duh ka run da 38 na ka 31 bol, katba u Swastik Chettri u la pynkamai ia kane ka kynhun da 25 run na ka 52 bol.
U Ram Gurung u la ioh kawang 20 over khlem-thait bad u la lah ban pyllait tang 25 run bad ioh ruh ban pynkhyllem 4 ngut ki wicket.
U Bharat Gurung pat u ioh 2/22.
Ka inning kaba nyngkong jong ka Ri Bhoi ka la long kham lyngkot shuh shuh ha kaba ka la lah ban neh tang 24.
4 over ha kaba ki wicket ki la khyllem lut tang da 64 run.
U Bharat uba la jan poi sha ka lynti jong ka half century u la liem noh hadien ba u ioh 31 na ka 59 bol, katba u Kumar u la long uwei na ki nong kawang bol uba la lah ban shim 6/39.
U Lokesh Turaha ruh kumjuh u la leh bha hadien ba u la lah ban shim 3/7.
Ha kane ka sngi ka SCA-A ka la ioh ban lam khmat da 43 ha ka inning kaba nyngkong hynrei ka Ri Bhoi ha ka rukom pyni kaba tlot ka la pynshitom shuh shuh ialade ha ka inning kaba ar.
Ha kaba kut ka SCA-A ka long 89/8.
U Ram bad u Bharat sa shisien ki la long ki nongkawang bol kiba biang ki poin na ka bynta ka Ri Bhoi ha kaba ki la lah ban shim 4/41 bad 2/30.
Shillong: Ka KSU Mawlai Circle kumba ju long manla u snem mynta u snem ruh, ka la pynlong biang ïa ka Basketball Tournament ha kaba mynta ka kynti kan ym dei shuh tang Mawlai Open, hynrei ka khot sngewbha ïa baroh ( Open To All) tang para Khasi ba ki lah ban wan ïashim bynta kaba yn pynlong ha Madan Basketball jong ka Shnong Mawlai Nonglum.
Ïa katei ka Tournament laplie pyrda ha ka 8tarik Lber 2021 ha ka por 11 baje,la wan ban plie pyrda ïa katei ka Tournament da U Bah Teiborlang Pathaw MDC Mawlai Constituency, uba long ruh U EM I/c Council Building, Council Assets & Enforcement, uba la long kum u kongsan ha katei ka sngi ha ryngkat ka jing ïadonlang u Samla Wallamkupar Kharpran Managing Director Ryntih Football Club uba la long kum u Symbud Kongsan.
Nalor ki nong ïalam ka KSU Mawlai Circle lawan ban pyn shngaiñ lang da U Bah Joe Marbañiang, uba dei u nongïalam barim jong ka KSU Mawlai Circle bad jong ka Sengkmie kumjuh ruh ki nong kitkam na ki Unit bapher bapher kiba hap hapoh ka Jylli treikam jong ka KSU Mawlai Circle.
Ha katei ka Tournament baroh ki Kynhun ba wan ïashim bynta ki don 36tylli (Shynrang 26 tylli bad Kynthei 10 tylli).
Ha shwa ban sdang ïa ka jingïalehkai ka la don shwa ka jingïalang ba lyngkot ba la pynïaid da u Samla Rapborlang Nongrum General Secretary KSU Mawlai Circle bad uba dei ruh ha kajuh ka por u Assistant Finance Secretary jong ka Sengkmie,la ïoh ban ïalam ha ka jingdwai da u Samla Franky Pathaw President KSU Mawlai Kynton Massar Unit hadien pat sa ïoh ban pyntem bad ïarwai lang ïa ka jingrwai ‘Ri Khasi Ri Khasi ‘.
La ïoh ïa ka jingkren Maitphang na u Samla Biangbor L.
Paliar President KSU Mawlai Circle uba long ruh ha kajuh ka por u Vice – President jong ka KSU Sengkmie.
Haba ai jingkren ha katei ka sngi, na ka liang u kongsan bad u symbud kongsan, ki la ban jur ba ka long kaba donkam ban kyntiew ïa ki khun Samla ha ki jait jingïalehkai bapher bapher bad ba ka sorkar ka dei ban shimkhia ha ka ban kyntiew ïa ka Sports hapoh ka Jylla,ki la kyntu ruh ïa ka Meghalaya Basketball Association ( MBA ) ba ka dei ban mih shakhmat ban pynlong ïa kaba kum kine ki Tournament khnang ba kan plie lad ïa ki khun Samla kiba don ïaka sap ha kane ka jait jingïalehkai.
La plie pyrda ïa kane ka Tournament da ka jing ïa kynjut kti hapdeng u kongsan, Symbud Kong san, ki nongïalam ka KSU Mawlai Circle bad ki players.
Ha ka sngi sdang ka jingïalehkai jong ki kynthei ka long ka Phenom pyrshah ïa ka The Girls Trotters ha kaba ka Phenom ka la jop ïa ka The Girls Trotters da 33 la 14 basket ha kaba ïa ka nam Player of the Match la ïoh da ka Sinobia Kharbani na ka Phenom katba haka liang ki Shynrang ka Ïaineh B ka la jop da 57 la 24 basket pyrshah ïa ka And 1 Streetball Brothers ïa ka nam Player of the Match la ïoh da u Donbok Thongni na ka kynhun Ïaineh B.
Shillong: U Myntri u ba dei peit ia ka tnad kampoh iing ka jylla, u bah Lahkmen Rymbui haba jubab ia ka jingkylli, ba la wan rah da u bah Process T Sawkmie, ha kaba ia dei bad ki kam kiba lait hapoh ka tnad pulit u la iathuh ba baroh ki kam kiba lait ki long 2028 tylli.
U myntri u la iathuh hapoh ka ing dorbar ba kine ki kam ki long naduh ki Grade IV, haduh ki kyrdan kiba ha khliehduh.
U la iathuh ruh ba ki don haduh 17 tylli ki kam kiba lait ha ka kyrdan MPS bad ia kine la khot aplikeshon da ka MPSC.
U Bah Rymbui u la iathuh ruh ba haba ia dei bad ki kam pulit kiba la dep khot da ka Meghalaya Central Recruitment Board (MCRB) la hap ban pynsangeh shuwa na ka daw jong ka jingwan ka khlam COVID-19.
U la iathuh ruh ba ka sorkar  ka la ai jingbit mynta ban pynlong ia ka jingiamareh na ka bynta kito ki kam pulit kiba ka sorkar ka la dep ban khot aplikeshon kiba khlem lah ban pynlong ha ki por ba labuh  na ka daw jong ka khlam COVID.
U la iathuh ruh ba ki kam kiba la dep ban pynbna mynshuwa ki long 1015 tylli ha ki bynta bapher bapher, ka tnad pulit kan sa pynlong ia kane ka jingmareh shen ha kine ki khyndait por ban sa wan.
Haba jubab ia ka jingkylli bynrap jong ka Dr Amapreen Lyngdoh MLA, u myntri kam poh iing u la ong ba ka don ka bhah 10% ba la mang kyrpang ia ki kynthei hapoh ka tnad pulit bad lada don kiba lah kham bha ruh kam don jingpher.
Kane ka dei ka ba thymmai ne kmnoGa kwah ban rung post lang hakane ka kam pulit.
Shillong: Ka KSU Mawkyrwat Circle ha ka kyrwoh ba la phah da u samla Pauldeep Tongwah, President KSU Mawkyrwat Circle, ka pynrem jur ia ki bor pulit jongka South West Khasi Hills District, halor ka jingleit khynra iaki ingsah jongki dkhot ka KSU ha poh ka dong ka thain Mawkyrwat baroh kawei.
Ka KSU, ka la ioh jingtip ruh ba ki pulit ki la rung jubor ban khynra ia ki ing ki sem jongki dkhot, lah long thik kumba ki dkhot ka seng ki dei ki dkhot kynhun kieng atiar.
Ka seng, ka ong ba kane ka jingleh ki pulit ka la pynher syrngiew khamtam ia ki khunlung khynnah bad don ruh ki khep ba ki wan rung shiteng miet ha ki ing jongki riew kynthei ryngkat ka jingbuaid, kaba la pynkhynniuh bad pyntieng shikatdei eh ia ki longkmie bad ki khunlung.
Ka seng ka la ioh jingtip ruh ba ka don ka jingshahbom shah tied ban pynphla jubor ia ki samla ba shahkem hapoh Police Custody, ha kaba don na ki, kiba la jngem bad don dak ha ki met ki phat jongki.
Ka seng ka pynrem jur halor kane ka jingleh riewkhlaw jongki pulit ka Mawkyrwat Police Station kaba long kaba beain ban ktah kti ne shoh ia ki briew khamtam hapoh police custody.
Ka seng ka kynthoh jur hangne ba kaba kum kane ka jingleh riewkhlaw jongki pulit kan nym wanrah jingbha, hynrei kan long pynban kumba ber mluh ha ka dak mynsaw ka ban sa kylla long kum ka jing aiding ia ki samla.
“Kum ka seng ngi dawa ba ki bor pulit ki dei ban sangeh mardor ia kiba kum kine ki jinglehriewkhlaw lym kumta kum ka seng ngin nym lah ban shah ne ban shu peitkai.
Ka seng kan nym hun ban shu peitkai halor kine kiei bad ngin iaishah katba dang lah hynrei lada ngim lah shuh ki bor pulit bad ki bor synshar ka sorkar Meghalaya kin hap ban bah khlieh, namar kan sa poi ka por ba ngin nym treh shuh ban iakren bad ki bor sorkar" ong ka kyrwohna u samla Pauldeep Tongwah, President, KSU Mawkyrwat Circle.
Tip aiu kan jia bad shano kan poi, shitom ban iathuh lypa, hynrei ia ka Democracy, Synshar Paidbah ha Ri India, la buh mynta hakhmat ki paidbah West Bengal, kumno ba kin ialeh hi ia ka.
Ka jingjied ia ki 294 ngut ki MLA ha katei ka jylla West Bengal, yn pynlong noh shen.
Yn sdang shuwa naduh ka 27 tarik mynta u bnai Lber (March) tang na ka bynta 30 tylli shuwa ki Constituency bad ter-ter haduh 8 sien, yn jied toit-toit na ka bynta ki 264 tylli kiwei pat kiba sah.
Baroh ki Seng heh, Seng rit, Seng tit kiba ju ialeh ki la sdang her sharum-shaneng, khamtam ki BJP kiba la wan her kum ki pukni naduh Delhi, ban weng noh ia ka Sorkar Trinamool jong ka Chief Minister Mamata Banerjee, kaba la synshar hi saw sien lynter kum ka CM, naduh ba ka la jop ha u snem 2001 haduh mynta, 20 snem kynthih.
Ka Election MLA 2016To ngin ia peit kai ia ka ilekshon bala dep 2016, ka seng Trinamul AITC ka la ioh haduh 211 ngut ki MLA, Congress- 44 ngut, CPM- 26, ka BJP- 3, kiwei ki seng rit ki ia ioh lang 10 ngut; long baroh 294.
Ki hok synshar paidbah kiba buh ryntih hapoh ka Constitution ka ri India naduh ki por hyndai u Mahatma Gandhi, mynta ki la sdang troin noh, namar ki rangbah BJP naduh Delhi ki la dawa ba dei ban don noh tang kawei ka Ri India, kaban don tang kawei ka Niam bad kawei ka Ktien, kumta ter-ter.
Kaba la leh thymmai biang ha une u bnai Rymphang (Feb) ba la dep ha UP, ka kdew shai ia kitei ki jingthmu, haba ka ‘Sorkar BJP u Yogi ka la pynmih ia ka ain pyrkhing, bym dei shuh ban don ka jingpynkylla niam ia ki briew.
Wat ka Supreme Court ruh ka la leh ia kabym ju leh, ba ia ki poh jait Dalit, lada ki kylla jait, kin duh noh ia ki hok ba ki ju ioh.
Kine ki dei kita ki dak kiba ap ia ki jingkhniot bor ia ka Democracy bad dei namar kum kine ki daw, ki paidbah ka ri India ki kwah ba ka Seng Trinamool jong ka Mamata ha Bengal ka dang dei ban iai sah.
Ka Ri India LaitluidU Mahatma Gandhi baiar mynsiem, ula iap da kaba shah siat pyllein-pyllein ha ki RSS Hindu hi, ha ka janmiet 30.
01.
1948 namar u thrang ban pynlong ia ka Ri India, kaba laitluid, kaban don ka rukom synshar paidbah bad kabym dei ban leh shiliang iano-iano hakhmat ka ain.
Ki nongialam jong ngi ruh, u Tirot Sing bad u Kiang Nongbah ki la aiti ialade da ka jingiap ban iada ia kane ka ri Khasi-Jaintia.
Lada ki la kwah jingsuk, kwah kyrdan, kwah spah, da kaba suk ki la lah ban leh, tangba tip, yn dang don jait bynriew Khasi-Jaintia, yn dang don District Council, Hima bad Dorbar Shnong ne em katta.
Mynta pat ki nong ia burom ki iamih, ki iaburom, ki ia rakhe hi, hynrei khyndiat kiba bud ia ki nongrim ka hok, namar ka tyngka pap ka la synshar bad kiwei-kiwei de.
Bun pat ki la shu long tang ki nongkyrshan bad nongpeitkai kat ia kaba kiwei ki leh.
Sa ia lynniar ia u pud u sam, ba kyntur jubor u khar thor, lynniar ba bun tang ka sohsat suda, wat ka umdih hap shut thied, ka ding ilektrik ka la nang dum, ter-ter-ter sa kiei kiba dang suk?To ngin ia ap, kaei kaban mih na Bengal, tip kan kthah ne em ia ki paid troh pisa? Ha Bengal lei ym dei shuh tang da ki spah, ki hajar ne ki lak ba ngop ha ki katto-katne ki nongialam.
To ngin peit sa ki paidbah pat kin long kiba kumno ha Bengal.
Lada jop ka Mamata, dang don jingkyrmen ia ka Democracy shi rukom.
Lada rem te la……………(ong hi la-la ka jingsngew)Ka Jingrwai Jana-Gana-Mana ka Ri IndiaDa kaba burom ia u Rabindra Nath Tagore, uba la thaw ia kane ka jingrwai badon burom ka ri India, kaba don jingmut ruh, hynrei ban rwai tang ia ki shnong, ki lum, ki wah jong kiwei, imat kam biang shuh.
Donkam ban rwai noh ia la ki jong de, kaba ngan pyrshang tyrwa ban pynrung ia kine khyndiat harum.
Jana Gana Mana(Kumba ka long)Jana gana mana adhinaayaka , jaya heBharata bhaagya vidhata.
Punjaba Sindhu Gujarata MarathaDravida Utkala Banga,Vindhya Himachala Yamuna GangaUchchhala jaladhi taranga.
Tava shubha name jaage,Tava shubha aashisha maage,Gaahe tava jaya gaatha,Jana gana mangala- daayaka, jaya heBhaarata bhaagya vidhata.
Jaya he! Jaya he! Jaya he!Jaya jaya jaya, jaya he!Ai jingmut ban pynkylla ia ki para 3, 4, 5, 6, 7 bad 12, tang na ka bynta ka jylla Meghalaya kumne harum.
Jana gana mana adhinaayaka , jaya heBharata bhaagya vidhata.
Meghalaya-India, Garo-Khasi-JaintiaRanikor- Simsang, Umngot – UmiamBalpakram, Sohpetbneng, Lum Shyllong, Tiniang-aKhublei ia phi waroh, mathilaIa ka nam jong ki kyntiew sha MeTava shubha aashisha maage,Gaahe tava jaya gaatha,Jana gana mangala- daayaka, jaya heBhaarata bhaagya vidhata.
Ia kyn-hie, ia kyn-hie, ia kyn-hie,Jaya jaya jaya, jaya he!Tip kumno kiwei kin ia ai jingmut?Dei ban dawa country noh la ka jong North East Country.
Ka jingbym mlien ban shong kali jngai ka la pynlong ia ki ban shohsamthiah bad shohthait ka met.
Kumta tang shh hynrei ki khun kin long ki nongpynurlong bad hangta kein sa ong ka ktien – ki khun ki pynphong pansngiat ia ki kmie ki kpa.
Tangba ki khun kiba nang ba stad ka pher shibun na kito ki bym nang bym stad.
Ki kham shalak bad ki shlur ban trei ia kano kano ka kam ban pynmyntoi khamtam bad ka Bank.
To ngin thiah noh nga la shoh palat ka khmat ba la thait".
LYNNONG – 4Ka por ka iaid wut wut bad kam ju ap iano iano.
Ka dei ia ngi ki briew ban siewspah ia ka.
Ka 5 minit ha uba stad ban pyndonkam hok ia ka u jop shibun kiei kiei hynrei ha ki bym nang pat wat shisngi ruh kim sngewthuh ia ka jingktah ne jingduhnong.
Dei hangne ba ka dang donkam shibun eh ban hikai ia kane ka jait bynriew jong ngi.
La ki la don katto katne kiba la kham sngewthuh hynrei uba bun balang um pat da sngewthuh ia ka jingkordor jong ka por.
Kata ka pynkha shibun ka jingduhnong ha kano kano ka kam ba ki trei.
U Bhalang u dei u khynnah lud ba kham pher na ki para khynnah baroh.
U don ka bor sngewthuh kaba kham niar ban don ha kiwei pat ki para khynnah ba iaryngkat rta bad u.
U da pynshongnia ia kiei kiei kiba u iohi bad iakynduh ha ka jingim.
U la long thik kum u saiantis uba ju pyndonkam da kine ki kyntien Balei? Da kumno bad ha kano ka rukom ki nonghikai ki kren, ki ieng, ki iaid bad ka rukom ai jinghikai jong ki.
Ha ka jingtyllun stet jong ka por u la da shong klass Ten (X) namar um ju pheil.
Ka klas Ten ka dei ka klas kaba donkam bha ne kata kaba ki tip baroh baroh kum ka matrik.
U ruh u da kham trei shitom tyngeh ban dup pas bha.
U ioh ia ka por ba kylluit ban khreh kot namar u sah ha iing u Kni lajong.
Sa kawei ruh kine, kata u Kni bad ka Nia, ki kwah ba un pas bha.
Lada u pas bha ka burom kan leit sha ki namar ka pyni ba kim ban khia eh ia ka kam bad ka jingleh bha jong ki kan iai sah pyrto ha ka kmie bad u kpa jong u Bhalang.
Ka dei ka jingjia kaba shait jia ba don ki kynja bahaiing ki bym leh khein snep watla u dei makna u kynja pyrsa ba na kajuh ka kur ne ka snam.
Kumne ki iaid ki sngi ki por bad khlem lap ba iohsngew ba u bnai Risaw u la mih.
Kata ka skul ba u pule u Bhalang ka la pynbeit ban pynlong ia ka jingiakop tainia (Debate) ha ka sngi ba rakhe kyrpang ia ka sngi burom ia ki kmie ki kpa (Parent’s Day).
U Bhalang u hap ha ka krup ki moshon (motion).
La ai kyrteng ia kata ka debate kumne – “Khamlah kaba long kynrad ha ka kam ne kham lah kaba long shakri".
Ha kata ka sngi ‘Parent’s Day’ la khot sngewbha ruh ia u nongmihkhmat heh tulop ban sakhi ryngkat ha kata ka sngi.
Haba la poi ka item ban sdang noh ia ka debate, baroh ki khynnah skul ki la shong lain beit shriak bad pyn jar jar ba la shah hukum ha ka principal.
Tang shu sdang ka debate ki judge (nongbishar) iwei i kynthei bad iwei ki shynrang ki la sngap bha kliaw bad peit shin bha ia ki nongiashim bynta khnang ban khein poin.
Tang shu la dei ka pali ieng u Bhalang baroh ki khynnah, ki nonghikai, ki nongtrei ka skul bad kumjuh u kongsan ki shu peit iap biej namar ka jingtbit eh jong u ban kren ha ryngkat ka sur kaba shai bad sur rangbah.
Ka jingkhihmet khihphad ka jong u bad ka dur jinglong riewsaid jong u ka la pynlong ia u ban khur bun poin.
Katba nang iaid ka jingiatai, ki nongpyrshah (against) ki la pyni la ka nia.
Hateng hateng ki la don kiba kohnguh khlieh ia ka nia ki nongpyrshah hynrei haba la ieng pat sa ka moshon (motion) bun ki la thapkti kaba pyni ba ki sngew iahap eh.
Shillong:Ki nonghikai kontrak kiba pynlong ia ka jingiakhih shah thngan khlem buh por, ki la pynkut noh ia ka jingshah thngan jong ki, ha dien ba u Additional Chief Secretary, u bah DP Wahlang, uba dei peit ia ka kam hikai u la khot iakren mynta ka sngi.
U bah Tayondar Mawlieh, uwei na ki nonghikai haba kren ha u SP News Agency u la iathuh ba ia ka jingshah thngan, ki la weng noh hynrei ki dang ia don lang ha Madan Malki ban ia ap ia ka jingmih na ka jingiakren ka ban long la shai ka sngi bad u bah DP Wahlang.
La iathuh ruh ba na ka liang jong ka Deputy Commissioner jong ka East Khasi Hills District kam shym la ai jingbit shuh ban bteng ia ka jingiakhih shah thngan, hadien ba ka la iohi ba la don ki nonghikai kiba la kem tlot bad ha ka juh ka por, ka la wan noh kane ka jingkhot ia kren na ka sorkar.
Na ka liang jong ki nonghikai ia mynta, ki la pynsangeh ia ka jingiakhih jong ki bad kin ap ia ka ei kaba mih na ka jingiakren la shai ka sngi bad ki don ka jingkyrmen ba ka sorkar kan sa leh ei ei na ka bynta jong ki ha dien ba la khot ia kane ka jingiakren ha ka kyrdan jong u additional chief Secretary.
Shillong:Ka Revolution Ïada La Ka Ri ka la pynbeit ba kan don ka jingïalang paidbah ha ka 10 tarik ha Mawkhar parking lot ha ka por 3:30 janmiet.
Kane ka jing ïalang ka long ban pynshai paidbah ïa ka jingthmu bad ïa ka thong jong ka Revolution bad ban ïatai ruh ïa shibun ki mat bad ki jingeh kiba ka jaidbynriew Khasi bad ka jylla hi baroh ka ïakynduh ha kine ki sngi.
Kumta la kyr pad ïa ki paidbah ba kin pyllait por khnang khnang ban wan ban sngap ïa ki jing pynshai kiba ka revolution ka don ban pynsngew ha katei ka sngi, ong ka kyrwoh khubor na u Bah Ardent Miller Basaiawmoit Convener Revolution Ïada La Ka Ri.
Nongpoh:U Bah S.
K Langstieh, District Urban Affairs Officer ka Ri Bhoi, u Bah S.
K Langstieh, hynne ka sngi u la leit ban plie paidbah ia ka jaka jngohkai ki khyllung khynnah kaba don ha Lad Mawroh, Nongpoh ha Ri Bhoi.
Ia katei ka jaka kaba itynnad ha shnong Shnong Mawroh bad kaba long kyrpang bad ka ban pynbyrngi tang na bynta ki khyllung khynnah, la tei lyngba ka Grant-in- aid (Plan) jong u snem 2019-2020 lyngba ka ophis u District Urban Affairs Officer Nongpoh.
Kiba la donlang ha katei ka sngi ba la plie paidbah ia katei ka (Recreation park), ki kynthup ia u Bah C.
B Syiem, Chairman ka Nongpoh Town Committee, u Bah Rayonald Kharkamni, Secretary ka Nongpoh Town Committee, u Bah Opel Lyngdoh, Rangbah Shnong ka Mawroh, u Bah T.
Nongkhlaw, Secretary barim ka town Committee, u Bah Ferdinald Kharkamni, Presdient ka Mawroh Sport and Cultural Club, u Bah Marcus Marten, President ka HNYF lem bad kiwei ki riew rangbah ka thain Nongpoh.
Haba iadei bad katei ka jingioh ban plie paidbah ia katei ka jaka jngohkai ki khynnah, u Bah S.
K Langstieh, u la pynpaw ka jingkmen halor ka jingshim khia ka Nongpoh Town Committee ban pyntrei hok ia katei ka kam bad kaba la wanrah shisha ia ka jingitynnah ia ka Shnong Mawroh bad ha kajuh ka por ka la long kum ka jaka ban pynbyrng ia ki khyllung khynnah.
U Bah S.
K Langstieh, u la ong ruh ba un dang shim khia ban wanrah kiwei kiwei ki kam pynroi hapoh ki shnong ba hap hapoh ka Town bad ban urlong ki kam ka donkam ban don lang kata ka mynsiem ka jingiatreilang.
Ha katei ka sngi, la ioh ia ka jingkren na u Bah Opel Lyngdoh, u Bah T.
Nongkhlaw bad kynthup ruh u Bah C.
B Syiem, kiba la pynpaw ka jingkmen bad sngewnguh ia ka ophis u District Urban Affairs Officer, namar ka jingshimkhia ban wanrah jingkylla hapoh katei ka shnong, kaba dei ka shnong kaba hap hapoh ka Nongpoh Town Committee.
Nongpoh:Ka Iew Pyninam ia ki Mar rep kaba la pynlong da ka Hill Farmers’ Union ha Sonidan, ka la long kaba shongshit shisha, namar ha katei ka sngi ki Nongrep na bun tylli ki shnong jong katei ka thain, ki la wan iashimbynta bad ruh ki la wanrah ia ki jingthung jingtep kaba ki rep ki riang.
La pynshngain ia katei ka sngi, da ka jingdon u Bah Banteidor Lyngdoh, Myntri ki kamrep hapoh ka sorkar jylla, u Dasakhiatbha Lamare, MLA Mawhati bad ruh u Myntri Sorkar jylla, u Bah Charles Marngar, MDC Mawhati, u Bah Commander Shangpliang, President ka HFU, u Dr.
Breamly W.
Lyngdoh, Senior Adviser ka HFU, ki Rangbah shnong, ki ophisar na ki tnat treikam bapher bapher lem bad bun ngut ki riew rangbah jong katei ka thain.
Lyngba katei ka sngi pyni nam ia ki Mar rep, la iohi ba ki paidbah jong katei ka thain ki la shimbynta shitrhem ban wan pyninam ia ki mar rep, kaba ki la rep la riang bad haba la kut katei ka prokram, la pynlong ia ka jingsam khusnam sha kito ki Nongrep kiba don ia ki mar rep kiba kham pher bad kiba kham heh, haba ianujor bad kiwei pat ki jingthung.
Ha katei ka jingialang, la ioh jingkren na baroh kitei ki heh ki hain, kiba la ai mynsiem ia ki nongrep bad kin iai bteng ka jingtrei shitom, haka rep ka riang bad ba kin nang kiew shaphrang haka kamai kajih jong ki.
Naka liang u Bah Banteidor Lyngdoh kum u kongsan haba kren ha katei ka sngi u la pynpaw ka jingsngewkmen kaba khraw ban ioh kynduh bad ki nongrep ha katei ka thaiñ kumba baroh hi ki nongshong shnong ha katei ka thain, ki dei kiba im haka rep ka riang kum ka lad kamai ban pyndap ia ka iing ka sem bad ki jingdonkam baroh.
U la ong ruh kumba ka Ri-Bhoi ka dei ka jaka kaba sboh bad bun naki nongshong shnong ki im haka rep ka riang, naka liang ka sorkar kala mang ban plie sa kumba 50 tylli ki iew ha ka jylla bad bun na kitei ki dei kiba la mang kyrpang ha Ri-Bhoi, namar ka dei ka Distrik kaba dei hok ruh ban ioh, namar ka jingbun ki nongrep, nalor kiwei kiwei ki jingdonkam jong ki nongrep yn sa nang buddien pat, namar u kwah ba ka kam kan kren kham jam ban ïaka ktien.
U la ai mynsiem ruh ïaki nongrep ba kim dei ban don kano kano ka jingkhuslai mynsiem hynrei kum u myntri un iai don ryngkat bad ki bad lada ki don kano kano ka jingeh kilah ban ïakynduh ïa u ryngkat ka jingïatreilang bad ki ophisar ban wanrah ki skhim pynroi bad ban dang pynsuk ïa ki nongrep ba kin nang kiew shaphrang haka rep ka riang, u la bynrap.
Kiwei pat kiba la ai jingkren ha katei ka sngi, kiba kynthup ia u Bah Charles Marngar, u Bah Commander Shangpliang, u Dr.
Breamly W.
Lyngdoh lem bad kiwei, ki la pynpaw ba ka long kaba donkam eh ia ka sorkar ba ka dei ban pyrkhat kyrpang ia ki nongrep bad ruh ba ki dei ban thaw ia ki lad ki lynti, na ka bynta ban pynim ia ki nongrep, hynrei ym ban pynduh mynsiem ia ki nongrep, ki la ong ruh ba lada ym don ki nongrep kano kano ka jylla bad ka Ri kam nym poi shano kano ruh, namarkata, ka long kaba donkam eh ban aimynsiem bad ban pynshlur ia ki ha ki kam rep jong ki.
Shillong:U Chairman jong ka Mawmluh Cherra Cement Limited, u bah Wailadmiki Shylla, u la ong ba lada ka Hima Sohra bad ka dorbar Mawmluh kim mynjur ia ka Joint Venture bad ki company ka sorkar kan ym donlad shuh da kumwei tang ban khangdam noh ia kane ka Mawmluh Chera Cement Limited.
Haba iakren bad ki lad pathai khubor na ka liang u Chairman ka MCCL u la ong ba lada ka Hima Sohra bad ka dorbar Mawmluh kam mynjur ia ka joint venture na ka liang ka sorkar jylla kan khang dam noh ia kane ka karkhana, namar na ka liang ka sorkar kan ym lah shuh ban bei ia kane ka karkhana pynmih dewbilat ha kane ka thain.
U bah Wailad u la iathuh ruh ba lada ka sorkar kan pynbha biang ia kane ka karkhana kan donkam ban bei pisa haduh T.
180 bad kane na ka liang ka sorkar kan nym lah shuh ban bei.
U la pynshai ruh ba lada ki pynbha kumba pynbha mynshuwa ban shu maramot shiteng shiliang kan nym lah ban iarap, ia ka jingtrei jong ka karkhana MCCL bad kane kan wanraj ia ka jingeh jong ki nongtrei kan dang bteng.
U la iathuh ruh ba tang 3 tylli ki lad ki don ha ka ba iadei bad ka MCCL Kawei ka long ban bei pisa T.
180 klur ban pynkhie im biang ia ka MCCL bad ia mynta na ka liang ka sorkar kan ym lah ban leh na lade, kawei ka long ban pyntrei lang “Joint Venture" bad ki kompeni,halor ka ne ka sah sa tang ka jingiamynjur lang ka Hima Sohra bad ka dorbar Mawmluh, bad kaba lai ka long ba lada kim pdiang ia jingiatreilang bad kiwei ki kompeni ka sorkar kan hap ban khang dam noh ia ka MCCL.
U la iathuh ba naduh u snem 2006 naduh ba la pynkylla ia kane ka karkhana pynmih dewbilat na ka “Wet process" sha ka “Dry Process" ka sorkar ka la dep ban bei haduh T.
324 klur ha ka MCCL, kane ka long naduh ba la sdang ha u snem 2006 haduh mynta 2020.
U la iathuh ruh ba ka jingpynkhreh ha kaba shna ia kane ka “Dry Process" ka MCCL ka dei ban pynmih dewbilat 600 ton ha ka sngi bad ha ka shibnai kam dei ban duna ia ka 15,000 MT, dei tang ha u bnai Lber 2019 ba kane ka karkhana ka lah ban pynmih 10000 Mt, katba ha u bnai u ba bud ka khlem lah shuh ban pynmih dewbilat wat tang shi borni ruh.
Shillong:Myn hynnin ka sngi, u MLA barim ka Nongthymmai Constituency, u Bah Jemino Mawthoh ha ryngkat bad ki ophisar ka PWD, bad ki nongpyniaid shnong jong ka shnong Rynjah, ki la leit ban jngoh ia ka jingsiang surok rong ha baroh ki bynta jong ka iew Rynjah bad ka R.
R Colony.
Katkum ka jingiathuh jong u Bah C Kharmudai, uba dei u Executive Engineer Central Division, u la iathuh ba kane ka surok kaba don 3 kilometre, yn sa pyndep noh ha shuwa ka khristmas bad tad haduh mynta la iohi ba kane ka jingshna pynbha ia kane ka surok ka dang iaid shakhmat.
Na ka liang u Bah Jemino Mawthoh, u la ong ba ia kane ka surok la sdang ban pyntreikam shuwa ban wan lyngshop ka khlam COVID-19, bad ha ka por ba don ka jingkhangdam, la pynsangeh noh shuwa ia katei ka jingsiang surok.
La iathuh ba ia ka jinglut na ka bynta ban shna ia kane ka surok, la ai jingkheiñ haduh 5 klur tyngka da kaba kynthup lang ia ka jingkieng Umpling kaba dei ka jingkieng kaba ju iaid ki kali na Rynjah.
Haba iakren sha ki lad pathai khubor, u Bah Jemino Mawthoh u la iathuh ba dang shen, na ka liang ka PWD ka la kyrpad ia ka Post Office kaba don ha Rnyjah bad kumjuh ruh na ka Dorbar Shnong ba kin ai jaka khnang ban pynheh ia katei ka surok khnang ba kan pynsuk ia ki paidbah bad ki kali kiba iaid ba ieng ha kitei jaka.
Naka liang u Bah Eddie War uba dei u Rangbah Shnong ka Rynjah, u la iathuh ba nalor ki surok, yn sa pynbha shuh shuh sa ia ki nala um kiba tuid na kane ka surok khnang ba kan nym syrtok ia ka iaid ka ieng ki paidbah bd na ka liang ka jong u, u la kyrpad ia ka sorkar ba kan ai jingiarap lem sha ki khnang ba kin lah ban tei ia ka jaka ba kham kyrpang ha kaban ai shong dukan noh ia ki nongdie madan khnang ba kin lait na kino kino ki jingjia.
Shillong:U Symbud Myntri rangbah ka jylla u Prestone Tyn song, ha ka sngi palei u la ong ba ka jingkynnoh na ka liang jong u nongialam ka liang pyrshah u Dr Mukul Sangma, ka long kaba ym don nongrim bad ka long kumba u la shukren tang najrong.
Haba ia kren bad ki lad pathai khubor na ka liang u bah Pres tone, u la ong ba ha ka jingshisha ha ka ba iadei bad ka Inner Line Permit ka sorkar naduh ba la pdiang ia ka Resolution ha ingdorbar thawain ka la dep ban phah sha ka sorkar pdeng ban pan jingmynjur ban pyntrei kam noh ia ka ILP ha ka jylla.
U bah Prestone u la ong ruh ha kaba ia dei bad ka ILP ka sorkar MDA ka la ialam ruh ia ki MLA sha Delhi ban kynduh ia u myntri kam pohing jong ka Sorkar pdeng ban ia kren ban ai jingmynjur noh ia ka ILP ha ka jylla bad ka jing kynnoh jong u Dr Mukul Sangma ka long ka bym don nongrim ha ei ha ei ruh.
Ha kaba ia dei bad ka Meghalaya Resident Safety and Security Act Amendment Bill 2020 ha kaba u Dr Mukul Sangma u la kynnoh ba ka sorkar kam kwah ban pyntrei kam ia kane ka ain; na ka liang u bah Prestone u la ong kat kum ka Principal Act jong ka MRSSA la dep pyntrei kam ia ka, hynrei halor ka MRSSA ka ba la dep pynkylla bad pdiang ha ka ingdorbar, la dep ban phah sha u Lat barim jong ka jylla.
Halor ka jingleit jong u Dr Mukul ban kyrpad ia u Lat ka jylla ban pyntrei kam ia ka Principal Act jong ka MRSSA u bah Prestone u la ong ba ka MRSSA kaba mynta ka long tang kum ka Tenancy Act ban shim ia ki kyndon ba donkam ka sorkar MDA ka la shim ia ka jingpynkylla ha u snem u ba la dep ha ka ba ki la pynrung ia ka kyndon Registration.
U la ong ruh ba ha ka por ba la ialam ia ka sorkar da u Dr Mukul Sangma, la shim ia ka rai ban wanrah hapoh ka MRSSA bad ha kane ka ain, ka don ka kyndon ban check ia ki kot ki sla kiba biang na ka bynta ki briew ba wan sha ka jylla bad la rai ban don ki entry point ha baroh kawei ka jylla bad haba wad bniah, la shem ba ka jingregister kam don ha ka MRSSA.
U la ong ba dei na kane ka daw ba la pynkylla bad pdiang ia ka MRSSA Amendment Bills 2020 ha ka ingdorbar thawain bad wan rah ia ka jingpynkylla bad ban pyntrei kam ia ka registration ha kine ki khyrdop entry point, bad kan iarap ia ki briew na shabar ka jylla bad ia ka sorkar jylla ba kan ioh jingtip ia ka leit ka wan bad ka shong shngain jong ki ha ka jylla.
Shillong:U Symbud myntri rangbah ka jylla u bah Prestone Tynsong, u la iathuh ba U Lat ka jylla u la pynphai ia MRSSA Amendment Bills 2020 sha ka sorkar jylla bad mynta ka dang don bad ka sorkar jylla bad na ka liang ka sorkar jylla kan sa phah biang ia ka MRSSA sha u lat ka jylla.
Haba ia kren bad ki lad pathai khubor, na ka liang u bah Prestone Tynsong, u la iathuh ba ka jingpynphai jong u Lat barim ka jylla u Tathagatha Roy ia ka MRSSA ha kato ka por kalong namar ba u lat barim ba lehse kane ka Amendment Bills ka lah ban iatyngkhuh bad ki ain ka sorkar pdeng.
U la iathuh ruh ba na ka liang jong u Lat barim, u la buh ia ki jingkylli ha ka ba dang shen u Lat ba thymmai u la phah biang ia ka MRSSA sha ka sorkar jylla ha ryngkat katto katne ki jingkylli bad ha ki sngi ban wan yn sa leit biang ban ia kynduh bad ban iakren halor ka jing sahteng ban pyntrei kam ia ka MRSSA.
U bah Prestone u la iathuh ba ha ki ne ki sngi ban wan ka sorkar MDA kan sa leit ban ia kynduh ia u Lat ka jylla ban leit ai biang ia ka MRSSA Amendment Bill ha kaba u la pynpaw ruh ia ka jingkyrmen ba u Lat ka jylla, un ai noh ia ka jingmynjur ban pyntrei kam noh ia ka MRSSA ha ka jylla.
Shillong:U bah Prestone Tynsong, u Chairman ka High Level Commitee ha ka sngi palei u la kyrpad ia ki sengbhalang ba kin iashah lang bad ka sorkar halor ka mat Themmetor.
Haba ia kren bad ki lad pathai khubor na ka liang u bah Prestone u la ong ba ka sorkar, ka la trei shitom ha kaba ia dei bad kane ka mat, hynrei ha kaba ia dei bad kane yn ym lah ban ai lut ki jingtip, hynrei la kyrpad ia ki sengbhalang ba kin iai shah lang bad ka sorkar jylla.
U la ong ruh ba na ka liang ka High Level Commitee ka khlem ia shong kli kti bad ha kaba ia dei bad ka kaiphot halor ka them metor, ka HLC ka dang pynkhreh bad shen kan sa shong ia ka jingialang.
U bah Prestone, ha ba jubab ba hato ka HLC kan ai noh ia kaiphot mynta u snem u la ong ba um lah ban ong ba mynta u snem ne ha u snem thymmai, yn ai ia ka kaiphot, hynrei yn sa khot biang ia ka jingialang ha ka taiew ban wan.
Haba kylli ba hato kane kan dei ka jingialang ka ba khatduh jong ka HCL u la ong ba um lah ban ong ba ka dei kaba khatduh, namar ba ia ki kot ki sla ha ka ba ia dei bad kane, yn sa wanrah ha kato ka jingialang.
U la ong ruh “Ngin hap ia kren bha halor kane bad la ka donkam ban shong jingialang shuh ne em ngim tip namar ban pynbiang ia ki kot ki sla kam dei tang shisngi u la ong ruh ba ai ba ngin shong shuwa ia ka jingialang bad ngin sa pyntip.
"“Halor ka jingiasoi hapdeng ka tnad pynroi sor bad Hima Mylliem, u la iathuh ba kane kam pat long mynta namar ba ngi dang shu dep pynbiang ia ka draft bad ynda la dep kane, ngin sa pynlong ia ka jingiasoi bad ka jingsoi kan ym long tang hapdeng ka u Syiem Mylliem bad ka tnad pynroi sor, hynrei kan dei lang bad ka KHADC" u la ong.
Hadien ka jingwan jngoh ka Committee KHADC ha ka taiew ba la dep sha ki thain Nongbah Jynrin bad thain Nongjri West Khasi Hills, kum ki riew paidbah (lay people) kibym shemphang ia kane kane ka jait kam, ngim shym lap ne ioh jingtip ei-ei ba ka don kano-kano ka jingtih ia u maw Uranium, hynrei ki don tang ki jingleit wad, leit trud, khlong bad tih-wad jingtip ki par Uranium kiba don shapoh niamra, ia kiba ki kyntien kiba pyndonkam (technical terms) ha kane ka kam, ki long kata ka ‘Reconnaisance bad Prospecting’ ia kaba donkam hi ban da ioh jingbit na ki bor sorkar wat ia kane ka bynta ruh, katkum ki kyndon sorkar kiba don hapoh ka MMDR Act 1957.
Ka kyntien ‘Tih’ ka dei ‘Mining’, ia kaba ym pat don haduh mynta kano-kano ka jingtih Uranium (mining) naduh mynshuwa haduh mynta ruh, kaba nga la dep pynthikna na ka tnat Mining and Geology jong ka Sorkar Meghalaya, kumjuh ha ka jingwan jngoh jong ngi sha kitei ki thain haneng.
Ym lah ban tih Uranium kumba tih maw, tih shyiap ne tih dewiong, dei tang ka Sorkar India, lyngba ka tnat Automic Minerals Division (AMD) kaba lah ban shimti ia kane ka kam namar u Uranium u dei u jait mar pohkhyndew, mineral (uba i thik kum u maw iong siang surok-granite) uba longbih bad ma tam ia ka jingim briew, lada ym phikir thik katkum ki kyndon ba la buh ryntih da ki bor sorkar.
Ia katei ka bynta reconnaissance lane leit jngoh (sorbe-survey) bad trud-khlong (prospecting) la dep leh la slem hapoh ka jingpeit ka tnat UCIL.
Ngi la lap ia ki jaka ba la dep leh ia kitei ki kam ha Nongbah Jynrin Domiasait bad ha Nongjri ruh ha khap Nangkulang.
Ia u khyndew u shyiap uba la sei shabar na kitei ki par, la lum ha ryngkew bad la saphriang kumba ju tih-khyndew tih-shyiap.
Dei ia une u khyndew ba la mih bun ki jingiakren, kumta ngi la shem ba la tep ia u khyndew sha thliew ha Nongjri bad la tep ruh ha Nangbah Jynrin hapoh ki jaka ba la tap dewbilat, kumba tap ha lum jingtep, ki jingtap dewbilat kiba jrong kumba 4 phut ei-ei bad iar sawdong kumba 20 X 25 phut ei-ei, ia kaba la dei ban da tep jylliew shapoh khyndew, wat lada u dei tang u khyndew u shyiap, uba shong halor ki par Uranium bashong rieh shapoh Uranium.
Ngi la iakynduh ia ki riew paidbah ha ka jingleit jong ngi, kynthup ia u Rangbah Shnong Bah Phuderson Nangsiang hajan skul SSA ka Nongbah Jynrin, Kyllang Blok, ia u Disparsing Nongtynger bad ia kiwei ki samla ki rangbah, haba iadon lang ruh bun ki nongthoh kot khubor.
Ha Nongjri pat ngi la iakynduh ia u Rangbah Shnong Mighter Marwein bad ia ki arngut ki samla, u Mandilos Nongbri bad u Bilishon Puwein, ia u Rangbah Kur Hosting Marwein bad kiwei.
Nga shu kwah pynkynmaw, ba ha kane ka jaka, ha kaba ju don ha ki khyndit snem ba la leit, ka ophis jong ka UCIL bad ka Maheswari Company kaba ngam shapoh ban wad bad khlong jingtip (Prospecting), nga la pynsangeh ia ki kam jong ka ha u snem 2012, haba nga dang don ha ka Sorkar, hadien ba la wan pyntip da ki samla ka thain Nongjri- Nongkulang.
Bun ki jingthoh ha ki kot khubor halor ki jingpang-jingiap, jingana, kim don jingiadei bad kane ka kam, katkum ba sakhi da kitei ki rangbah bad ki samla.
Ka kynhun leit jngoh ka kynthup ia u Bah Jigur Myrthong MLA-MDC, Bah L.
Blah MDC, L.
O.
KHADC, Bah Carnes Sohshang MDC, u ophisar C.
Marwein bad une u nongthoh.
Shilong: Ka Synjuk ki Nongsynshar Shnong ka Bri u Hynniewtrep (SNSBH), mynta ka sngi ka la pynpaw ia ka jingkyrshan ka jong ki ia u Lat ka Jylla u ban sa leit sha ka Nongbah Delhi ban leit iakren ia ka jingwanrah ia ka ILP hapoh kane ka Jylla.
Hadien ka jingiakynduh ka jong ki ia u Lat mynta ka sngi ha Raj Bhavan, na ka liang u Bah R.
L Blah, uba dei u Secretary ka SNSBH, u la pynpaw ba kan long kaba bha ba baroh ki 60 ngut ki MLA, khlem da kheiñ ia ka party kaba ki don, kin leit lang sha nongbah Delhi, bad ban dawa hakhmat ki nongsynshar jong ka Sorkar Kmie ba kin pyntreikam noh mardor ia ka ILP ha ka Jylla.
Haba iakren bad ki lad pathai khubor, u Bah R.
L Blah, u la iathuh ba ha kane ka jingleit iakynduh ka jong ki ia u lat ka Jylla, ka dei tang ban iakren halor ka long ka man jong ka Jylla bad ha kajuh ka por ruh ki la iakren halor ka jingbym pat lah ban ioh ka Jylla iaka ILP kaba baroh ki paidbah ka Jylla ki angnud haduh mynta.
Na ka liang u Bah R.
L Blah, u la pynpaw ba ynda u Lat ka Jylla u la wanphai na Delhi, na ka liang jong ka SNSBH kin sa leit ban iakynduh biang ia u Lat, ban tip ia kaei kaba u iakren ha Delhi bad kaei ka rai kaba la shim.
Shillong: U nongialam ka liang pyrshah, u Dr Mukul Sangma mynta ka sngi u la kyntu ia ka Sorkar Jylla hapoh ka jingialam jong u Conrad K.
Sangma, ba kan pyntreikam noh shuwa da ka MRSSA Amendment Bill, 2020 katba ym pat ioh ia ka ILP ha ka Jylla.
Ha kaba iadei bad ka ishu jong ka ILP, na ka liang u Dr.
Mukul Sangma u la ong ba kane ka jingshim kitkhlieh u Myntri Rangbah ka Jylla da lade ban pynbor ia ka Sorkar Kmie ban wanrah ia ka ILP haka jylla, ladei ban pynsted noh namar kane kadei ka ishu jong ki paidbah kiba pyrshah ia ka Citizenship Amendment Act kaba la passed da ka sorkar kmie ha u snem baladep.
Hadien ka jingiakynduh jong u ia u Lat ka Jylla mynta ka sngi, u la ong ba lada kan dang shimpor ban wanrah noh ia ka MRSSA Amendment Bill 2020, ki la dei ban wanrah noh shuwa da ka MRSSA 2016 kaba ladep ban bishar bniah da ka sorkar barim ha ka por ba u dang long u Myntri Rangbah.
Ha kajuh ka por, u la iathuh ba shen, un sa phah da ka jingthoh sha u Myntri Rangbah ka Jylla, u Conrad K.
Sangma ba u dei ban don biang ka jingialang sa shisien bad u Lat ka Jylla ban iakren halor kane ka jingwanrah ia kane ka MRSSA Amendmebt Bill, 2016.
“Ka jingpyntreikam ia ka ILP, ka long kaba kongsan namar haba peit ia ka jinglong jingman ki khappud, ka Jylla jong ngi ka iajan bad ka Bangladesh bad ka don ia u khappud bad ka jylla Assam," u la ong.
Ha kawei pat ka liang na ka liang jong u Dr.
Mukul Sangma, u la iathuh ba ha kaba iadei bad ka jingslem ban pynlong ia ka elekshon jong ka Garo Hills Autonomous District Council (GHADC), la kyrpad ia u Lat ka Jylla ba un shimkhia lem halor kane, khnang ba ia ka elekshon yn sa pynlong noh shen, hadien ba ia kane ka elekshon la pynsangeh noh ha u bnai Risaw mynta u snem.
U la pynpaw ba ka long kaba khyllah ba la pynsangeh noh tang na ka daw ka khlam COVID-19, bad kumta u la iathuh ba kan nym don shuh da kiwei pat ki daw hadien habud ynda la pynlong ia ka elekshon GHADC.
Shillong: Ki nongtrei jong ka Mawmluh Chera Cement Limited kiba la wan kiew sha nongbah Shillong ban ban iakhih shah thngan, la lai sngi lynter, ki la rai ban weng noh ia ka jingiakhih, hadien ba na ka liang u myntri rangbah ka jylla u Conrad K Sangma, u la khot ia ka jingiakren ia ki nongtrei ka Mawmluh Cherra Cement Limited.
Haba iakren bad ki lad pathai khubor na ka liang u president ka MCCEU u bah Shanlang Diengdoh, u la iathuh ba ha ka jingiakren bad u myntri rangbah ka long kaba seisoh bad ki pdiang ia ka jingtyrwa jong u myntri rangbah ba ka sorkar kan pyllait noh khyndiat ia ka pisa mynta u bnai Nohprah.
U la iathuh ruh ba kane ka jingiakhih yn weng noh shuwa mynta shipor bad ka jingiakren halor ka jingeh ka jong ki kan bteng biang bad ka sorkar ha u Kyllalyngkot jong u snem 2021.
U la ong  “Lada  ka jingiakren kam long kaba biang ha u bnai nan wan na ka liang ki nongtrei ka MCCL  kin sa ia shong ban ia mir jingmut biang bad kin sdang biang ia ka jingiakhih.
Ha kaba ia dei bad ka jingthmu jong ka sorkar jylla ban ia treilang bad ki kompeni ban pyntrei biang ia kane ka karkhana dewbilat,u Bah Sanlang u la ong ba na ka liang jong ki nongtrei ki pdiang ia kane, hynrei ka sorkar ka dei ban iada ia ki nongtrei kiba don ha kane ka MCCL.
U la ong rug ba ka jingkwah  jong ki nongtrei ka MCCL kan  long beit tang ba  kane ka  karkhana kan treikam noh, khnang ba kin ym duh ia ka jakpoh  jong ki.
Haduh mynta  ki nongtrei hapoh jong kane ka Mawmluh Chera Cement Limited  ki don  kum ba 450 ngut eiei kynthup ia ki 300 ngut ki nongtrei parmanent  bad ki 150 ngut ki nongtrei casual.
Ka kompeni Topcem, kaba tih mawshun na East Jaintia Hills jong ka Meghalaya, ka lah ban pynmih mawshun 4,600 ton ka dewbilat ha ka shisngi.
Ka khubor jong ka Northeast Now, ka pyntip mynta ka sngi, ba ki nong Shillong, ki nong Jowai, ki hap ban siew tam ia ka bai dew bilat, kaba long da T.
40 haduh T.
60 na ka shi byrni, ka dewbilat jong ka Topcem.
La iathuh da katei ka newsportal, ba ka dewbilat Topcem, ha Assam, ka long T.
390 haduh T.
420, katba ha Meghalaya ka long T.
440 haduh T.
450.
Ka Topcem, kaba ioh ban tih mawshun na ki jaka bapher, ka don ia ka karkhana shna dewbilat ha Thangskai bad ka ioh ruh ia ka jing myntoi, na ka sorkar Jylla, lyngba ka North East Industrial & Investment Promotion Policy (NEIIPP), hynrei ka khein pat ha ka dor kaba rem ia ki nongthied kiba dei na ka Jylla.
Ka Dorbar Shnong Bakur,  Amlarem Sub Division kan pynlong ia ka jingpynkhuid Shnong ha ka 12 December na duh 9baje mynstep bad yn khang Shnong ha katei ka sngi.
Kumta baroh ki dukan kin sngewbha ban khang shwa bad ki Kali kamai kin sngewbha ban sangeh shwa ban kamai tad ha duh ban da kut ka jingpynkhuid Shnong bad baroh ki nongshim bynta kin deng bad ki mass bad pyndonkam sanitizer bad ban bud ia ki Protocol ka Health department jongka sorkar, ong ka kyrwoh na U bah Daniel khongsit, Headman Bakur.
Nga la ioh ban pule ia ka jingthoh “Ka Shongkha Shongman U Khasi ha ka Niam Khristan" ba la thoh da u Ex-Rev.
K.
langrin.
Kane ka jingthoh jong une u Pastor barim ka long kaba shongnongrim bad kaba dei.
La jar katta ruh nga shu kwah ban ban jur halor kine harum:.
Nyngkong eh ngi sngewnguh ia I Bah Edar Lyngdoh Nongbri bad ia I Kmie jong i, kiba la ai sngewbha iaka jaka haduh 8 acre shaka Sorkar (Sport Department) ban shna iaka Indoor Stadium bad kiwei kiwei katkum ka jingdawa ka por.
Bad ka long ruh ka jaka kaba biang bad pdeng ia baroh.
Haba phai sha baroh saw tylli ki Constituency, Pynursla, Sohra, Shella bad Mawkynrew kin wan beit na surok Laitlyngkot, Nongkynrih, Laitkyrhong, Laitdiengsai, Thangsning, Laitkseh ki poi beit shaka jaka ba don ka Indoor Stadium.
Na Mylliem, Mawphlang, South West Khasi Hills, West Khasi Hills, East Khasi Hills kin wan beit na san mer Lum Shillong, Pomlakrai, Laitkor, Urmasi U Joh, Smit.
Kiba wan na Mawryngkneng Constituency, na East bad West Jaintia Hills kin iaid lyngba ka Sohryngkham, Mawlyngad, Lamlyer bad Smit.
Baroh kine ki shnong ba la jer kyrteng ki poi beit shaka jaka kaba don ka Stadium khlem da iaid Lyngba ka Sor Shillong, tang ka Ribhoi District kaba hap iaid Lyngba ka Sor Shillong, kata ka jing jngai na Sor Shillong ka long tang 16 km ban poi sha katei ka jaka.
Kane ka jaka kam dei ka khlaw, mano ban phohsniew ba ki jaka ha ki thain NEIGHRIMS bad Umsawli bad wat iaka Meghalaya Assembly bad kiwei kiwei ruh ki Ophis Sorkar ba pher ba pher la rah sha katei ka jaka.
Ngi kynmaw haka por ba long Chief Minister U (L) P.
A Sangma u ju pynsngew lyngba ki lad pathai khubor u ong “ Ai iaka Sorkar ki jaka (Khyndew) ngin ai surok iaphi".
Ai ba kine ki kyntien jong une u Nongialam kan iai im na kawei ka Sorkar sha kawei pat, khamtam ba kane ka Sorkar kaba mynta kaba la khlieh da u khun jong u, U Conrad K.
Sangma ha kane jylla jong ngi.
Lada jia ba ngi duh ia kane ka Indoor Stadium ha Laitdiengwah kan long ka jingduh kaba da ki spah crore bad khamtam iaki khun samla jong ka jylla jong ngi.
Namarkata, ngi kyrpad iaka Sorkar khamtam ia U Sport Minister badonburom jong ngi ba un pynneh beit ia katei ka Indoor Stadium ha Laitdiengwah, Smit.
Ioh don ki kyntien ne jingthoh kiba ktah mationg iaphi kum U Sport Minister sngewbha wat nym thew ia kata, haka kam shakri paidbah ki ju mih bun ki sur kiba bang bad kiba kthang, ngi kynmaw iaki kyntien kiba ong “IM KA KYRTENG SAH KA NAM" Don ki khep ki khep kiba u paidbah u ia kiew Iinglieh Iingsaw bad ki Nongbat lakam, ngim kwah ba kin jia long kum kine kiei kiei.
Ngi kyntu jur ia u Nongmihkhmat jong ngi na Nongkrem Constituency Bah Lambor Malngiang MLA/MDC ba un ia said tyngeh khnang ba kane ka kam kan urlong.
Shuwa ban pynkut ngim lah khlem da ai Khublei biang sa shisien ia I Bah Hep Edar Lyngdoh Nongbri bad ka Iing ka Sem kiba la ai sngewbha iaka jaka naka bynta ka bha ka miat jong ki khun samla jong ka jylla jong ngi.
U  Raosaheb Danve, u myntri ka sorkar India,  hynnin ka sngi, u kynnoh ba ki jing iakhih hakine ki sngi, ba la ialam da ki nongrep, ki dei kiba la kynshoit da ka China bad ka Pakistan.
U Danve, u kynnoh ba kitei ki Ri, ki la ioh ban ialam bakla ia ki Muslim ruh halor ka ain jon gka  Citizenship (Amendment) (CAA) bad kumjuh ia ka  National Register of Citizens (NRC), hynrei, namar ba kim shym la jop ha kitei ki sien ba ladep, mynta ki la pynshit sa ia ki nongrep.
U Danve, u kren ha ka jingplie ia ka health centre ha  Kolte Takli ha Badnapur jong ka  Maharashtra.
“Ka jing iakhih, kam dei satia ka jong ki nongrep, hynrei ka  China bad ka Pakistan, ki don kti halor kane ka jing iakhih.
Kham mynshwa, ki la kynshoit ia ki Muslim bad la ong peit ka NRC, ka la wan, ka CAA, ka la wan bad ki Muslim, kin hap ban mih na India hapoh hynriew bnai.
Don uwei U Muslim, uba la mih? Kine ki jingleh, kim trei kam satia bad mynta la kynshoit ba ki nongrep, kin duh nong tyngeh bad kane ka dei ka jing kynshoit jong ki ri kiba nabar" ong U Danve.
“Ka sorkar ka thied ia u kew ha ka dor T.
24 shi kilo bad u khaw ha ka dor T.
34 shi kilo bad ka ai sha ki paidbah, ha ka dor kaba T.
2 bad T.
3 shi kilo bad ka sorkar ka pynlut T.
1.
75lak klur ha ka jingsiew subsidy halor kane bad katei ka dei na bynta ka jingbha jong ki nongrep" ong utei u myntri khynnah, uba peit ia ka  Consumer Affairs said.
Jorhat: La pynlong ia ka jing iakhih paidbah kaba heh bha hynnin ka sngi ha New Sonowal, kaba don ha Jorhat District jong ka  Upper Assam, halor ka mat jong ka jing kurup jaka jong ka Nagaland ha Assam.
Ki don 12 tylli ki seng, kiba shim bynta ha katei ka jing iakhih paidbah, hynnin ka sngi, ha kaba ki la dawa ba ka sorkar Assam, kan tuklar mardor ia katei ka kam.
Lah ban pyn kynmaw, ba ka jingkhang ia ka leit ka wan, ka iaid ka ieng lyngba ka surok  Mariani-Mokokchung, ka la trei kam naduh ka 15tarik Naiwieng 2020.
“La 20 sngi kynthih, ka jing iakhih, ka la iai bteng, halor ka jingtuh jaka jong ka Nagaland ha Assam, hynrei kam shym iaid kam eiei ruh.
Mynta ngin hap ban khang syndon ia ka surok bah National Highway" ong uwei na ki nong iakhih paidbah.
Ka jing dawa jong kitei ki nong iakhih, ka long ban weng noh ia kitei ki pulit Nagaland, kiba don mynta ha ki jaka jong ka Dissow, kaba dei ka law kyntang, kaba mar ia kam trai hapdeng ka Assam bad ka Nagaland.
Shillong:Ar ngut ki nongialam ka United Democratic Party (UDP) ba kynthup ia u Bah Balajiedkupar Synrem, MLA ka Shella ryngkat bad u Bah Titos W Chyne, MDC ka Sohra uba dei ruh u Chief Executive Member ka Khasi Hills Autonomous District Council (KHADC), ki la leit ban ia kynduh mar khmat ia u Myntri Rangbah ka Jylla, Conrad K Sangma ban kyntu ia u ba un shimkhia lem ia ki jingdawa ki nongtrei ka Mawmluh Cherra Cement Limited (MCCL).
Kum ban shu kdew, ki nongtrei ka MCCL ha ka lama ka Mawmluh Cherra Cement Employees’ Union (MCCEU) ki la wan kiew sha nongbah Shillong ban pynlong da ka jingiakhih da kaba shah thngan khlem buh por, naduh ka 8 tarik u Nohprah ha khmat ka Head Office ha Lauchumiere.
Kane ka jingwan jong ki sha Shillong ka la jia, hadien ba ki bor ba dei peit bad ka Sorkar kim shym la pynsngap ia ki mat jingdawa mynba ki la pynlong jingiakhih ha Sohra.
U Bah Titos haba ia kren bad ki nongthoh khubor hadien ka jingwan ia kynduh ia u Myntri Rangbah, u la ong, “U Myntri Rangbah ula kular ban shimkhia ia kane ka kam bad kum ki nongmihkhmat ngi la kyrpad ia u ban tuklar halor kane, namar kam long kaba bha ba ki nongtrei ka MCCL kin wan shaduh nongbah Shillong bad hap iakhih da kaba shah thngan khlem buh por na ka bynta ban dawa ia ka hok jong ki".
“U la ong ba un sa peit bniah bad bishar ia kane ka kam kaba ia dei bad ka jingdawa ki nongtrei ka MCCL", la ong u Bah Titos, hadien ka jingwan ia kynduh ia u Myntri Rangbah ha ka janmiet Sngi Ba-ar.
Ki nongtrei ki la shim ia ka sienjam hadien ba ki bor pynïaid jong kane ka karkhana pynmih dewbilat kaba la rim tam ha ka jylla Meghalaya kam shym la siew satia ïa ka tulop jong ki nongtrei mynta la 15 bnai kynthih.
Katkum ka jingïathuh jong u President, Bah S Diengdoh, ki nongtrei jong kane ka karkhana ki la duh ïa ka tulop kaba san bnai kaba ki dei ban ïoh jong u bnai Naiwieng 2015 haduh u Lber, 2016 bad kumjuh ruh sa ka tulop kaba 10 bnai kata, naduh u bnai Rymphang 2020 haduh u Nohprah, 2020.
Ka jingdawa kaba hakhmat eh mynta ka long ba ka Sorkar ka dei ban shimkhia ïa kane ka kam bad lada ka karkhana kam ïaid kam dei pat ban ktah ïa ki nongtrei, namar ba ki nongtrei ki dei ki briew bad ka karkhana ka dei tang ka tiar.
“Ngi khmihlynti ba ka Sorkar, ka Management bad kiwei kiwei ki bor ba halor ka dei ban shimkhia ïa kane ka kam bad ban kham pynbha ïa kane ka karkhana ha ka lynti kaba dei khnang ba ynda ka la lah ban pynmih kham bun ïa ka dewbilat kan sa lah ban weng ïa kine ki jingeh jong ngi," la kyntu u Bah Diengdoh.
Shillong:Ha ka jingialang jong ka Congress Legislature Party (CLP) kaba la long ha ka sngi balang, ka CLP ka la shim ia ka rai ba shen kan sa leit ia kynduh ia u Lat jong ka jylla, u Satya Pal Malik ban ia kren halor ka MRRSA.
Haba iakren bad ki ladpathai khubor, na ka liang u nongialam ka liang pyrshah u Dr Mukul Sangma u la ong “Ha kane ka jingialang jong ka CLP ka la shim ia ka rai ban leit ia kynduh ia u Lat jong ka jylla ban ia kren halor ka MRRSA, ban teh lakam ia ki briew kiba mut ban rung sha kane ka jylla".
Na ka liang jong u Dr Mukul u la kynnoh ba kane ka sorkar MDA, kam don ka jingkit khlieh ban pyntrei kam ia ka MRSSA bad dei na kane ka daw ba ka la pynslem ia ka jingpyntrei kam ia kane ka Bill bad ka la wanrah ruh ia ka jingpynkylla, ha kane ka ain.
U la kynnoh ruh ba u myntri rangbah jong ka jylla u Conrad K Sangma, um shem la pule bha ia kane ka ain.
Halor ka Inner Line Permit, u Dr Mukul u la kynnoh ba kane ka sorkar MDA kam shem la shim khia ban ia kren bad ka sorkar pdeng ban pyntrei kam ia ka ILP ha kane ka jylla.
“Ha ka iing dorbar ka la dep ban ai ia ka jingmynjur bad na ka liang jong u myntri rangbah ruh u la dep ban kular ban pynurlong ia kane ka jingdawa, hynrei mynta la poi sa kawei ka Khristmas kam pat long kam" u la ong.
Ka jingai jingmynjur jong ka party Congress ban pyntrei kam ia ka ILP ha ka jylla Meghalaya ka long namar ba ka wan ka Citizenship Amendment Bill bad U Mukul, ula ong ba ha kato ka por jong ka jing synshar ka Congress bad mynta ka la kylla shibun eh.
U la ong ruh ba ka ILP kam dei ka ain kaba khlain, hynrei namar ka jingpynlong ain ia ka CAA la donkam ia ka ILP ha kane ka jylla bad dei na kane ka daw ba ha iing dorbar baroh kawei ka la pdiang ia ka ILP.
Nongpoh:Ha ka sngi kaba la plie paidbah ia ka Jingkieng iaid kali ka Wah Mariong kaba don ha shnong Umtyrnga, kawei na ki shnong kaba don ha khappud ka Assam bad Meghalaya, u Bah Sosthenes Sohtun, MLA Jirang, u la ong ba ka long kaba donkam eh ia ka sorkar ba kan pynioh ia shibun ki kam pynroi sha ki shnong kiba don ha khappud, namar dei ma ki, kiba long kum ki mawpud na bynta u pud u sam hapdeng ka Meghalaya-Assam bad ban iada na ka jingwan kyntur pud ka Assam.
Ia katei ka Jingkieng kaba la ioh ban plie paidbah myn hynnin ka sngi, ka dei ka Jingkieng kaba la tei lyngba ka skim khappud bad kaba la tip kum ka Inter State Border Area Development Program (ISBADP), kaba la tei lyngba ka ophis DRDA Nongpoh, ha ka jingpynmang pisa kaba la kot haduh T.
25 lak tam bad lyngba katei ka Jingkieng kan sa ai jingmyntoi shibun eh ia ki paidbah ym tang na katei ka shnong, hynrei wat ia ki shnong ba marjan bad katei ka thain hi baroh kawei, namar mynta ki la ioh ban kam da kaba suk na shiliang sha shiliang jong katei ka Wah.
U Bah Sohtun, haba kren sha ki paidbah u la ong ba kum u Nongmihkhmat na Jirang, kaba dei ruh kawei na ki Konstitwensi ha Ri Bhoi kaba don marsyndah bad ka Assam, u sngewkhia eh haba iohi ia ki kam kyntur pud kaba na ka por sha ka por da ka sorkar Assam, namarkata ban iada na ka jingshah kyntur ia u pud u sam, ka donkam ia ka sorkar ba kan pynpoi ia shibun ki shim pynroi sha ki shnong khappud.
“Kum u nongmihkhmat paidbah na katei ka thain, nga la pyrkhat kyrpang na ka bynta ban ialeh ban pynpoi ia shibun ki skim pynroi sha ki shnong khappud, namar nga sngewthuh ba ki paidbah kiba sah ha khappud, ki donkam ia shibun ki skim pynroi na Meghalaya".
Namarkata, u la kyntu ia ki paidbah kiba sah ha khappud ba ki dei ban iada iala u jong u pud u sam bad ba ki dei ban nangpynheh ia ki kam rep kam riang jong ki, khnang ba ka Assam kan nym nud ban kyntur pud sha Meghalaya.
Kiba la sakhi ha katei ka sngi, ki kynthup ia u Bah Victor Rani, MDC Jirang, ka Kong RM Kurbah, DC Ri Bhoi, u Bah BJ Kharshandi, PD ka DRDA, u Bah Bur Khongtongkut, u Bah Mathew Makdoh, Project Economist ka DRDA, lem bad kiwei de ki riew rangbah jong katei ka thain.
Nongpoh:U Bah Victor Rani, MDC Jirang bad uba dei ruh u Executive Member ha ka Khasi Hills Autonomous District Council (KHADC), u la ong ba ka jingwan pynieng building da ki bor sorkar ka Assam ha Khanapara, ka la dei kawei na ki mat jingiakren kaba la khluit tar mynta hapoh ka KHADC, namar katei ka jaka kaba la wan tei Building ka Assam, ka dang hap hapoh u pud u sam ka Meghalaya bad kaba dang hap hapoh ka jingpeit jingkhmieh u Syiem ka Raid Marwet.
Utei u MDC ka Jirang, u la ong ba katei ka jingpynieng dulan ka Assam ha katei ka jaka kaba don ha Khanapara, ka dei tang ka jingthmu ban kyntur ia u pud u sam ka Meghalaya bad ha kajuh ruh ka por ban shim kabu ia katei ka jaka, namar ba ka don ha khappud bad sa kawei pat ka dei ka jaka kaba don hajan eh bad ka Nongbah Guahati.
“Halor katei ka jingwan pynieng Building bad kyntur pud ka Assam, u Bah Victor Rani, u la ong ba ka KHADC hi ka la pyrshang ban lum jingtip na baroh, kata naduh ki nongialam Raid bad shnong, ha kaba la ioh ia ka jingtip kaba thikna ba katei ka jaka ka dang hap ha Meghalaya, hynrei katei ka jingwan pynieng Building ka Assam, ka dei tang ka jingthmu ban kyntur pud" ong u Bah Victor Rani.
Haba iadei bad katei ka Building kaba la tei da ka Assam ha Khanapara, u Bah Victor Rani, u la ong ba la ioh ia ka jingtip ba ka Assam, ka don ia ka jingthmu ban pynlong kum ka ophis ka Transit Camp ki Pulit Assam bad kaba la thmu ban tei ia ka building haduh 3 mala.
Namarkata, haba iadei bad katei ka building, ka KHADC hi kan sa phah jingthoh sha ka sorkar Assam na ka bynta ban pynsangeh noh mardor ia ka jingthmu ban bteng tei ia katei ka Building kaba don ha Khanapara, u la bynrap.
Shillong: Hadien ba la lap ba ia ka MDC Scheme jong ka Sohiong-Nongspung Constituency na ka bynta ban shna ia ki artylli ki painkhana paidbah ha ka dong Ummalang bad Madan Bitaw, na ka liang u Bah Curtis Rani, uba dei u nongshong shnong jong ka shnong Madan Bitaw, u la ujor hakhmat jong ka Joint Secretary, ka kong S.
Saiborne mynta ka sngi ha ka ophis treikam jong ka ha District Council.
Katkum ka RTI kaba la ioh, u bah Curtis Rani u la iathuh ba ladep ban sam ia ki work order naduh ka 15 tarik Naiwieng 2019 hynrei haduh mynta, ym pat iohi satia ia kine ki painkhana paidbah ban pyntrei, namar katkum ka work order, la thoh shai ba ki dei ban pyndep noh hapoh ka 30 sngi naduh ba la ioh ia katei ka work order.
Halor kane ka jingujor ka jong u, u la kyrpad ia ka Joint Secretary ban phah tohkit noh kham kloi bad ruh ba kin leit jngoh ia kitei ki jaka ha ryngkat bad u.
Katkum ka RTI ba u la ujor hakhmat u PIO Development ha ka 27 tarik October 2020, na ka liang u PIO u la pynpaw ba ym pat don ka MDC Scheme ban pyntrei jong u snem 2019-2020, bad la lap pat ba ha u snem 2019, la bun ki work order ba ladep ban sam sha ki paidbah nongshong shnong jong ka Sohiong-Nongspung Constituency.
Haba bthah u Bah Curtis ban ai ha u ia baroh ki kopi jong ki work order jong ka MDC Scheme jong ka Nongspung-Sohiong Constituency na ka bynta u snem 2019-2020, la iathuh ba kam pat shym la don ka scheme ba la pyntrei na ka bynta u snem 2019-2020.
Shillong: Ki lai tylli ki kynhun nonghikai kiba kynthup ia ka North Eastern Hill University Teachers’ Association (NEHUTA), ka Meghalaya Confederation for Academic Welfare (MeCAW) bad ka Meghalaya Tribal Teachers’ Association (MeTTA); myn hynnin ka sngi ki la iathuh ba u Acting Vice-Chancellor ka NEHU, u Prof.
S.
K Srivastava, u la thmu ban pynkylla ia ka Statute sub-clause 1A(2) jong ka Statute-2 kaba long shi bynta kum ka kam beaiñ ba u mut ban pynslem ialade ha ka shuki kum u VC kane ka skulbah.
Haba iakren bad ki lad pathai khubor, u Bah Roykupar Synrem, uba dei u Convener jong ka MECAW, u la iathuh ba une u VC u la thmu ban pynlong ia ka jingialang jong ka Academic Council mynta ka sngi da kaba leh online, khnang ba un ioh ban shim kabu ia kane ka jingialang.
Shuh shuh, la iathuh ba lada ka Ministry of Human Development kam lah ban pynsangeh ia kane ka jingialang, na ka liang jong ki, kin sa phah da ka jingujor sha u Visitor jong ka skulbah NEHU bad ban phah weng noh mardor ia une u VC.
Hadien ba la kut noh ka samoi treikam jong u Prof.
S.
K Srivastava ha ka 23 tarik Nailar 2020, la aipor ia u ban bteng ia ka samoi treikam tad haduh da la ioh ban thung noh da u VC bathymmai hapoh shisnem.
La iathuh ba lada ioh ban thung noh ia u VC bathymmai, une u VC barim u hap ban iehnoh ia ka kam bad ka por jong u ban bat kum u VC ka long shisnem bad kane ka long ka Satuatory Act jong kane ka skulbah NEHU.
Na ka liang u Bah Roykupar, u la iathuh ba une u VC u la thmu ban pynkylla ia kane ka Statutory Act da kaba pynlong ia ka Academic Council bad kane ka long ka kabu ia u ba un pynkylla noh ia ki aiñ hapoh kane skulbah.
Na ka liang jong ki nonghikai ka skulbah NEHU, ki la pyrshah jur halor kane ka jingthmu jong une u VC ba mynta ban pynlong ia kane ka Council ban leh donbor da lade bad ban bteng biang kum u VC ka skulbah NEHU.
Shillong: Ha ka jingialang jong ka Congress Ligislature Party, mynta ka sngi, ki la ia kren ba hapoh ka jingsynshar jong ka sorkar MDA bun na ki corporation jong ka sorkar, ki nongtrei kim ioh thikna ia ka tulop, kum ka MeECL, ka Shillong Muncipal Board bad ki nongtrei ka MCCL.
Haba ia kren bad ki lad pathai khubor u nongialam ka liang pyrshah u Dr Mukul Sangma u la ong ba ka long kaei kaei ka ba sngewsih ban iohi ba ki nongtrei jong ki corporation jong ka sorkar, ki la hap ban mih sha madan ban ia khih na ka bynta ban dawa la ka jong ka hok.
Halor ka jingia khih jong ki nonghikai SSA bad ki nonghikai Adhoc ha kaba ia dei bad ka tulop jong ki ,u la ong ba ka liang pyrshah ka iohi ba kane ka sorkar MDA kam shem la shim ia ka jingkitkhlieh halor ka jingeh ka jong ki bad ki khlem leh ia kaei kaba ki la kular ha ka por ilekshon.
U Dr Mukul Sangma u la ong ba ka sorkar jylla ka la dei ban shim ia ka jingkitkhlieh bad kim dei ban shu sngap, ia kine ki jingeh jong kine ki nongtrei ha kane ka jylla.
Shillong: Hadien ka jingiakynduh ia u Lat ka Jylla mynta ka sngi ha Raj Bhavan, na ka liang u Myntri Rangbah ka Jylla u la iathuh ba ha ka 16 tarik Nohprah, un sa leit ban plie hi noh ia ka Entry/Exit point kaba don ha Umling, Ri-Bhoi District.
U la ong ba shuwa ban shah noh ia ka jingplie ia ki jaka jngohkai ha ka Jylla naduh ka 21 tarik Nohprah, ladei ban plie noh shuwa ia ka Entry/Exit point bad ha kajuh ka por, ia ki liengsuiñ kiba wan na Delhi sha Shillong ruh yn sdang ban shah naduh ka 21 tarik Nohprah 2020.
Shillong: Hadien ka jingiakynduh jong u Myntri Rangbah ka Jylla, u Conrad K.
Sangma bad u Lat ka Jylla u Satya Pal Malik, mynta ka sngi ha ïingsah jong u ha Raj Bhawan, na ka liang u Myntri Rangbah u la iathuh ba ha kane ka jingiakren ka jong ki, la rai ba u Lat ka Jylla un sa leit her sha nongbah Delhi hadien ka 17 tarik Nohprah ban leit iakren bad u Amit Shah bad ki katto katne ngut ki Myntri jong ka Sorkar Kmie halor ka ishu Inner Line Permit (ILP) bad ka MRSSA (Amendment) Bill, 2020.
U la iathuh ruh ba u Lat ka Jylla un sa rah ia kine ki ishu ba ryngkat bad ka Ministry of Home Affairs bad na ka liang u Lat ka Jylla u la kyrpad ia ka sorkar jylla ba kan shim khia lem halor kane khnang ba ka kam kan iaid shakhmat.
U la pynpaw ba ïa mynta, ym pat lah ban ialam ia ki nongmihkhmat ka Jylla ban leit iakynduh ia u Myntri Rangbahduh ka Jylla, naba u Lat ka Jylla un leit ban mihkhmat hi da lade kum u Lat badei ban peit ban khmih ia ka Jylla.
Haba pynkut ia ka jingkren ka jong u, u la ong, “Ka long ka khubor kaba bha ba u la pyntp ha ngi ba kum u Lat, un ialeh katba lah ha la ka bor ban pynbor ia ka sorkar kmie ban pyntreikam noh kyrkieh ia ka ILP kumba kwah u paidbah.
"Kyrmen iaka jingjop lyngba u lat ba sngewthuh lem iaki jingeh jongngi.
Shillong: Mynta ka sngi ha ka Jylla, ki la don kumba 101 ngut kiba ioh thymmai ia u COVID-19 ha kaba ha East Khasi Hills ki don 58 ngut kiba kynthup 21 ngut na ka Armed Forces, iwei na Baniun Cluster, 2 ngut na Bara Bazar Cluster, iwei na Demseiniong Cluster, 2 ngut na Golflink Cluster, 11 ngut ki High Risk, iwei na Jhalupara Cluster, 3 ngut na Laban Cluster, iwei na Lumpynngad Cluster, 2 ngut na Madanryting Cluster, iwei na Mawpat Cluster, iwei na Mawprem Cluster, iwei na Nongmynsong Cluster, 2 ngut na Nongrah Cluster, 5 ngut na Nongthymmai Cluster, iwei I pulit bad 2 ngut ki Returnee.
Ha West Jaintia Hills ki don 28 ngut kiba kynthup 16 ngut ki High risk, 11 ngut na Mihmyntdu Cluster bad iwei ba leh ia ka Screening.
Ha West Garo Hills ki don 8 ngut kiba kynthup iwei na ka Armed Forces, iwei i Health Worker bad 6 ngut ki High Risk.
Ha South West Garo Hills ki don 3 ngut kiba kynthup 2 ngut na Okkapara Cluster bad iwei i pulit.
Ha Ri Bhoi District ki don 2 ngut kiba kynthup iwei i high risk bad iwei i Returnee.
Ha North Garo Hills I don iwei iba dei i high risk bad ha East Garo Hills i don iwei iba dei i Returnee.
Kiba koit mynta ka sngi ha ka Jylla ki la don haduh 169 ngut ha kaba ha East Khasi Hills ki don 148 ngut kiba kynthup 7 ngut na ka Armed Forces, 2 ngut na Demseñïong Cluster, 23 ngut na Happy Valley Cluster, 9 ngut ki Health worker, 26 ngut ki High Risk, 10 ngut ki ILI Case, iwei na Laitjem Cluster, 3 ngut na Laban Cluster, 4 ngut na Laitumkhrah Cluster, 2 ngut na Lapalang Cluster, iwei na Lawsohtun Cluster, iwei na Lumpynngad Cluster, 8 ngut na Madanryting Cluster, 2 ngut na Malki Cluster, iwei na Mawbah Cluster, iwei na Mawkhar Cluster, iwei na Mawlai Mawiong Cluster, iwei na Mawlai Umjaiur Cluster, 2 ngut na Mawprem Cluster, iwei na Nongmynsong Cluster, 2 ngut na Nongrah Cluster, 8 ngut na Nongrim Hills Cluster, 3 ngut na Nongthymmai Cluster, iwei na Police Bazar, 22 ngut ki Returnee, 4 ngut na Rynjah Cluster, iwei na Umiam Cluster bad iwei na Umpling Cluster.
Ha West Garo Hills ki don 13 ngut kiba kynthup 2 ngut na Cherangre Cluster, 9 ngut ki High risk, iwei i ILI Case bad iwei iba leh ia ka Screening.
Ha Ri Bhoi District ki don 3 ngut kiba dei ki High Risk.
Ha East Garo Hills ki don 2 ngut kiba dei ki High Risk.
Ha West Jaintia Hills ki don 2 ngut kiba dei ki High Risk bad ha West Khasi Hills i don iwei iba dei i High Risk.
Shillong: Mynta ka sngi, ha ka jylla ki la don 101 ngut kiba pang na u COVID-19 bad ki la don 169 ngut kiba koit ha ka shisngi.
Ha East Khasi Hills District kiba pang mynta ka sngi ki don 58 ngut kiba kynthup 23 ngut na ka Armed Forces bad 35 ngut ki riewpaidbah, ha West Garo Hills ki don 8 ngut, ha West Jaintia Hills ki don 28 ngut, ha South West Garo Hills ki don 3 ngut, ha Ri Bhoi District ki don 2 ngut, ha East Garo Hills i don iwei bad ha North Garo Hills i don iwei.
Kiba la koit mynta ka sngi na u khñiang jingpang coronavirus ha ka jylla ki la don 169 ngut.
Ha East Khasi Hills ki don 148 ngut, ha West Garo Hills ki don 13 ngut, ha Ri Bhoi District ki don 3 ngut, ha East Garo Hills ki don 2 ngut, ha West Jaintia Hills ki don 2 ngut bad ha West Khasi Hills i don iwei.
La iathuh ba ha ka jylla haduh mynta ki don 534 ngut kiba dang pang na u COVID-19 ha kaba ha East Khasi Hills ki don 291 ngut kiba kynthup 35 ngut ki Armed Forces bad 256 ngut ki riewpaidbah, ha West Khasi Hills District ki don 9 ngut, ha South West Khasi Hills ki don 4 ngut, ha Ri Bhoi district ki don 25 ngut, ha West Jaintia Hills district ki don 49 ngut, ha East Jaintia Hills district ki don 6 ngut, ha West Garo Hills district ki don 97 ngut kiba kynthup 4 ngut ki armed forces bad 93 ngut ki riewpaidbah, ha South West Garo Hills district ki don 20 ngut, ha South Garo hills ki don 2 ngut, ha East Garo Hills district ki don 24 ngut bad ha North Garo Hills district ki don 7 ngut.
Tad haduh mynta ka sngi, ki la don haduh 11,855 ngut kiba la koit ha ka Jylla bad kiba la khlad noh na kiba ioh ia u COVID-19 ki la don 122 ngut.
Shillong: Ar ngut ki nongialam ka United Democratic Party (UDP) ba kynthup ia u Bah Balajiedkupar Synrem, MLA ka Shella ryngkat bad u Bah Titos W Chyne, MDC ka Sohra uba dei ruh u Chief Executive Member ka Khasi Hills Autonomous District Council (KHADC), ki la leit ban ia kynduh mar khmat ia u Myntri Rangbah ka Jylla, Conrad K Sangma ban kyntu ia u ba un shimkhia lem ia ki jingdawa ki nongtrei ka Mawmluh Cherra Cement Limited (MCCL).
Kum ban shu kdew, ki nongtrei ka MCCL ha ka lama ka Mawmluh Cherra Cement Employees’ Union (MCCEU) ki la wan kiew sha nongbah Shillong ban pynlong da ka jingiakhih da kaba shah thngan khlem buh por, naduh ka 8 tarik u Nohprah ha khmat ka Head Office ha Lauchumiere.
Kane ka jingwan jong ki sha Shillong ka la jia, hadien ba ki bor ba dei peit bad ka Sorkar kim shym la pynsngap ia ki mat jingdawa mynba ki la pynlong jingiakhih ha Sohra.
U Bah Titos haba ia kren bad ki nongthoh khubor hadien ka jingwan ia kynduh ia u Myntri Rangbah, u la ong, “U Myntri Rangbah ula kular ban shimkhia ia kane ka kam bad kum ki nongmihkhmat ngi la kyrpad ia u ban tuklar halor kane, namar kam long kaba bha ba ki nongtrei ka MCCL kin wan shaduh nongbah Shillong bad hap iakhih da kaba shah thngan khlem buh por na ka bynta ban dawa ia ka hok jong ki".
“U la ong ba un sa peit bniah bad bishar ia kane ka kam kaba ia dei bad ka jingdawa ki nongtrei ka MCCL", la ong u Bah Titos, hadien ka jingwan ia kynduh ia u Myntri Rangbah ha ka janmiet Sngi Ba-ar.
Ki nongtrei ki la shim ia ka sienjam hadien ba ki bor pynïaid jong kane ka karkhana pynmih dewbilat kaba la rim tam ha ka jylla Meghalaya kam shym la siew satia ïa ka tulop jong ki nongtrei mynta la 15 bnai kynthih.
Katkum ka jingïathuh jong u President, Bah S Diengdoh, ki nongtrei jong kane ka karkhana ki la duh ïa ka tulop kaba san bnai kaba ki dei ban ïoh jong u bnai Naiwieng 2015 haduh u Lber, 2016 bad kumjuh ruh sa ka tulop kaba 10 bnai kata, naduh u bnai Rymphang 2020 haduh u Nohprah, 2020.
Ka jingdawa kaba hakhmat eh mynta ka long ba ka Sorkar ka dei ban shimkhia ïa kane ka kam bad lada ka karkhana kam ïaid kam dei pat ban ktah ïa ki nongtrei, namar ba ki nongtrei ki dei ki briew bad ka karkhana ka dei tang ka tiar.
“Ngi khmihlynti ba ka Sorkar, ka Management bad kiwei kiwei ki bor ba halor ka dei ban shimkhia ïa kane ka kam bad ban kham pynbha ïa kane ka karkhana ha ka lynti kaba dei khnang ba ynda ka la lah ban pynmih kham bun ïa ka dewbilat kan sa lah ban weng ïa kine ki jingeh jong ngi," la kyntu u Bah Diengdoh.
Nongpoh: Ka kynhun ki nongniah Auto ha Nongpoh hapoh ka lama Nongpoh Region Auto Owners & Drivers Association (NRAO&DA), mynta ka sngi ki la mih paidbah da kaba iaid rally na madan Pahamsyiem sha ophis u DTO Nongpoh bad pynlong ruh ia ka jingialang ha Madan Pahamsyiem, kaba long kum ka dak ban pynpaw ia ka jingpyrshah kaba jur halor ka jingshah ktah kti kaba dang shen ia u President ka Association u Bah Marcus Maten.
Haba kren ha katei ka jingialang, ki nongkitkam ka NRAO&DA, kaba kynthup ia u Bah Wanteibor Makri General Secretary ka NRAO&DA lem bad kiwei, ki la pynpaw ka jingsngewdiaw bad ka jingpynrem ia ki briew kiba la kam ba ki dei ki nongialam ka HYC, kiba la donkti ha ka ban ktah kti ia u President jong ki.
Kitei ki Nongniah Auto, ki la pynpaw ruh ka jingsngew bynniaw wat hadien ba ki nongialam ka HYC ki la phah ruh ia ka khubor jingpan mab lyngba ki lad pathai khubor ban poi noh sha ka jingsngewthuh jingmut bad ym ban ia kawang ktieh shuh.
La ioh ruh ia ka jingkren na u Bah Marcus Marten, uba la pynpaw ba ki Nongniah Auto ha Nongpoh bad ma u kum u nongialam kim pyrshah ia ka jingdawa ILP kaba dei ka mat kaba baroh baroh ki angnud ban ioh noh ha ka jylla, hynrei haba kino kino ki kynhun sngewbhalang ki dei ban wan da ka lynti lada ki kwah ka jingiatreilang, ym ban shu pynlong langknia ia ki Nongniah Auto.
Khyndiat halor katei ka sngi, u Bah Marcus Marten, u la ong ba katei ka jingpyndeng lama iong da ki dkhot ka HYC, na ka liang ka Association kam don jingtip ei ei ruh em bad ki la don ki khep ba tang namar ka jingdeng lama iong ki Auto Rickshaw ka mih ka jingkylli na ki bor district bad kaba buh jingeh ia ki nongialam lada kim ioh jingtip halor kano ka daw.
U Bah Marcus Marten, u la ruh ba na ka liang jong u um kwah ban katei ka jingjia kan dang jia nangne shakhmat lane ban iathad bad kawang ktieh tang ha ki lad pathai khubor, hynrei ban long ki rangbah bad ki nongialam kiba iar ka jingmut jingpyrkhat, ki dei ban wan ha ka lynti kaba dei ym da kaba iapyni bor lane sngew hanga mei.
Jowai: Hadien ba la paw pyrthei, ka jingkynnoh ia u Dolloi Nartiang, ba u donkti ban bat tnga jubor ia kawei ka longkmie kaba na ka shnong nongjngi, mynta ka sngi ki sengbhalang naduh ka FLJGP, JSM bad ka HNYF ha ryngkat ki khynnah skul bad ki longkmie longkpa, ki la mih paidbah sha surok da kaba rah ia ki banner bad placard ban pynrem jur ia katei ka kam riew khlaw jong utei u Dolloi bad ban dawa jur ruh ia ki bor jong ka ain ban kem ia utei u dolloi.
Kane ka jingmih bad iaid paidbah ka la long ha Nongjngi naduh ka Khliehshnong shaduh sha Ionglwit ha ryngkat ka jingpyrta ban ioh ia ka jingbishar kaba hok.
Kawei ka longkmie ka la ujor ejahar pyrshah ia u dolloi ka Nartiang uba dei ruh u Kabiraj ha Nartiang PS ha kaba ka la kyntu ba u la leh be-ijot ia ka ha ka 30 tarik une u bnai ba la dep ha iing ka meisan jong ka, ha ka por ba u wan ai dawai.
Ia utei u dolloi ki pulit kim pat ioh kem satia ia u bad la kynnoh ruh ba ki don nongmihkhmat kiba ai jingiada ia u.
Na ka liang u President ka FKJGP JHDU, u Tuesday Lytep haba kren ha ka jingialang, u la ong ba lada ki pulit ki kwah shisha ban kem ia u kan ym don kano kano ka jingeh.
U la kyntu ia ki pulit ban kem ia utei u dolloi bad u la kyntu ruh ia ki nongsain hima sima ba kim dei ban ai jingiada ia kum utei u nongsynshar uba shim kabu ia ki kynthei ki longkmie.
Na ka liang u General Secretary ka JSM, u P Phawa u la iaroh ia katei ka longkmie ba ka la nud ban mih sha khmat ban pynpaw pyrthei ia ka jinglong riewkhlaw utei u Dolloi.
“Kane kam dei shuh ka sien kaba nyngkong kaba utei u dolloi u la leh ia kum katei ka kam hynrei kiwei pat ki lanot kiba utei u dolloi u la thombor kim shym la nud satia ban wan shakhmat pyrshah ia utei u dolloi", la ong u Phawa.
Ha katei ka jingialang la ioh ruh ka jingkren na ka Nidaialam Dkhar kaba dei ka General Secretary ka JSM women’s wing, ka President ka FKJGP Women’s wing ka Ibawanpyntngen Law nalor kiwei kiwei ki rangbah na ka shnong Nongjngi bad ruh ki nongialam sengbhalang.
Shillong: Ki sengbhalang kiba don ha ka shatri jong ka Confederation of Meghalaya Social Organisation, mynta ka sngi ki la leit ban ia kynduh ia u lamphang ka ing dorbar, u bah Metbah Lyngdoh, ban ia kren halor ka mat jong ka Iner Line Permit bad ka Citizenship Amendment Act.
Haba iakren bad ki lad pathai khubor, na ka liang u chairman ka CoMSO, u la iathuh ba ka jingwan iakynduh jong ki kam dei eh kum u lamphang ka ingdorbar, hynrei namar ba u bah Metbah u dei u president ka UDP bad ruh u chairman ka Regional  Democratic Alliance kaba don ka bynta kaba khlain ha ka sorkar MDA.
U la ong ruh ba hadien ka jingpdiang jong ki 60 ngut ki MLA ia ka resolution ILP ha ingdorbar thawain jong ka jylla ka jingiakhun ban pynioh ILP ka dei ruh ka kamram jong ki MLA, ki MP bad ki MDC.
U la ong ba ka jingpyntreikam ia ka ILP kan shong ha ka kti jong ka sorkar pdeng, hynrei ka jingpyntrei kam ia ka MRSSA Amendment Bill ka shong ha ka kti jong ka sorkar jylla.
“Ka sorkar jylla kan ym lah ban shu thet kti ba tang ba la pass ka bill, la biang namar ba u Lat ka jylla u ap ia ka jing ai jingmut jong ki Council of Minister,"u la ong.
“Mynta ka sngi, ngi  ban khia bad kyntu ia u Lat ka jylla un soi noh ia ka MRSSA Amendment Bill bad ba ka sorkar kam dei ban shu ieh bad ka dei ban pyni  ia ka jingshimkhia ban dawa na u Lat ka jylla ban ai noh ka jingmynjur ia ka MRSSA.
"u la ong.
U bah Robertjune u la iathuh ba na ka liang u bah Metbah u la ong ba na ka liang ka party UDP ka la dep ban thoh sha u Myntri rangbah, halor kane ka bynta bad u la iathuh ruh ba halor ka All party delegation kan leit sha Delhi, un ieh ha ka jingstad  jong u Myntri rangbah.
U bah Metbah u la ong ruh ba halor ka jingpyntreikam noh ia ka MRSSA Amendment Bill u kyrshan ia kane ka bill bad shen un sa leit bad ia kren bad u Lat ka jylla.
Shillong: U Commissioner and Secretary ka sorkar  Meghalaya, General Administration (A) Department, u pyntip ba baroh ki ophis sorkar Jylla, Revenue bad Magisterial Court kin khang, ha ka   28, 29 bad 31tarik Nohprah 2020.
Na ka bynta kitei ki sngi, baroh ki ophis, ki kashari bad kiwei, kin plie ha ka 13,20 bad 27tarik Lber, 2021 kiba dei ki sngi saitjain.
Ki phew hajar ngut ki nongrep, kiba ia khih ha ka nongbah Delhi, ki dawa ban weng shi syndon ia ka ain nongrep jong ka sorkar.
Na ka liang ka sorkar India, ka mynjur ban ai da ka jingthoh, na ka bynta ban pynneh ia ka  Minimum Support Price (MSP), ha kaba thied ia ki mar rep, hynrei ki nongrep, ki kyntait ia katei ka jing tyrwa, namar ba ki dawa, ba dei ban weng noh ia ki lai tylli ki ain, kiba la ioh ia ka jing mynjur jong ka Parliament.
Ki nongrep, ki la pynbna ruh ban pynlong ia ka jing iakhih ha baroh kawei ka ri India, ha kaba kin shong kyrain ha kylleng ka ri, ha ka 14tarik Nohprah bad ki byrngem ruh ban khang ia ka surok bah jong ka  Delhi-Jaipur, naduh ka 12tarik Nohprah 2020.
New Delhi: Ka kynhun Myntri Sorkar Pdeng, hapoh ka jingialam jong u Myntri Rangbah duh ka ri, u Narendra Modi, ka la ai ka jingmynjur jong ka ia ka Atmanirbhar Bharat RojgarYojana (ABRY) ban kyntiew ia ka jingioh kam ha ki jaka trei ba la ithuh da ka Sorkar bad ai jingmyntoi ia kito kiba seng ia ki lad ai kam ia kiwei hapoh ka Atmanirbhar Bharat Package 3.
0 ha kane ka por ba dang khyllie im biang ia ki kam.
Ka Kynhun Myntri ka la mynjur ia ka jinglut kaba T.
1,584 klur na ka bynta u snem mang tyngka bad T.
22,810 klur na ka bynta ka samoi jong ka skhim baroh kata 2020-2023.
Ki bynta ba kongsan jong ka skhim kilong kumne harum:i.
Ka Sorkar India kan ai subsidy na ka bynta ar snem ha kaba iadei bad ka jingpynurng ia ki nongtrei ba thymmai ha lane hadien ka 1 tarik Risaw, 2020 bad haduh 30 tarik Jylliew, 2021.
ii.
Ka Sorkar India kan siew 12% ka employees’ contribution bad 12% ka employers’ contribution kata 24% ka bai bylla sha ka EPF ha kaba iadei bad ki nongtrei ba thymmai ha ki jaka trei ba don ki nongtrei haduh 1000 ngut na ka bynta ar snem.
iii.
Ka Sorkar India kan siew tang ia ka bhah jong ki nongtrei sha ka jingnohsynniang ha ka EPF kata 12% ka bai bylla ha kaba iadei bad ki nongtrei thymmai ha ki jaka trei ba don palat 1000 ngut ki nongtrei na ka bynta ar snem.
iv.
U nongtrei uba ioh bai nong man ka bnai kaba duna ia ka T.
15,000 u bym trei ha kano kano ka jaka trei kaba la pynrung kyrteng bad ka Employees’ Provident Fund Organisation (EPFO) hashuwa ka 1 tarik Risaw, 2020 bad um don ia ka Universal Account Number lane ka EPF Member account number hashuwa ka 1 tarik Risaw,2020 u lah ban ioh ia ka jingmyntoi.
v.
Uno uno u dkhot EPF ba don ia ka Universal Account Number (UAN) ba ioh bai nong man ka bnai kaba duna ia ka T.
15,000 uba la mih noh na ka kam ha ka por jong ka khlam Covid naduh ka 01.
03.
2020 haduh 30.
09.
2020 bad um shym la rung kam ha kano kano ka jaka trei ba don EPF haduh ka 30.
09.
2020 une ruh un ioh ia ka jingmyntoi.
vi.
Ka EPFO kan thep pisa ha ka account jong ki dkhot ba pyniasoh Aadhaar lyngba ki kam digital.
vii.
Ka EPFO kan shna ia ka software na ka bynta ka skhim bad kan shna ruh ia ka rukom kaba shai bad kaba don jingbahkhlieh na ka liang jong ka.
viii.
Ka EPFO kan pynbiang ia ki jingdonkam ban pynthikna ba kam don ka jingioh bakla jong ki jingmyntoi ba la ai hapoh ka ABRY bad kiwei kiwei ki skhim ba la pyntreikam da ka EPFO.
Shillong: Ka North East Students’ Organisation (NESO), kan pynlong ia ka 11tarik Nohprah 2020, kum ka sngi kaba iong, ha baroh kawei ka thain shatei lam mihngi.
Ha katei ka sngi, yn pynher ia ki lama iong ha kylleng ki jaka jong ka dong shatei lam mihngi.
Ka dei ha ka 11tarik jong u snem ba ladep, ba la mynjur ia ka ain  Citizenship Amendment Act (CAA) ha  Parliament.
Katei ka dei ka jing pyntip, lyngba U Bah Samuel B Jyrwa, Chairman ka  North East Students’ Organisation.
“Ka NESO, kan iai kynmaw ban pynlong ia ka 11tarik Nohprah, kum ka sngi kaba dum ia ka thain shatei lam mihngi" ong shuh ka khubor, na utei u nongialam ka NESO.
La ong ruh ba katei ka jing kynmaw, kan pyni sha ka sorkar India, ba u paidlang ka thain shatei lam mihngi, u pyrshah jur ia ka ain   Citizenship Amendment Act (CAA).
Don jing-eh aiu ba ki bor pyniaid ryngkat bad ka Sorkar Jylla, kaba long trai ia ka karkhana dewbilat ha Mawmluh ban siew ia ka tulop ki nongtrei jong ka, ha kaba lah dap 15 bnai ba kim pat ioh la ka kamai umsyep, nalor kaba dang sah kut siew jong katto katne bnai, 5 snem mynshwa.
Hato kane kam dei ka jingthmu ba sha lyndet ban lilam ne die noh ia kane ka karkhana kaba lah pynieng naduh ba ngi dang dei lang hapoh ka jylla Assam ? Pynshah thngan shwa ia ki nongtrei bad ia ki khun ki kti jong ki bad ai daw ba ym don peisa, ba u saipan u lah thylli katba ban leh ba khraw, ban leh riewspah ki nongpyniaid bad kita kiba ngi la lah jied ban synshar hok te, long beit.
Lah u dewbilat lieh jong ki karkhana shimet kiba ioh myntoi na ka tax free holiday 7 snem bad subsidy kit mar kata, kat kum ki kyndon ka Meghalaya Industrial Policy ne u dewbilat iong ba shna ha Mawmluh ? Ha nga te, lah hi u dewbilat iong.
Ha ka jingshisha, ka Sorkar Jylla, lada wan mano mano ha ka bor, ka dei ban shim khia ban pynbha shuh shuh ia kane ka karkhana, pynkiew ka jingpynmih dewbilat jong ka, bad lada donkam, ia ki dang biang ka rta, dei ban pynshlur leit pyntbit shuh shuh ha ka kam shna dewbilat bad kiwei khnang ba kan long sha khmat ha ka jingtrei kam.
Hynrei imat, ym don ba sngew trai ia ka.
Shu thet kti, shu tynrong jingkitkhlieh ia kiwei.
Ko Sorkar ki sem shiliang ki kup shiliang, shim da ka ram lada lah thylli ka iarong peisa hynrei siew noh mardor ia ka kamai umsyep bad kaba dang sah ban siew jong ki nongtrei ka karkhana dewbilat kaba don ha Mawmluh.
Pynbeit thymmai ia ka rukom trei jong ka tangba wat lilam ia kane ka karkhana kaba ngi lah ioh pateng na ka Jylla Assam ha ka por ba ngi lah mih iing noh na ka.
To ngin ym ieh tang ha ki nongtrei ban iakhih ryngkat bad ka shah thngan hynrei tylli lang baroh bad phi ki kynhun bad seng ba ju lam khmat na ka bynta ka hok uba bun ba lang, to ia ai ka kti ka mon ka kti ka diang ba kin ioh ia la ka hok bad ruh, ban nang pynbha bad kyntiew ia ka jingtrei kam bad jinglong kane ka karkhana.
Tylli, ngin ieng; saphred, ngin kyllon.
Ka aktress television  ba pawnam, ka  VJ Chithra, kaba la ju tip kum ka  Chithu, ka la pyniap hi ialade, da kaba sdien phasi, hynne ka miet.
Ka Chithra, ka don 28 snem ka rta.
Ka Chithra, ka sdien phasi ialade, ha kamra jong ka hotel jongka ha Chennai.
La iathuh ba ka Chithra, ka dang shu dep ban ring ia ka serial thymmai jongka, kaba ha ka ktien Tamil, ka  Pandian Stores bad ka leit poi hapoh hotel jongka, ha ka por 2.
30 mynstep.
Hadien ba ka leit poi ha katei ka hotel, ka iathuh ia U Hemant, uba dei u samla jongka; ba kan sait khmut sait khmat shwa ialade, hynrei kam wan phai shuh satia.
Haba U Hemanth, u leit peit ia ka,  u lap ba ka kamra jongka, ka khang hook na shapoh bad kumta la hap leit wad ia ki nongtrei jong ka hotel bad pyndonkam da uwei pat u shabi ban rung sha katei ka kamra.
La lap ba ka Chithra, ka sdien ialade ha ka pangkha.
Shillong:  Ka Dorbar Shnong Lawmali Pyllun kan pynlong ia ka jingpynkhuid Shnong ha ka 12-12-2020 naduh ka por 8:00 baje mynstep.
Ka long ruh ka jingpyntip ia baroh ki paidbah bad ia ki ba leit ba wan da ki kali sha ki office sorkar lane sha ki jaka trei kiba pher bapher kiba don hapoh ka Shnong Lawmali Pyllun, namar kan don shipor ka jingpyrkhing ia ka jing ia rung ia mih bad pynieng kali harud surok katba dang iaid ka jingpynkhuid Shnong lait noh tang kito ki kali ba leit Hospital.
Ka Dorbar Shnong ka kyrpad ia ki paidbah ba leit ba wan da ki kali ba kin iai shah lem shipor tad haduh ban da dep ka jingpynkhuid Shnong.
Shillong: Ka HYC Shillong City lyngba kane ka kyrwoh ka pynpaw ba ka Seng ka ai ka jingkyrshan ia ka jing dawa jong ka seng ki nongniah taxi ban ailad bad shah noh ia ki kali kamai taxi ( taxi.
auto etc) , maxi cab kum ki sumo bad ki tourist ba kin kamai kumba ju long khlem da buh shuh ia u Odd bad Even number.
Ka seng hadien ba lah ioh sngew ia ka jing ud jongki, ka dawa ia ka sorkar ba kan peit lang ia ka jingeh jongki.
La ong shuh shuh, ba  lada ia ka iew lah plie, nangta ia ki nongshong die madan ruh la shah, hynrei ban kamai kali yn dang khang.
Ka seng ka dawa na ka sorkar ba kan weng noh ia ka Jing kamai odd even number bad kumjuh ruh bah shah kamai ha ki sngi u Blei kumba ju long, namar u paidbah ba duk ba jynjar ki shem shitom wat ban leit shaki hospital ne ki jingdonkam kyrkieh ha ki sngi u blei bymdon kali kamai.
Ka Seng ka sngewdei ruh ban ong ba ia ki khajna ia ki Kali la dei ban pynduna, da kumba 80% eiei namar bun ki Kali kamai kim shem la ioh lad ban kamai ha une u snem, ong ka kyrwoh na U bah John N Lyngdoh, President, HYC, Shillong City.
Shillong:Hadien ka jingbym patiaw jong ka sorkar jylla ban siewnoh ia ka tulop jong ki palat 300 ngut ki nongtrei permanent bad 150 ngut ki nongtrei casual ka Mawmluh Chera Cement Limited, kaba la don 16 bnai,ha ka sngi ba ar, 20 ngut ki nongtrei kane ka karkhana pynmih dewbilat, ki la wan kiew sha ka nongbah Shillong ban pynlong ia ka jingiakhih da ka ba shah thngan kaba khlem buhpor ha phyllaw jong ka ophis treikam ka MCCL.
Haba iakren bad u bah S.
Lyngdoh u President ka Mawmluh Chera Cement Employees Union, u la iathuh ba wat hadien 3 sien ba ki la wan pynsngew ia ka sorkar jylla halor ka jingeh ba kim ioh tulop ka sorkar jylla haduh kine ki sngi ka shu sngap mynthi.
"Ngi la wan ia kynduh ha u snem 2018,ha u snem 2019 bad mynta u snem ha ka 22 tarik u Naitung 2020 ngi la wan ban pynsngew ia kane ka jingeh, hynrei na ka liang ka sorkar kam shem leh eiei," u la ong.
U bah S.
Lyngdoh u la iathuh ruh ba la 16 bnai ki nongtrei ka MCCL ki khlem ioh ia ka tulop, ki khlem ioh ia ka jingsiew jong ka overtime naduh 2013, ki khlem lah ban pynheh tulop, naduh 2018 bad ka hok kaba ki dei ban ioh na ka bynta ka jingbha jong ki nongtrei.
U la ong ba ka jingbym lah ban pyntrei kam ia kane ka karkhana pynmih dewbilat kam dei ban ktah ia ki nongtrei, kumta ka sorkar ka dei ban shimkhia bad pyrkhat lang ia ki nongtrei ka MCCL.
U la kyrpad ruh ia ki bor ba dei peit ba ki dei ban wad ia ki lad ki lynti ban sdang ban pyntrei kam biang ia kane ka karkhana pynmih dewbilat ha kane ka thain, khnang ban lah ban weng ia ka jing eh jong ki nongtrei ki ba shaniah ia ka jakpoh na kane ka karkhana.
Shillong:Ka Nong thymmai Block Congress Committee (NBCC) ka la pynpaw ia ka jingpyrshah ka jong ki halor ka jingkam jong u MLA barim ka Nongthymmai bad ruh u Secretary ka UDP, u Bah Jemino Mawthoh, ba dei lyngba ka jong u ba ia ka Nongrah Water Supply Scheme (Phase-1) la sdang naduh u snem 2017.
U Bah Bawan Khyriem, u la ong ba u Bah Jemino Mawthoh u dei ban tip shuwa ia ka mat, ha shuwa ban shim ia ka nam sha lade.
U la ong ba dei lyngba u Bah Charles Pyngrope uba dei u MLA ka Nongthymmai Constituency uba la wanrah ia kane ka Nongrah Water Supply Scheme (Phase-1) ha ka shnong Nongrah.
“U Bah Charles Pyngrope, ha ka por ba u dang dei u shongknor ka Meghalaya Legislative Assembly ha u snem 2012, u ba la wanrah nyngkong eh ia kane ka scheme kaban kdup ia ki 4 tylli ki jaka kiba kynthup ia ka shnong Nongrah, Mawlynrei, Sohryngkham bad Umpling, bad namar ka jingbun palat ki jinglut, ka sorkar ha kato ka por, hapoh ka jingialam jong u Dr.
Mukul Sangma, la pynsangeh noh ia ka jingwanrah ia kane ka scheme," u la ong.
U bah Bawan Khyriem, u la iathuh ba ha ka por ba synshar u Dr.
Mukul Sangma, la buh haduh 5.
92 klur tyngka na ka bynta u bnai Lber 2017 na ka bynta kane ka jingpyntrei ia ka scheme.
U Bah Bawan Khyriem u la buh jingkylli ruh halor kane ka jingleit ban jurip jong j Myntri ka tnad PHE, u Bah Renikton Lyngdoh Tongkhar bd u Bah Jemino Mawthoh namar ki khlem la pyntip ia u MLA kane ka thaiñ.
“Ngim dei ba ngi pyrshah ia kane ka jingleit jurip ka jong ki, hynrei ngi kwah ban tip ba kumne u Bah Charles Pyngrope jm don lang ha kato ka por, bad lada u Bah Jemino u treikam halor kane ka scheme, balei pat ba u duna vote tam na ka shnong Nongrah ha u snem 2018," u la ong.
U la iathuh ba u Bah Charles Pyngrope u la buh bynta ia kane ka jinglut jingsep lyngba ka MLA Scheme kiba kynthul 4.
90 lak jong u snem 2018-19, 5.
40 lak na ka bynta u snem 2019-20 bad 21.
77 lak kum ka advance jong u snem 2020-21.
Shillong:Ka FKJGP Lang pih Area Unit, ka la pynmih khubor myn hynnin ka sngi, ha ka facebook page jongka bad ka la pynpaw, ba ka dap da ka jing sngew khia bad ka pynrem jur halor ka jing iai bteng iaka jing leh don bor jong ki khar Nepali ha langpih da kaba ki knieh ia ki jaka ki puta jong ki khasi.
La iathuh ba kane ka la jia biang ha kaba ki khar Nepali ki la knieh jubor ia ka jaka (pynthor)jong U Bah Phrangly Swangre bad U Bah Phrikshon Kharlyngdoh ha Langpih da kaba ki pyntrei jubor ban tieh pung ha ka tei ka jaka jong ki khlem da salia wat haba ki trai jaka ki la leit ban pyn sangeh ia ki.
La ong ba kane ka jing leh jong ki ka pyni ba ki kwah ban pyn ibor shisha ia ki trai ri trai Muluk kiba shong ba sah ha katei ka thaiñ bad ka ba buh jingma ruh ia ka ka thaiñ Langpih baroh kawei.
Ka seng ka dawa ia ki bor jong ka aiñ, kham tam ia u SP jong ka west khasi Hill District ba un tuklar mardor ia katei ka kam, namar kat kum ka jingioh jingtip jong ka seng ba na ka liang ki trai jaka ki la dep ai ejahar ha Langpih Police Out post pyrshah ia kitei ki Nepali, ong ka kyrwoh na U Bah Marbor Nonglang General Secretary FKJGP Langpih Area Unit.
Nongpoh:Ki briew ka National Highway Authority of India (NHAI), ha ryngkat ki briew na ka MeECL Umiam, hynnin ka sngi ki la leit ban jurip ia ka jaka kaba la thmu ban tei Jingkieng thymmai na ka bynta ki kali kitkhia ha Dwar Ksuid kaba don ha Shillong By-Pass, kata hadien ba ka Jingkieng kaba la pyndonkam baroh shikatta, ka la don hapdeng ka jingbymshngain na ka bynta ban iaid ki kali kitkhia.
Lah ruh ban kdew hangne, dangshen ka sorkar ha ryngkat ka ki bor ka NHAI, ki la shim ia ka rai ban aiti noh ia ka jingpyntrei ia katei ka Jingkieng Dwar Ksuid sha ki bor shipai, ia kaba la pynmang ban tei da ka Jingkieng Nar, kaba la pynmang ia ka jinglut haduh T.
300 Klur tyngka bad kaba yn sa pyndep tang ha ki khyndiat por.
Ha ka jingjurip kaba mynta ka sngi, hapdeng ki briew ka NHAI bad MeECL, ki la lap ba ha katei ka jaka kaba la thmu ban tei ia katei ka Jingkieng Nar, ka don jingwit haba iadei bad ki Post Ilektrik bad na katei ka jingjurip, ki la shim ia ka rai ba kin sa pynkynriah noh ia kitei ki Post Ilektrik sha ki jaka ba biang bad ban lait na ka jingpynthut halor katei ka jingthmu ban shna ia katei ka Jingkieng Nar.
Lyngba katei ka Jingleit Jurip, la lap ba kitei ki briew ka NHAI bad MeECL, ki la leit ban jurip ia ka jaka kaba la pyniaid ia ka Jingkieng rim ba mynshwa bad na katei ka jingleit jurip jong ki, la iohi ba kin sa shna ia kata ka Jingkieng na katei hi ka jaka, kaba la shna ia ka Jingkieng Nar kaba mynshwa.
Shillong:Ka sorkar Jylla, ka la rai ban plie noh ia ka leit ka wan ki nongshang kai pyrthei sha ka Jylla, naduh ka 21tarik Nohprah 2020.
Halor katei ka mat, la bthah ia baroh ki nong wan kai pyrthei, ba kin pynrung kyrteng ialade ha ka Meghalaya Tourism App bad ba kin ioh ia ka E-lnvite, halor katei ka jingthmu jongki ban wan kai sha ka Jylla.
Nangta la pyntip ba ki donkam ia ka Photo ID Card ba kin buh ia ka Meghalaya Tourism App.
La bthah ruh ba kin hap ban sah ar miet kynthih ha ka jaka sah jongki,na bynta ki ar sngi kiba sdang, na ka bynta ba kin ioh ia ka E-Invite.
La ong shuh shuh ba ka E-Invite ha ryngkat bad ka QR Code, yn hap ban pyni ha ki jaka rung sha ka jylla, ha ryngkat bad ki Photo IDs.
Nangta yn hap ruh ban pyni ia ka COVID Negative report, ha kitei ki jaka rung sha ka Jylla.
La bthah ruh ia kito kiba don dak jingpang covid, ba kin nym wan kai satia sha ka Jylla.
Na bynta ki jingdonkam jongki, ki lah ban mesej ha u number 8132011037, naduh ka por 10 baje mynstep haduh 8 baje mynmiet, ong ka khubor na U Commissioner and Secretary, Tourism Department, Government of Meghalaya.
Shillong:Ka House Commitee jong ka KHADC shen kan sa shong ia ka jingialang ban iamir jingmut hapdeng ki dkhot bad hadien kane ka Commitee kan sa aiti ia ka kaiphot sha ka Executive Committee halor ka jingleit jurip jong ki, ia ki jaka buh jakhlia Uranium ha ki thain Domiasiat, la iathuh da u Chairman kane ka Commitee u bah Gigur Myrthong u ba long ruh u Dy.
CEM ka KHADC.
Haba iakren bad ki lad pathai khubor, na ka liang u bah Gigur Myrthong, u la iathuh ba ha kane ka jingleit jurip, la lap ia ka jing orpait jong ki top ba buh ia ka jakhlia jong u Uranium bad nangne kan lah ban don ka jinglait jong ka erbih uranium.
U bah Gigur u la iathuh ruh ba ha kane ka jingleit jurip la lap ruh ba ia kane ka jaka ba don kine ki top buh jakhlia, Uraium la dei ban da ker bha da ki fencing, hynrei ia kane ruh ym shem la leh.
U la iathuh ruh ba ha kane ka thain ki don 4 tylli ki top bad na kine 2 tylli ki dei ki top ki ba heh bad ki don na kine ki top buh jakhlia uranium kiba la dep ruh ban pynbha na ki jaka ba la orpait.
Halor ka jinglap jong kane ka Commitee hadien ka jingwan jurip ia ka thain Domiasiat, shen kan sa phah ia ka kaiphot sha ka Executive Commitee bad halor kane ka EC kan sa leh ia ka ba donkam, ynda ladep shong ia ka jingialang jong ka EC.
Shillong:Ki dkhot jong ka seng Congress, myn hynnin ka sngi, ki la pynlong ia ka jing iakhih, ha ka jaka ieng kali jong ka Congress Bhavan, ha ka por 12 baje nohsngi, ha Thana Road Shillong.
Kane ka jing ia khih, ka dei ban kyrshan halor ka Bharat Bandh, kaba la pyn long da ki nongrep, kaba long ban pyrshah ia ka ain kaba la thaw da ka sorkar India, kaba iadei bad ki nongrep ha ka ri hi baroh kawei.
Ha katei ka jingiakhih, la kren da U Bah James S Lyngdoh, Working President, ka Meghalaya PCC, ha kaba ula kren halor katei ka jingthmu jong ka jing iakhih pyrshah bad ula ong shuh shuh ba ki nongrep, kiba dei ban bsa ia ka Ri, hynrei ha kane ka kynti, ki mih na la ki lyngkha trei jongki bad ban tur sha madan, namar ki jing dawa ba shongnia jongki.
La ong shuh shuh ba ka long kaba sniewbok ba ka sorkar India, kam shym la shah shkor ia ki jing dawa ba shongnia jong ki nongrep jong ka Ri.
Kiwei kiba la kren ki long ka Dr.
M.
Ampareen Lyngdoh, MLA bad U Fernandez S.
Dkhar, General Secretary, Meghalaya PYC.
Shillong: Hadien ba ka All Garo Hills SSA School Teachers’ Association (AGHSSASTA) ka la thmu ban pynlong noh da ka jingshah thngan khlem buh por, kum ka dak ka jingiakhih ka jong ki,  ban pyllait ia ka tulop kaba haduh san bnai lynter; na ka liang u Myntri ka tnad pule puthi ka Jylla, u bah Lahkmen Rymbui u la ong ba ka sorkar Jylla, ka dang iakren bad ki nongpyniaid ban pyllait noh kloi ia ki tulop jong ki nonghikai Sarva Shiksha Abhiyan (SSA).
“Ïa mynta, ka sorkar kmie kam pat pyllait ia ki fund ban siew ia ki tulop jong kine ki nonghikai, bad ngi dang ïai buddien halor kane ban ioh ban pyllait noh kham kloi," ong u bah Lakmen.
“Nalor ki tulop, ki arrear kiba naduh u snem 2016 ruh ki dang sahteng.
Ngi ngeit ba ha kine ki sngi ban sa wan, ngin ioh ia ka khubor ba ka sorkar kmie kan pyllait noh ia ki pisa bad ngin sa pyllait noh pat sha ki nonghikai," u la ong.
U bah Lakmen Rymbui u la ong ba katba ka sorkar kmie kam pat pyllait ia ki tulop, kam long kaba lah ba ka sorkar jylla kan siew ia ki tulop jong ki nonghikai ka SSA.
U la iathuh ba ka la don haduh kumba T.
79 klur, na ka State’s Corpus Fund ban siew sha kine ki nonghikai.
Haba jubab halor kane, u la ong, “Ha u snem ba ladep, ngi la rai ba kan don noh ka corpus fund ban pynsuk ia kane ka mat, bad nga da sngewkmen ba ka sorkar jylla ka la pyllait haduh T.
79 klur tyngka ban ai jingiarap halor kane, tangba ka tulop ia baroh ki nonghikai kam pat dap.
".
Shillong: U Myntri Rangbah ka Jylla, u Conrad K.
Sangma lashai ka sngi, un sa iakynduh ia u Lat ka Jylla, u Satya Pal Malik ban iakren halor ka ishu jong ka Inner line Permit (ILP) ha ka Jylla bad ruh halor ka Meghalaya Resident Safety and Security Act (MRSSA hadien ba ki kynhun jong ki sengbahlang bapher bapher ki la kwah ban pynurlong noh.
Ia u Myntri Rangbah ka Jylla, yn sa synran lang da u Symbud Myntri Rangbah, u Bah Prestone Tynsong bad u lamkhmat ka ïingdorbar tahwaiñ, u Bah Metbah Lyngdoh.
Shillong:Ka Meghalaya People Labour Union Jaintia Hills District Committe mynta ka sngi ha ka jingialang ha Dkhiah West, ka la dawa na ka sorkar jylla ban tuklar halor ka jingkhaii beain ia u dewiong.
Ha ba iakren bad u Albinus Lamurong, President ka MPLU Jaintia Hills District Committee, u la iathuh ba halor kane ka mat ka Union ka la dep ban phah da ka shithi sha u Deputy Commisioner ka East Jaintia Hills District ha kaba iadei ka jing iakhaii dewiong beain hapoh ka jylla.
U bah Albinus u la ong “Kumba paw mynta ba ka jing khaii ia u dewiong ka dei kaba beain, bad sa kawei ruh ia kane ka jing khaii la lum ia ka khajna beain da kita ki briew ki ba kam ba ki dei ki briew jong ka high level.
"U la kynnoh ruh ba kine ki high level ki ju lum T.
95 hajar shi truck ki shim ia ka khajna na ki paidbah bad ka jingkylli ka long shano kan poi kata ka pisa kaba haduh T.
95 hajar shi truck.
U la kylli ba ka rung ne em sha ka pla tyngka jong ka sorkar jylla, kat kumba ngi tip kane ka pisa ka dei leit sha kita ki briew ki ba kam ba ki dei ki high level.
U la ong ruh “Da ki klur ki klur haka shi miet ka pisa u paidbah la shu khar ei ki riew ki riew shim kabu ha kyrteng ka hight level.
"Na ka liang ka MPLU ka la dawa na ki Superintendent of police jong  ka East bad West Jaintia ba ki dei ban kem mardor ia ki kali kit dewiong beain ki bym don ki kot ki sla ki ba biang.
Ka MPLU ka la dawa ruh na ka sorkar jylla ba kan weng mardor ia kata ki briew kiba kam kum ki high level.
Jowai: U Lat ka jylla u Satya Pal Malik u la wan hiar sha nongbah Jowai mynta ka sngi ha kaba u la ia kynduh ia ki heh District bad ki khlieh jong ki tnad sorkar bapher bapher bad wad bniah halor ka rukom pyntreikam ia ki skim sorkar kmie kaba kynthup ia ka Prime Minister Flagship programme ha baroh ar tylli ki District, ka East bad West Jaintia Hills District.
Ia kane ka jingiakynduh la pynlong ha Circuit House Jowai ha kaba baroh ar ki Deputy Commissioner, u ma Garod LSN Dyke jong ka West Jaintia Hills bad u bah E.
Kharmalki jong ka East Jaintia Hills ha ryngkat ki AdC bad EAC na baroh ar District kumjuh ruh ki SP ki la donlang ha katei ka jingiakynduh.
Ha katei ka jingialang u Lat ka jylla u la tohkit halor ka jingpyntreikam ia ka MGNREGA, PMAY, NHM, PMJAY, MHIS, SSA, PM Jan Dhan Yojana, Pradhan Mantri Gtsm Dadak Yojana.
U Additional Deputy Commissioner, S.
S Syiemlieh, East Jaintia Hills bad Extra Assistant Commissioner u M.
A.
Challam, West Jaintia Hills ki la pyni ia ka rukom pyntreikam ia kine ki skim lyngba ki slide presentation Power Point.
Haba kren sha ki lad pathai khubor na ka liang u Lat u la iathuh ba ka jingwan jong u sha Jowai ka long tang ban iakynduh ia ki bor pyniaid District bad ia ki Sahep sorkar ban wad jingtip halor ka jingpyntreikam ia ki skim ka sorkar kmie.
U la ong ba kine ki skim ki dei ki ba ai jingmyntoi shi katdei ia ki paidbah nongshong shnong bad ki paidbah ha ryngkat ki sahep sorkar ki dei ban pyntreikam hok ia ki.
Shillong:Ha ka jylla mynta ka sngi, ki la don 98 ngut kiba ioh thymai ia u COVID-19, ha kaba ha East Khasi Hills ki don 73 ngut kiba kynthup 4 ngut na ka Armed Forces, iwei na Barapathar Cluster, 6 ngut ki Health Worker, 9 ngut ki High Risk, 5 ngut ki ILI Case, iwei na Jaiaw Cluster, iwei na Jhalupara Cluster, iwei na Lachumiere Cluster, iwei na Laitjem Cluster, iwei na Laitumkhrah Cluster, 2 ngut na Langkyrding Cluster, 2 ngut na Madanryting Cluster, 2 ngut na Malki Cluster, 2 ngut na Mawdiangdiang Cluster, iwei na Mawkhar Cluster, iwei na Mawlai Mawiong Cluster, 9 ngut na Mawlai Nongmali Cluster, 5 ngut na Mawlai Phudmuri Cluster, iwei na Mawlai Umjaiur Cluster, iwei na Mawlai Umthlong Cluster, iwei na Mawpat Cluster, 2 ngut na Mawprem Cluster, iwei na Motinagar Cluster, iwei na Nongmynsong Cluster, iwei na Nongthymmai Cluster, 10 ngut ki Returnee bad iwei i SARI Case.
Ha West Garo Hills ki don 11 ngut kiba kynthup 7 ngut ki high risk, 2 ngut ki ILI case, iwei na Matchalkogre Cluster bad iwei I Returnee.
Ha Ri Bhoi District ki don 8 ngut kiba kynthup iwei i health worker, 3 ngut ki high risk, 3 ngut ki Returnee bad iwei na Sohphoh Cluster.
Ha South West Garo Hills ki don 3 ngut kiba kynthup 2 ngut ki high risk bad iwei i Returnee.
Ha East Jaintia Hills ki don 2 ngut kiba kynthup iwei i high risk bad iwei i Returnee.
Ha East Garo Hills i don iwei iba dei i high risk.
Kiba la koit mynta ka sngi, ki la don 113 ngut, ha kaba ha East Khasi Hills ki don 63 ngut kiba kynthup 5 ngut ki armed forces, iwei na Anjalee Cluster, iwei na Bishnupur Cluster, iwei i Driver, iwei na Goraline Cluster, iwei i Health Worker, 16 ngut ki High Risk, 2 ngut ki ILI Case, 3 ngut na Laban Cluster, 2 ngut na Laitumkhrah Cluster, iwei na Madanryting Cluster, iwei na Mawlai Nongkwar Cluster, 2 ngut na Mawlai Nonglum Cluster, iwei na Mawpat Cluster, 6 ngut na Nongthymmai Cluster, iwei i pulit, 5 ngut na Pynthor Cluster, 12 ngut ki Returnee bad iwei na Rilbong Cluster.
Ha West Garo Hills ki don 39 ngut kiba kynthup 16 ngut ki High risk, 9 ngut ki ILI Case, iwei i Health Worker, 6 ngut ki Returnee, 2 ngut ba leh ia ka Screening Purpose, 2 ngut na Bosalgre Cluster, iwei na Cherangre Cluster bad 2 ngut na Lower Hawakhana Cluster.
Ha East Jaintia Hills ki don 4 ngut kiba dei ki Returnee.
Ha South West Garo Hills ki don 3 ngut kiba dei ki High Risk.
Ha Ri Bhoi District ki don 2 ngut kiba dei ki High Risk.
Ha East Garo Hills i don iwei iba dei i High Risk bad ha West Jaintia Hills i don iwei iba leh ia ka screening.
Guwahati:Kum ka dak jong ka jingdap shi snem kynthih, jong ka ain Citizenship Amendment Act, kumta ka All Assam Students’ Union (AASU), kan pynlong ia ka jing iakhih kaba jur bha, ha ka 12tarik Nohprah 2020.
Kham mynshwa, ha u snem ba ladep, ka la jur bha ka jing iakhih ban pyrshah CAA, ha katei ka Jylla bad ki la don 5 ngut kiba iap, na katei ka jing iakhih.
Katei ka jing iakhih, kan dei ka jing maham ia ki paidbah bad la iathuh ba yn pynlong ia ka jing iakhih ha kylleng ka jylla, ha kaba yn tied da ka bom, da ki ksing bad kiwei, na ka bynta ban pynbor ia ka sorkar India, ba kan weng noh ia katei ka ain, ka Citizenship Amendment Act.
Shillong:Kum shi bynta ban pynkhlaiñ ïa ka seng, ka Confederation of Ri Bhoi People (CoRP) Central body mynta ka sngi ka la ioh ban pynskhem ïa kawei ka unit thymmai ba la tip ka Raid Mawbuh (Block1) unit, ha kaba ki samla ki Rangbah bad longkmie na ïew Umroi ki la rung kum ki dkhot ba thymmai.
Ïa ki nongkitkam ka Raid Mawbuh Unit la pynskhem da u President ka central body bah Bandari Ryntathiang ha ka jingdonlang ki nongkitkam ka Central Body kynthup u Organising secretary bah Phrangkupar Sohtun, Shustingwell Nongrang Finance Secretary, Karbiius Lyngdoh vice president, Raju Ryntathiang Transport Secretary.
Ki nongkitkam ba la jied bad pynskhem jong ka Raid Mawbuh Unit ki long president samla Paul Syiem, vice president Phrangsngi Nongrum, Secretary Tyngshain Jana, Asst Secretary Wallambok S.
Nongdhar, Finance Secretary Baiaishah S Nongdhar bad 11 ngut ki executive member.
Ha kane ka sngi u President Rangbah bah Bandari Ryntathiang u la ai ki jingkren kyntu kynpham ïa ki dkhot ba thymmai ba dei ban long ki samla ba don akor kum ki dkhot jong ka seng ban trei na bynta ka ri bad ka jaidbtnriew bad kim dei ban tieng ïa ka hok bad ka jingshisha.
La ïoh ruh ka jingkren da u President ba thymmai na ka Raid Mawbuh (block 1) unit samla Paul Syiem halor ka jingbym shna ïa ka washing Ghat ba T.
16 lak ha ïew Umroi kaba dei na ka shkim CSR Project jong ka Airport Authority of India (AAI).
Na ka liang ka unit kan sa wad ïa ki jingshisha na ka ophis ka block Umsning kaei ka daw ba la pynduh ïa katei ka skhim kaba dei ka hok ki paidbah ka dong rud ïew Umroi, ïa kaba la shu leh donbor katba mon ha ka por ba long BDO u Raja Brahma ban pynduh ïa ka hok jong ki paidbah nongshong shnong bad u la ong kin ym kynran dien watla lada dei ban leit sha ïing bishar ban lap ïa ki jingshisha halor jingpynduh ïa ka skhim Washing Ghat, ong ka  kyrwoh khubor lyngba u bah Phrangkupar Sohtun, Organising secretay ka CoRP Central body.
Shillong:Mynta ka sngi, ki BSF jong ka Muktapur of 30 Bn, West Jantia Hills Distt, ki la ioh kurup ia 58 tylli ki lieng kynda, kiba kit ia 45,000 kilo u motor uba tyrkhong, kiba ring sha u pud jong ka India, lyngba ka wah Lakra.
Kitei ki lieng, ki dei kiba mut ban pynhap ia kitei ki mar bad ba kiba thmu ban aiti sha ki nong khaii ha India.
La iathuh ba utei u motor, u dei uba shongdor T.
69lak.
Ki BSF, kham mynshwa ki la ioh kurup ia utei u motor, haba la kit da ki kali bad ha kane ka kynti, ki iaid noh da kawei ka lynti, da kaba pyn donkam da ka lieng, ong shuh ka khubor.
Hato kum ki nongtrei kam sorkar, phi lah mo ban shu sngap ia ka jingbym siew ka sorkar ia ka 30% ka Arear Revised Pay kaba dang sah teng haduh mynta.
Kum u Ex-General Secretary ka All Meghalaya Grade IV Association, nga don ka jingsngewkitkhlieh ban dawa na ka sorkar MDA kumjuh ruh ia ki Minister ba la ialam khmat ia kane ka sorkar da u Chief Minister ba don burom Shri.
Conrad K.
Sangma ba kin ia kren lane ban ia shong meeting ban siew noh ia katei ka Arear Revised Pay ba dang sah teng 30%.
Namar kum ki shakri kiba rit ngi donkam bha ha kaba kum kane ka por kaba u khniang jingpang Covid 19 u la wan ban lynshop ngi la poi sha ka duk ka kyrduh.
Kumta nga kyntu bad nga da kyrpad ia ka sorkar ba la lam khmat da u Chief Minister ba don burom Shri.
Conrad K.
Sangma ban siew noh ia katei ka Arear kaba dang sahteng haduh kat mynta khnang ba ngin ioh pyndonkam khamtam ha kane ka por Christmas ba ngin ioh ban siew ia ki jingdonkam.
Kane kam ktah tang ia ngi ki shakri kiba rit, hynrei ka ktah ruh wat ia ki babu sorkar.
Ka jingkylli hato yn shu pynlut tang ha kaba wan kane ka jingpang Covod 19? ka sorkar ka la dei ban peit bad pyrkhat lem ia ngi kum ki shakri sorkar khamtam ia kaba ngi juh ioh man la ki snem ha ki por Christmas.
Kumta nga kyrpad jur ia ka sorkar kumjuh ruh bad ki association kiba pher ba pher kin kyntu ia ka sorkar ba ka dei ban siew noh ia katei ka Arear 30% bad kumjuh ruh ia ka Dearness Allowance kumba la kdew haneng.
Khlem da ai daw da kumwei pat bad lada ka sorkar hi kan sngap ka la dei ban siew noh ia ka jingkyrpad jong ngi ki nongtrei sorkar baroh.
Ba burom ia phi,.
U soh pomegranate u dei uwei naki jait soh uba ai jingmyntoi shibun iangi bad la ju tip ruh ba udei uba ai jingkoit jingkhiah ia ka met ha baroh ki liang.
Ia une u soh la khot ruh ia u u soh ba kyntang ba khuid uba ju pyndonkam bha haki jinglehniam.
Une u jait soh u don ha u iaka antioxidants, antivirals bad anti-tumor properties bad la ju ong ruh ba udei u tynrai ba biangtam jongki Vitamin, khamtam ka Vitamin A, vitamin C bad Vitamin E bad ruh ka folic acid.
Udei u jait soh uba don kyrhai ka fiber,potassium , magnesium bad ki folate.
Udei u jait soh uba ai jingiada shibun naka jingpang bampong, uba ai jingmyntoi naka bynta u klongsnam, pynduna halor ka pangmat, pynduna iaka jingkiew ka blood pressure bad udei u jait soh ba biangtam ban kynthuplang kum u jingbam ha ka por kilan met.
Ban bam ia une u soh manla kasngi, kalah ban pynduna ka jingma ban ngat hakiba bunjait ki jingshitom kiba shyrkhei.
Ka um jongu soh pomegranate kadei kaba iarap ban tei iaka bormet, ka ai jingiarap halor ka jingtylliat bha ki jingbam bad ialeh pyrshah iaki khniang jingpang (bacteria) kiba don haka met.
KINE HARUM KILONG KI JINGMYNTOI BANGI IOH NA U SOH POMEGRANATE.
Jowai:Ki Nonghikai Contract, lane kiba la khot kum ki Contractual Teacher ki la trei bun bun snem ha ki Govt L.
P School kiba don hapoh ka jylla ki la pynpaw ka jingdiaw bad khuslai mynsiem namar ba ka sorkar ka lah ban weng kam noh ïa ki bad ha ka jaka jong ka sorkar kan sa thung da kito kiba la pass ia ka Meghalaya Teachers Eligibility Test (MTET), ha kaba ia ka result yn sa pynbna.
Ha u kyrwoh ba la phah da kitei ki nonghikai kiba ym shym la kwah ban pynpaw kyrteng ia lade ki la ong ba bun napdeng jongki, ki la kut ka rta ban iohkam sorkar sa kawei pat bad kim smgewdonlad shuh ban wad kam khamtam ha kane ka juk kyrduh kam ba shyrkhei wat ha ki bym dei kam sorkar.
“Ngi la pyndep ia ki kyrdan naduh ka DIET, ka D.
El.
Ed bad baroh ki kyndon nonghikai jong ka sorkar, hynrei la rai ban weng noh ia ngi tang namar ka MTET kaba dei ban pynlong man la ka saw lane san snem hynrei ka sorkar pat ka shim por da ki phew snem", la ong u kyrwoh na kitei ki nonghikai kiba la bynrap ba dei na kane ka daw ba sa kut ka rta jong ki.
Shuh kitei ki nonghikai ki la pynkynmaw ba ha u snem 2009 ha ka Interview thungkam nonghikai LP School ka long tang ia loba pass SET bad ki ba pass Class XII 45% khlem SET ruh ki ioh ban pyndep ia ka Interview bad bun na ki ki la ioh ban hikai pura.
Kitei ki Nonghikai Contract ki la pynpaw ba ka sorkar kaba don ha kito ki por 2008-2009 kaba la ïohi jngai ïa ka interview ka ai lad ïa baroh nalor ba ka don ka Criteria ban pass ka SET.
Hynrei kala ai lad ïa baroh kiba lah don lypa ha ka kam wat ki bym don ruh ban appear personal Interview.
Shuh shuh kitei ki nonghikai ki buh ka jingkyrpad ïa kane ka sorkar ba mynta hapoh ka jingïalam u Myntri Rangbah Conrad Sangma bad ïa u myntri ka pule puthi ba ki dei ban pyrkhat lem ba shaei kin bret ïa ki nonghikai kiba lah trei wat haduh 10 snem eiei.
“Ngi kyrpad ïa ka sorkar ba kam dei ban ïuhroit palat ïa ka hok wat lada ngi dei tang ki Contractual Teacher, namar ha baroh ki Department sorkar ki don beit ki Contract bad balei la ñiewbein tang ïa ngi ki nonghikai nalor ba ngi la pyndep ïa ki Criteria jong ka sorkar", la pynpaw kitei ki nonghikai.
Ki la pynpaw ruh ba kim juh ïohsngew koit bakan don ka jingpynduh kam jubor ïa kiba lah trei palat shiphew snem wat laki dei ki Contract ruh bad kane ka la long ka sien ba nyngkong ka ban jia ha kane ka jylla.
Ha ka juh ka por ki kyrpad ïa ka sorkar ba kan pyrkhat sani bha ba kam dei ban bret ïa ki kum ki niut ki nier, ka sorkar ka dei ban pyrkhat lem ïa ka kam kaba ki la shaki da ki bun bun snem, namar kum kiwei ki Department sorkar kiba la ai ka jingshakri tang da ki 2 lane 3 snem ki dei kita hi ki ban long pura ha ka kam ba ki lah trei la pynkut kitei ki nonghikai Contract.
Nongpoh:Myn hynnin ka sngi Saitjain, ka shnong ka Syllei-u-Lar, kaba don ha ka thain Bhoirymbong bad kaba hap ha Raid Mawbuh, Hima Mylliem ha Ri Bhoi, ki la pynlong ia ka jingrakhe kaba kyrpang halor ka jingdap ba 30 snem ka shnong, kata naduh ba la seng ia ka ha u snem 1990.
Haba iadei bad katei ka jingdap ba 30 snem katei ka shnong, u Bah Kronding Nongbsap, Rangbah shnong, u la batai lyngkot halor ka jingsdang jong katei ka shnong, ha kaba katkum ka jingiathuh jong u, la ong ba katei ka shnong la seng da u Bah Y.
Shadap (Bam Kwah ha dwar u Blei) lem bad katto katne ngut ki riew rangbah bad naduh katei ka por, ka shnong ka la iaid suki par suki tad haduh ba kan da long kumba ka long mynta.
Kiba la donlang ha katei ka sngi, ki kynthup ia u Bah John Kharshiing, uwei na ki riew rangbah ba la paw ha ka jylla, u samla Everist Marsing, u Bah Bandary Ryntathiang lem bad kiwei de ki riew rangbah jong katei ka thain.
Nalorkata la iohi ba baroh ki paidbah ka shnong, naduh ki Tymmen ki Kro, ki Rangbah, ki samla bad ki heprit, ki la iamih ryntih ha katei ka jingrakhe bad kata ka long ban pynpaw ia ka jingkmen, halor ka jingdap ba 30 snem ka shnong.
Nongpoh:U Bah Lahkmen Rymbui, Myntri ka tnat pule puthi jong ka sorkar jylla, hynnin ka sngi Saitjian u la hiar sha shnong Pillang kata, ka shnong kaba don ha khappud ka Meghalaya-Assam, kata na ka bynta ban leit plie paidbah ia ka building ka Pillang kata Secondary School.
Ia ka Building jong katei ka skul, la tei lyngba ka jingiarap bei tyngka na ka Asian Development Bank (ADB) bad kaba la iarap ban kyrshan da ka Human Capital Development Meghalaya, ia katei ka skul Building la tei ha kata ka rukom kaba bha bad kaba janai bha, na ka bynta ka jingdonkam ki khynnah skul, kata katkum ka juk thymmai ba mynta.
La sdang ban tei ia katei ka skul ha u snem 2019 bad tang hapoh shisnem kata ha u 2020, la lah ban pyndep lut baroh, ka jinglut na ka bynta ban tei ia ka Building jong katei ka skul ka la kot sha ka T.
3 klur tam.
Nalor u Myntri sorkar, kiba la donlang ha katei ka sngi, ki kynthup ia u Bah Sosthenes Sohtun, MLA Jirang, u Bah Victor Rani, MDC Jirang, u Bah N.
Lamare, SP Ri Bhoi, ka Kong B.
Hynniewta, ADC Ri Bhoi lem bad kiwei.
Kiba la ai jingkren ha katei ka sngi, naduh u Bah Lahkmen Rymbui, u Bah Sosthenes Sohtun lem bad kiwei, ki la ong ba ka jingioh ban plie ia katei ka Building, kan da long shisha ka jingkmen kaba khraw ia ka shnong lem bad ki shnong ba marjan jong katei ka thain hi baroh kawei bad khamtam eh ba katei ka thain ka iajan eh bad ka Assam.
U Bah Sosthenes Sohtun, u la ong ba katei ka skul kan sa ai jingmyntoi ia kumba 15 tylli ei ei ki shnong kiba ha katei ka thain, kaba dei ruh ka thain kaba don ha syndah eh bad ka Assam, namarkata u MLA u la kyntu ia ki nongpyniaid bad ia ki paidbah ba kin sumar bha ia katei ka skul, khnang ba kan long kaba neh bad ka ban ai jingmyntoi ia ki paidbah katei ka thain.
U Bah Lahkmen Rymbui, u la kyntu ia ki khynnah skul ba ki dei ban long kiba trei shitom bad minot thop ha ki jingpule ka jong ki bad ba ki dei ruh ban don ia kata ka thong ban kiew shaphrang, khnang ba kan long ka jingmyntoi ia ki hi hadien habud.
Nongpoh:Shi bynta ban iarap ia ki paidbah ka shnong Pahamsyiem ha Nongpoh, u Bah Mayrald Born Syiem, MLA Nongpoh, u la lah ban iarap pynioh kawei ka kali kit niut ia ka shnong Pahamsyiem bad ia katei ka kali la pyllait paidbah myn ha ka sngi Saitjan ha phyllaw ka Iing Dorbar Pahamsyiem.
Kiba la donlang ha katei ka sngi kaba la pyllait paidbah ia katei ka kali kit niut, ki kynthup ia u Bah Balajied Rani, MDC Nongpoh, nangta u Bah Jedwin Lyngdoh, Rangbah shnong Pahamsyiem lem bad kiwei de ki riew rangbah katei ka thain.
Lyngba katei ka sngi, nalor kaba la pyllait paidbah ia katei kali, u MLA Nongpoh, u la sam ruh da ki Dustbin sha katei ka shnong, khnang ba kin ioh ban pyndonkam.
Nongpoh:Haba kren sha ki paidbah ha shnong Pilliangkata, u Bah Lahkmen Rymbui, u la ong ba ka sorkar jylla ka don ia ka thong ban nangtheh shibun ki kam pynroi ha katei ka thain bad ia ka Jirang Constituency hi baroh kawei.
Ban pynshisha halor ki kam pynroi, kiba ka sorkar jylla ka la pynpoi ha Jirang Constituency, u Bah Lahkmen Rymbui, u la ong ba kumba ka long mynta, ka Jirang ka la ioh khambun ki skim pynroi kiba heh bad kiba long ka jingmyntoi ia ki paidbah, kata naduh ka surok heh na Baridua sha Umsen, ka surok na Umdu sha Umrit, ka surok ka Mairang-Patharkhmah sha Rani, ar-tylli ki skul Eklavya Model Residential School, ka Model Degree College ha Patharkhmah lem bad kiwei.
Haba iadei bad katei ka jingioh skim pynroi ka Jirang Constituency, u Bah Lahkmen Rymbui, u la ai ruh ka jingiaroh ia u Bah Sosthenes Sohtun, MLA ka thain, namar dei lyngba ka jingtrei shitom ka jong u, kaba la pynlong ia katei ka Constituency ba kan ioh ia kitei ki kam pynroi na ka sorkar.
Nongpoh:Ki Rangialehkai ka Lamare Football Club, ki la rah ia ka namlahduh ha ka 1st Open to All Football Tournament ba la pyniaid da ka Fabulous Four ha Madan ialehkai ka Umsning Sport & Cultural Club, Patarim, kata hadien ba ki la lah ban pynliem noh ia ka Friends United Patarim da 3-0.
Khyndiat haba phai sha katei ka jingiakhun phainal kaba la sakhi da ki hajar ngut ki nongpeitkai, da shisha ka la long ka jingiakhun kaba itynnad bad kaba la pynhun ia baroh ki nongpeitkai.
Ha ka kylla step ka jingiakhun ka Lamare FC ka la ioh ban lamkhmat ia ka jing iakhun da kaba ioh ban pynkhih jar nyngkong bad haduh ba da kut ka kylla, ka Lamare FC ka la tam da 1-0 ia ka Friend United.
Haba la bteng ka kylla miet, ka jingiakhun ka la nang kham shongshit shuh shuh, namar ki rangialehkai ka Friend United ki la trei shitom ban pynphai ia katei ka kol kaba ki la shah thep, hynrei namar ka jingtbit palat ki rangialehkai ka Lamare FC, ka pynlong ia ki rangiahkai ka Friend United ba kim lah ban thaw pyrthei ei ei ruh em.
Katba ka jing ia khun ka la nangiaid sha khmat, ki Rangialehkai ka Lamare FC ki la nangnion shuh shuh bad dei ha kaba kum katei ka por, ba ki la ioh ban thep haduh 2 kol bad la pynthikna ia ki ban kin pynliem noh ia ka Friend United da 3-0 bad ban rah syndon ia ka namlahduh.
Ka Lamare FC kaba la ioh ban rah ia ka namlahduh, ka la ioh ban khur ia ka song pisa kaba T.
1 lak lem bad ka Trophy, katba ka Friend Uni ted Fc ka la ioh ia ka song pisa kaba T.
30 hajar tyng ka bad ka trophy, nalor kata la sam ruh ia ki khus nam shimet ha kaba ia ka nam Top Scorer la rah da u Donlad Diengdoh na ka Lamare Fc, Best Goalie la rah da u Siwel Rymbai na ka Lamare Fc bad Best Player la rah da u Pynbha Suting na ka Lamare Fc.
Ha kaba pynkut ia katei ka lym pung ialehkai phutbol, la sakhi da ka jingdon u Bah Banteidor Lyngdoh, Myn tri ka tnad ialehkai ka jylla kum u kongsan, u Bah Eddie G Kharbani, President ka RBWO kum u symbub kongsan, u Bah Bipul Thangkhiew, President ka RBYF, u Bah Pateng Myrsing, President ka HANM lem bad kiwei ki riew rangbah ka thain.
Shillong:Ka Tura District Cricket Association A ka la lah ban rung sha ka final jong ka Meghalaya Cricket Association’s Inter-District U-23 Men’s Cricket Tournament da ka jingjop da 116 run pyrshah ia ka North Garo Hills ha ka Zone 2 ba la ialeh ha Mendipathar.
Wat hadien ka jingpynkut ia ka inning kaba nyngkong da 65, ia kaba ka TDCA-A ka la ai jubab da 292, ka NGH ka la sdang ia ka second inning da ka jingdonkam sa 227 run ban pynlong ia ka liang pyrshah ban hap tied biang, kaba long ka jingkop kaba kham eh na ka bynta jong ka.
Ha kaba kut ki la liem lut baroh da 111, ha kaba u Manish Sharma u la ioh mait san ngut ki player bad kaba long arsien arwat ha kane ka Tournament, bad ha kane ka kynti ka jingioh jong u ka long (5/38) kaba la pynlong ia ka match point jong u da 11/49 hadien ba u la ioh 6/11 mynshisngi ha ka inning kaba nyngkong.
U nongtied uba la mih nyngkong u R.
Marak u la tied biang biang ban poi sha ka half century bad ha shuwa ba un mih noh na madan u ioh 52 na ki 139 bol.
Katba u Drabest Marak u ioh 17, u Gilseng Momin 16 bad u Dairo A.
Marak 15 kiba la ialeh katba ba lah hynrei kim lah pat ban pynphai khambha.
Na ka liang jong ka North Garo Hills ha ka inning kaba nyngkong ka la sdang ban leh bha bad ka la lah ban poi 87/2 ha shuwa ba ki phra ngut ki wicket kiba sah kin hiar syndet syndet na ka 24 run.
Haba phai sha ka jingioh mait u Sharma ia san ngut ki wicket, u Purav Agarwal pat u ioh 4/22 hadien ba la pynbna ia ka TDCA-A kum ka nongjop ha ki 58.
1 over.
Ka kynhun jong ka Tura-A mynta kan ap sa tang ia ka lahduh na ka Zone 1 ba kan iakynduh ha ka phainal ka ban ia aireng hapdeng ka Shillong Cricket Association A bad ka Ri Bhoi kaba yn pynialeh mynta ka sngi ha Nongpoh.
U Mithun Chakraborty, u aktor ba pawnam ka phlim hindi, uba na West Bengal, ula pyn iasoh ialade mynta ka sngi, sha ka seng BJP, ha shwa ka jing ialang bah, ban pynlong da ka seng BJP, ha Brigade Parade Ground ha Kolkata.
U Mithun, u leit pyn iasoh ialade sha ka seng BJP, ha shwa jong ka elekshon ha West Bengal, ka ban sdang, naduh ka 27tarik Lber.
U Chakraborty, haba kren, ula ong “Ka la urlong ka jingphohsniew jongnga mynta ka sngi.
Nga dei uba wan na ka shnong rit, kba don ha North Kolkata, kaba la tip kum ka  Jorabagan, nga ju phohsniew ban long u briew, uba pawnam, hynrei ngam ju mudur, ba ngan ioh ban ia don lang ha kajuh ka ka rynsan, ha kaba ki don ki nongialam jong ka Ri, kynthup ia U Narendra Modi, myntri rangbahduh".
U Chakraborty, ula long u dkhot ka dorbar  Rajya Sabha, ha kaba la jied da ka seng  Trinamool Congress, hynrei, ula iehnoh ia katei ka jinglong dkhot jongu, hadien ba ka la paw ka kyrteng jongu, ha ka jing bamsap, ha ka jing ia pynlang pisa jong ka Sharada.
Ha ka jingkren jongu, U Mithun, ula ong shuh “Nga dei u seiniong paka bad nga tang shu puh shisien puh, kumta phi la iap syndon".
Balei ki briew ki jot noh? Kane ka long ka jingkylli kaba khraw kaba donkam ia uwei pa uwei u briew uba la wan sha kane ka pyrthei.
Ymdon kiba kwah ban jot noh, hynrei ki jot noh pynban, da ka jingbymtip.
Dei na kane ka juh ka daw ba u Hosia u ong – “Ia u paidlang jong nga la pynjot noh, namar bym don jingtip.
“My people are destroyed for lack of knowledge".
Hosia 4:6.
U Blei u la kren lyngba u Hosia pyrshah ia ki khun Israel namar ki la jot noh namar bymdon jingtip shaphang ki ain ki hukum u Blei.
Ym namar ba kim tip ym namar ba kim iohsngew, hynrei ki da kyntait hi dalade.
U Blei u ong – “Namar me la kyntait ia ka jingtip, nga ruh ngan kyntait iame ba me la klet ia ka Hukum U Blei jong me, Nga ruh ngan klet ia ki khun (pateng) jong me.
Hosia 4:6.
Ki Israel ki da kyntait shisha ia u Blei ha kata ka por, ki la mane blei blei Baal mane blei thaw blei thala.
U Blei u la bitar halor ki khun Israel.
Ha ka jingshisha ki Israel dei ban long ki heh ki hain, ki lyngdoh (priest) jong u Blei, hynrei ki la duh noh ia ka lad, bad u Blei u la leh klet ia ki pateng la pateng kumba u la kren.
Ha ka jingshisha ka Israel ka ladei ban control ia ka pyrthei naduh mynshwa jin lad aka kohnguh ia u Blei, bad kane ka long ka jingshisha.
Kumta bunsien kadaw ba ki briew ki jot noh dei namar ba kim kohnguh kimpdiang ia ki ain Blei, ki tip, hynrei ki kyntait ia ka jingshisha, kumba la jia halor ki Israel, haduh ba ki la jot thiaw khlem u Blei, haduh ki snem 1945 AD.
Kadaw ka long ba kim shah shkor aiu u Blei ula kren halor jong ki shaphang uta u Messiah la uba u Blei u la pynkhreh ba un wan lyngba kane ka jaid bynriew Jiw ha Israel.
Ha ka jingshisha u Blei u la dep pynkhreh, ma ki pat kim ngeit, ki la kyntait ia la u Messiah.
Ki tip ba un wan, hynrei haba u wan kim ngeit bad kim pdiang ia u.
U (Jisu) la wan sha la ki jong (ha Israel) hynrei kita kiba dei la ki jong kim shym pdiang ia u.
Ioanis 1:11.
Haba kim pdiang, ki kyntait, ki laduh noh ban long ki Lyngdoh satia hanga.
Hosia 4:6.
La kyntait ia u Blei da ki Israel (Jiw), u Blei u hap ban phai sha ki Jentil pat.
Ka ktien u Blei ka kren shai ka ong – “Hynrei kat kiba la pdiang ia u (U Jisu), ha kito u la ai bor ban long ki khun u Blei.
Kata mar ia pdiang mar ia long khun jong u Blei.
Kata kiba ngeit ha ka kyrteng jong u, ka kyrteng jong no? dei ka kyrteng u Jisu.
Ioanis 1:12.
U Jisu u la iehnoh ia ki Jiw ne Israel, u la phai sha ki Jentil jin 2000 snem tam mynta.
U Apostol Paul ha ka shithi sha ki NongRom u ong – Pleng kata ka jingryngkang jong ki (Israel) ka la long ka jingpynim ia ki Jentil.
NongRom 11:11.
Wat lada u Blei u la iehnoh kumta ia ki Israel hynrei um klet pat ia ki.
U kynmaw ia ka Jutang bad u Abraham.
Nakata kadaw, ka jingryngkang jong ki Israel kala jia long pynban ka jing manbha ia ka pyrthei bad kata ka jingduhnoh jong ki Israel ka la jia long ka jingman bha ia ki Jentil.
NongRom 11:12.
Hadien ki snem ka jingkyntait noh ki Israel ia u Blei, ki hima Jentil ki la iohsngew ia ka khubor babha jong u Blei, kumba u Jisu ula ong hashwa ba un kiew shabneng u ong – “Phin long ki nongphla ia nga ha Jerusalem, ha Judia, ha samaria bad haduh kiba kut ka pyrthei.
And ye shall be witnesses unto me both in Jerusalem and in all Judea and Samaria and unto the uttermost part of the earth.
Ki kam ki Apostol 1:8.
Kumta ka pyrthei Jentil kala tip bad pdiang ia u Jisu u khun u Blei haduh kine ki por hadien ba u Jisu u la kiew noh shabneng ha u lyoh.
Ka la long ka jingtip kaba khraw kein shaphrang u Blei bad u khun jong u u Jisu Khrist, ba kat kiba pdiang ia u un ai bor ban long ki khun u Blei.
Ioanis 1:2.
Tam 2000 snem mynta la pynim ia ki Jentil ha ka kyrteng u Jisu Khrist bad kim don daw shuh ban jot noh namar lada kin ngeit yn pynim ia ki ong ka ktien u Blei.
Ka por jingaiei ia ki Jentil ka la jan ban kut.
Ka ktien u Blei ka ong – “tad ynda ba kata ka jingdap jong ki Jentil ka la kut noh ka ladei ka por ban pynim pat ia ki Israel.
Bad ka dak jong kata ka long naduh u 1948 AD ka Israel kum u Diengdumbur ba la khie lung.
Wat hapdeng ka jingbitar jur jong u Blei halor ki Israel hynrei ka por kan poi ba u Blei un pyndep ia ka jutang jong u hapdeng ki Israel.
U ong – “kane ka long ka Jutang jong nga haki ynda ngan kit noh ia ki pop jongki (pop ki Israel).
Ka jingkhot ia ki ka long kaba khlem da kylla kabamut (repentance) kaba mut u Blei un pynim beit ia ki halor ka Jutang kaba naduh u Abraham.
NongRom 11:27/ Genesis 12:3.
U Blei u ong – Ba da kata ka jingleh isynei kaba shaphi (sha ki Jentil) yn ioh leh isynei ia ki ruh (ia ki Israel).
Nongrom 11:31.
Namar u Blei u long ka jingieit.
U Blei u la pyni shynna shisha ia ka jingieit jong u ia ki briew ha ka pyrthei, hynrei bun bah ki bym ngeit ruh namar kim tip aiu ka ktien u Blei ka kren, kumta ki jot noh, ki briew jong nga ki jot noh, my people are destroyed, na kadaw ka jingbymkohnguh bad jing bym ngeit.
Hynrei ka ktien u Blei ka kren shai kdar ka ong – “U ta uba ngeit yn ym pynrem, hynrei uta u bymngeit u la rem lypa.
Ioanis 3:18.
Hangne ngi iohi ba bun ki briew ki jot noh dei namar ba kim ngeit bad ki la rem lypa ruh.
Kumta to tip bad to sngewthuh ba ka ia ki Jentil ka la kut noh, ka la dei ka por jong ka jingpynim ei pat ia ki Israel da kata ka jing map ei kaba da u Jisu Khrist u Trai u ba long u ta u Messiah ia u ba ki Israel bad kiba ngeit ki ap mynta.
Haba ngi iohi ia kine kiei kiei, ngi sngewthuh ba ka ia ka long hajan, namar u Blei u la dep pynkhreh ka lynti ban pynim sa shisien pat ia ki Israel da kaba sdang naduh u 1948 AD, kane hi ka pyni ba shen ki Israel kum ka jaidbynriew kan sa tip kan sa I thuh ia la u jong u Messiah u Jisu Khrist kein.
Ia ki Israel yn pynim hapoh kata ka LYIUR.
Haba ka tnat jong u (Israel) ka la khie lung bad sei sla phi tip ka lyiur ka la jan.
Mathaios 24:32.
Nakata kadaw “wat long te u bymngeit, hynrei uba ngeit".
Ioanis 20:27.
nga wad daw halade ba balei nga la jot ka jingim da kaba nga leh ia ki kam sniew ki kam ba jakhlia hala ka jingim bad nga ju klet bieit hala ka jingim jong nga kat haduh ba kumne nga la ioh ban pule ia kine ki jingthoh hangne.
KIEI KI SMART METERKi Smart meter lane ki Advanced Metering infrastructures ki dei kita ki jait  meter kiba thymmai kiba don ia ki Radio signals bad ki jaka ban buh simcard khnang ban lah ban phah ia ki data/jingthew jong u meter ne readings sha ki jaka shna bill light ban tip tikna iaka jingpyndonkam ia ka bor ding elektrik bad ban pyniohnong ia ka MeECL ha ka rukom lum ia ka bai Light.
Ban phah data pat shaduh sha ki jaka shna bill light hap ruh ban buh simcard ban ioh 3G ne 4G signal kum ha ki mobile phone.
Ia kine ki jait meter dang pyndonkam tang ha ki Ri Sepngi kiba kham nang kham tip bad ba kham heh ki kamai kajih jong ki nong pyndonkam.
Ha Ri India ruh dang duna bha ki jaka kiba pyndonkam ia kine ki jait meter.
KA PROJECT SMART METER HA KA JYLLA JONG NGI.
Dang ha ki taiew bad ki sngi ba lahdep ngi la ioh jingtip lyngba ki lad pathai khubor ba ka tnat Bording (Power Department) jong ka Jylla lyngba ka MeECL ki lah wanrah ia ka Projek ban pyndait kumba 2 lak tam kiba kum kitei ki Smart meter ha ka Jylla ka jong ngi da kaba sdang na Sor Shillong bad ha kiwei ki jaka.
Ban pyntreikam ia kane ka Projek ka Sorkar/MeECL ka lah shim da ka Ram kaba kot kumba 233 klur Tyngka na ka Asian Development Bank.
Ia ka Kontrak na ka bynta kane ka kam la aiti ha ka kompeni Satnam Global Infra Projects Ltd.
KI KYNRUM KYNRAM BAD JINGBYMSHAI HALOR KANE KA PROJEK.
Ka Dor jong uwei u Meter ban thied bad pyndait ha ki longing ka shongdor kumba 9444.
44 Tyngka ia kaba lah buh dor da katei ka Kompeni lait noh ki khajna.
Kaba lyngngoh ka long ba katkum ki khubor ba ngi ioh jingtip lyngba ka website  dated October 24, 2017, ka EESL, kaba dei ka Kompeni jong ka Sorkar India ka thied ia une u Meter ha ka dor kaba tang 2503 tyngka ban buh ia kine ha ki katto katne tylli ki shnong ha Haryana bad Uttar Pradesh.
Ngim lah sngewthuh ba balei pat hangne ha Jylla jong ngi la pynshongdor haduh Lai shah ia ka dor ha kiwei ki jaka.
Ka Sorkar ne ka MeECL ka khlem pynshai ne pynsngewthuh sha ki nongpyndonkam ba ynda lahdep ban pyndait ia mynta shiwat ia une u Smart Meter ha ki Ing ki sem khlem kano kano ka jingsiew, lada jia ba u duh ne sniew noh shipor ne hadien katto katne sngi ne bnai, mano ban siew lada jia ba hap ban pyndait bujli noh da uba thymmai.
