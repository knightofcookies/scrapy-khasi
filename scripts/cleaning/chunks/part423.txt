Haba la kein trei u leit noh sha la iing.
“Peter da phi kwah sum ka la don lypa ka um sum ba la pyntiew da ka para jong phi" ong ka kmie“To mei ngan sa sum noh syndon ban jah thait" u la ong bad rung ha kamra sumHaba u la dep sum u la shong jah thait bad peit Tv artat.
U Peter u ju smat bha ban peit ia ka sport football khamtam eh haba ialeh ki club pharengU Peter u dei u samla uba i kynjai haba peit bad u jem sur bha.
Um ju dom kulmar hynrei uba kloi pat ban sngew lada kum kren kaba ktah ia ka jingsngew jong u khamtam ia ka bym dei.
Ka rynieng ryniot kaba pdeng briew bad uba ksah bha ka met.
U mih khmut mih khmat bha ha ryngkat ka saw doh ka dur.
Ki tmain kiba mih ha durkhmat jong u ka pyni main rangbah shisha.
Nongpoh: U samla Cooperson Lyngdoh Nonglait 19 snem ka rta na ka shnong Sohparu Lawse bad uba la jah rngai na ïing ha ka 10 tarik mynta u bnai, la lap noh ïa u ha ka shnong Syngku, Ri Bhoi District.
Katkum ka jingïathuh da u Bah K.
Shadap, Rangbah shnong Syngku, la ong ba utei u la poi ha katei ka shnong dangstep phyrngab, ha kaba la lap nyngkong da ki briew shnong bad kiba la pyntip wut wut sha u kum u rangbah shnong, khnang ba utei u samla un ïoh ïa ka jingiarap bad khamtam eh ban pyntip sha ki bor ka Aiñ.
Haba ki briew na katei ka shnong, ki la kylli pyrthew ïa utei u samla ba kumno u poi sha katei ka shnong, utei u samla u la jubab ba u la shu ïaid lamwir namar ba um tip jaka shuh shano ban leit bad khamtam ban poi sha la ka jong ka shnong, namar ha kine ki sngi ba la dep u la shu ïaid lamwir khlem pisa, khlem bam khlem dih, ha kaba u la shu bam katba ïoh.
Haba u rangbah shnong lem bad ki briew shnong, ki la kylla ïa u ba kumno u la poi sha katei ka shnong, ha kaba u jubab da kaba ong ba ha ka por ba u thmu ban leit sha la ka jong ka shnong sha ki thaiñ Nongstoiñ, hynrei u la kum shong pynban da ka kali kaba hiar sha Guwahati.
Naduh ka por ba u hiar ha Guwahati, u la shu ïaid lamwir beit la katto katne sngi lyngba ki khlaw ki btap, tad haduh ba un da poi ha ka shnong Syngku bad kaba u la ïoh syndon ïa ka jingïarap na ki paidbah jong katei ka shnong.
U rangbah shnong ha ryngkat ki nongïalam shnong bad ki riew paidbah, haba ki la sngewthuh ba utei u briew u la don hapdeng ka jingeh, ki la pyntip noh sha ki Pulit ka Umsning Police Station, khnang ba kin ïoh ban leh ïa kaba donkam bad khamtam eh ban pynpoi ïa utei u samla sha la ka jong ka shnong.
Ki briew jong ka shnong Syngku, haba ki la sngew sangsot eh ïa ka jingshem jong utei u samla, ki la pynlong ruh ïa ka jingnoh synniang da ka pisa, khnang ba utei u samla un ïoh ban pyndonkam haba u donkam bam ban poi sha la shnong.
hat off shnong Syngku.
Shillong: Na ka daw ka jingshit kaba jubor ha kine ki sngi, kumta, la bthah ia ki skul, kiba hap ha ka thain Dangar jong ka  Mawsynram Block, ba kin khang shi taiew kynthih, ka ban sdang naduh ka 21tarik Iaiong 2023 lane haduh ban da pyntip, da kumwei pat.
Nangta la khang ruh ia kino kino ki jingialehkai kiba shabar, ban pynlong ha kine ki sngi, kat haduh, ban da pyntip, da kumwei pat, ong ka khubor, ba la pynmih da  U Deputy Commissioner, East Khasi hills, Shillong.
Ka Ri Khasi baieid jong ngi kaba dap da ka jingkyrkhu ka mariang ba itynnad bad ba iphuh iphieng ka lah sdang ban duh noh ia kata ka jingitynnad ha kine ki khyndiat snem ba la leit.
Dang myn ha ka 14 tarik u Iaiong 2023, ka la don ka jingjia kaba sngewsih na ka jingtwa khyndew ha ka surok bah Shillong-Dawki ha Rngain, Pynursla haduh ba ki 2 ngut ki mynsiem briew ki lah shu duh noh bad 9 ngut ki lah mynsaw jur.
Ka daw ka long na ka jingtih khlemakor bad beaiñ ia ki mawbah kaba la pynsynjor ia katei ka jaka.
Kat kum ki jingtip ba la lum na ki paidbah kiba don ha katei ka jaka, ki lah iathuh ba ka ARSS Infrastructure Projects Ltd.
kompeni, kaba dei khmih ia katei ka jingshna surok ka la aiti ia katei ka kam khlong maw, ha ki ar, lai ngut ki nongialam Sengbhalang kiba ki khlem shym la jer kyrteng.
Shuh shuh, lah ioh jingtip ruh ba kam dei satia ka sien nyngkong ba katei ka Kompeni ba ka don ha ka kam khaii maw, hynrei ha ka lyiur ba ladep ruh, kham harum katei ka jaka, kaba twa mynta la ju don ka jingshah ban jong ki ar, lai tylli ki kali, namar ka jingtuid khyndew ka ju jia khah khah khamtam ha ka por lyiur bad ka daw bah ka dei ba ki kontraktor lane ki trai jaka, ki sei tang ia u maw ban ioh ban die shawei pat bad kim shym pynkhuid thikna kumba ka donkam ha ka por ban tih ia ki surok.
Ka jingkylli ia ngi ki paidbah ka long ba hato mano ba ai bor ia ki ban tih beaiñ pylleiñ pylleiñ bad sa katno kin pynjulor ia ka mariang? Ka jingtih beaiñ ia ki maw, ka jingtong ia u shyiap, jingtih ia ki mar poh khyndew ka nang iaid haduh mynta watla bun ki kyndon bad ki aiñ ba lah pynmih na ka por sha ka por ban teh lakam ia ki hynrei ym i don jingmyntoi.
Ia ki maw na lum bunsien la shah pynpra katkum ka jingdonkam jong ki briew shimet.
Kane ka long kawei na ki daw ba kongsan kaba pynjulor ia ka mei mariang tang namar ka jingrhah bad khwan myntoi da ki katto katne ngut ki briew.
Ka Mei Mariang ka lah kyrkhu ia ka Ri Khasi jongngi shikatdei eh, ka jingkyrkhu kaba la shu shah pyndonkam bakla kaba pynkylla long pynban ka daw ka jingpynjulor haduh ba ka lawei ban wan ka don ha ka jingma ba khraw.
Kumta ngi kyntu ia ki ba dei khmih ia kane ba ki dei ban sngewthuh ba ka lah donkam ba kin pyrkhat jngai na ka bynta ka lawei bad ym dei ban ailad ba ka mariang kan shah bynda.
Donkam ban iada ia ka, khnang ba ka Lawei jongngi kan im.
New Delhi:Katkum ka jingtip ba la pyllait da ka United Nations, ka ri india ka la knieh noh ia ka ri China, kum ka ri kaba bun briew tam ha ka pyrthei, ha kaba ka jingbunbriew ka la poi haduh 1.
4286 bil lion.
Ka jinglum jingtip jong ka UN kaba la ai kyrteng, ka 8 billion life,infinite, possibilities:the case for right & choice, ka la pyni ia ka jingkiew jong ka jing bun briew ha ri India haduh kumba 1.
56 persen lada ia nujor ia u snem ba ladep.
Kane ka jingiohlum jingtip ka la iathuh ruh ba haduh kumba 68 persen jong ka jingbunbriew ha india, ki dei hapdeng ka karta 15 haduh 64 snem bad ka jingroi jong ka ri la buh antad ba kan dei kumba 2.
0.
Ka jingim slem jong ki shynrang bad kynthei kan dei ka kumno kumno 71 haduh 74 snem.
Ka UN ka la pynmih ia kane ka jingiohlum jingtip naduh u snem 1978.
Ka nongmihkhmat jong ka india ha UNFPA, kaba long ruh ka country director ka ri Bhutan ka Andre wojner, ka la batai shai ba ka jingkiew jong ka jingbunbriew ha india ka dei namar ba kam don ia ka pule puthi kaba ia ryngkat, ka nongthaw lad lyngba ki sap ki phong bad ka jingtip lyngba ki stad saian, ki jingsdang ia ki jingtreikam thymmai ia ki longkmie bad ki khynnah kynthei, kumjuh ruh ka jing bym ai ha ki ia ka mon bad ka jingkwah jong ki ban ioh khun.
Ka India ka la ia kynduh jingeh shibun haba iadei bad ka jingduk, ka ioh kam ioh jam, ka jingbiang ka sumar sukher ka koit ka khiah bad ka pule dangle bad ka jingkiew jong ka jing bun briew kan nang pynjur shuh ia ka jingeh.
Ka sorkar india ka la sdang ia bun tylli ki prokram ban pynsngewthuh ia ki paidbah nongshong shnong haba iadei bad ka jing pynduna khun, naduh ka ïing ka sem, ka jing pynsngewthuh sha ki paidbah, hynrei ka jing lum jingtip ka la iathuh ba donkam ban leh shibun kiei kiei haba iadei bad kane ka bynta.
Sanaa: Palat 80ngut, ki mynsiem briew, ki la shu iap ei, ha ka jing ia thyngngian, ban ia knieh bam ha Yemen, kaba dei ka ri, kaba don mynta, ha ka jing ialeh thma, ong ka khubor, na ka kynhun Huthi.
Ka jingjia, ka dei kaba jubor tam, ha katei ka Ri bad la iathuh, ba ki don 85ngut kiba iap bd 322ngut kiba mynsaw, ha ka jing ia khynniat para briew ha Bab al-Yemen district, ong ka khubor na ki Huthi.
La iathuh ba ka jingjia, ka dei ha kawei ka skul, ha kaba ka don ka jingsam bam ia ki riew paidbah.
Ka la don ka video, kaba pyni, ha ka Al Masirah TV, ha kaba ki met iap, ki la shu thiah lyngkar bad ba la pynlang shi jaka, katba kiwei pat kiba dang im, ki dang leit ban iaknieh ia ka bam, ha katei ka ri, kaba don ha ka jingduk tasam, na ka daw jong ka jingialeh thma.
New Delhi: Ka sorkar India, la sngewthuh, ba ka kwah ban pynlong ain noh mynta ka kynti, ia ka Uniform Civil Code (UCC).
La iathuh da ki lad khubor, ba ha ka Lah Sngi U Blei, la pynlong ia ka jingialang, ha kaba la pyniaid da U Amit Shah, myntri korbar ri, ha kaba ula pynpaw, ba ka sorkar India, ka kwah ban pynlong ain noh ia ka UCC, ha kane ka dorbar, ka ban long ha U Naitung 2023.
Ha katei ka jingialang, la don lang da U Kiren Rijiju, myntri kam ain ka sorkar India, U Tushar Mehta, Solicitor General, ki heh jong ki tnat sorkar bapher, U President ka seng BJP, U JP Nadda, U Arun Kumar, joint General Secretary, ka RSS bad la iathuh, ba U Shah, ula bthah ia baroh, ba ki dei ban pynkhreh noh ia ki kot ki sla, na bynta katei ka ain.
Kin don ruh ki elekshon dorbar jylla, ha  Madhya Pradesh, Rajasthan, Telangana bad Chhattisgarh, ki ban pynlong noh shen bad kumta, ka seng BJP, ka kwah ban pynsngew paidbah, da ka ishu jong ka UCC.
Ha u bnai ba ladep, U Tushar Mehta, Solicitor General, ula iathuh ha Supreme Court, ba ka sorkar India, ka don ia ka jingthmu ban pyniaid noh shakhmat ia ka UCC bad katei kan dei ka ain jong ka Parliament bad kam dei satia, ka ain jong ki kashari.
U Kiren Rijiju, uba dei u myntri kam ain jong ka sorkar India, ula iathuh ha Parliament, ba ka 22nd Law Commission, kan peit ia ki jyrwit jyrwat bapher, ha shwa ba kan pynurlong ia ka  jingpyntreikam jong ka UCC ha ka Ri hi baroh kawei.
Nongpoh: Ha ka jingialang hapdeng ki nongkitkam ka Synjuk ki Rangbah Shnong Ri Bhoi District (SRSRBD), kaba ki la pynlong mynta ka sngi ha Umsning Auditorium Hall, ki la ioh ban iakren halor shibun ki mat kiba ktah ia ki nongialam shnong, paidbah bad ia ka Ri Bhoi hi baroh kawei.
Ha katei ka jingialang, kitei ki nongialam jong ka SRSRBD, ki la ioh ban iakren iatai halor shibun ki mat, kiba kynthup halor ka hukum ba dang shu pynmih shen da ka District Council bad kaba la maham ia ki nongialam shnong ba kin don bynta ha ki kam sain hima sima, nangta ka jingrem palat ka bai register ia ki jaka puta, ka jingpynbeit pud hapdeng ka Meghalaya bad Assam ha ka wat ba-ar, ka bhah thungkam thungjam lem bad kiwei.
Hadien ba la kut ka jingialang, u Bah PB Sylliang, haba kren sha ki lad pathaikhubor, u la ong ba ka nongrim kaba la pynlong ia Synjuk ba kan pynlong ia katei ka jingialang kaba kyrpang hapdeng ki nongialam ka Synjuk, ka dei hadien ba ki la sngewkhia eh bad ba kum ka Synjuk ka donkam ban kren halor shibun ki mat kiba la ktah eh ia ki paidbah bad ia ki nongialam shnong ruh kumjuh.
Haba iadei bad ka hukum kaba dang shu pynmih shen da ka Khasi Hills Autonomous District Council (KHADC) bad kaba la maham tyngeh ia ki nongialam shnong ba kim dei ban iashimbynta ha kino kino ki rynsan ne ban ia pyniadei kam bad ki kynhun sainpyrthei (Politic), ha kaba na ka liang ka Synjuk ka sngew ba ia katei ka jingmaham kam lah ban pdiang da lei lei ruh em bad lada ka long kumta, kaba mut ba wat ki MDC ruh haba ki thmu ban iakhun MLA ki hap ban iehnoh ia ka jinglong kum ki MDC, namar ki trei ha kajuh ka kam bad nalorkata ki dei ruh kiba ioh tulop, hynrei kumno ia ki nongialam shnong, khlem tulop hynrei ka District Council ka khang pyrshah ia ki ban iadon bynta ha ki kam sain pyrthei.
Shuh shuh, u la ong ruh ba ki rangbah shnong ki dei kiba la jied da u paidbah ban peit ban khmieh ia ka imlang ka sahlang, ka roi ka par, ka bha ka miat bad ban pynneh ia ka riti ka dustur bad kam iapher na ki MDC ia kaba la jied da u paidbah bad kiba peit ia ka riti ka dustur jong ka Ri Khasi jong ngi.
Shuh shuh u la ong ruh ba ka District Council kam deihok ban khang ia ki rangbah shnong ban ia don bynta ha ka politik, namar ha ka politik hi ki Rangbah shnog kim pynbor ia ki paidbah ba kin jied iano re iano, ha kaba ka mon ka shong ha ki paidbah.
Namarkata, lyngba katei ka jingialang, kitei ki nongialam ka Synjuk ki la ioh ban iakren halor shibun kitei ki mat bad kiba la rai ban shimkhia bad ban leit ban kynduh ia ki bor kiba halor, na ka bynta ban iakren halor kitei ki mat kaba ki la iakren, u la bynrap.
Shillong:U Myntri Rangbah ka Jylla Conrad K Sangma, ha ka sngi Balang, ula leit ban jurip ïa ki madan ïalehkai phutbol ba dang pyntrei pynbha ha Polo kynthup ïa ka madan First Ground, Indoor Stadium bad ka JN Sports Complex.
Lah ban kdew hangne ba ka Sorkar Jylla ka la bhah haduh T.
34.
5 klur ka pisa ban shna pynbha ïa ki stadium ha Polo.
Ïa u Myntri Rangbah la synran da ki Ophisar ka Tnad Sports, ki Engineer ka State Sports Council, ki nongkitkam ka Meghalaya Football Association lem bad kiwei kiwei.
U Myntri Rangbah, ula hiar jurip nyngkong ïa ka madan First Ground kaba dang don hapdeng ka jingmaramot bad jingpynbha ban pynlong kum kawei na ki madan ïalehkai kaba biang pura hapoh ka Jylla.
Ka jingsiang ïa u phlang plastic (astro turf) ka dang ïaid shakhmat.
U Myntri Rangbah haba ïakren bad ki lad pathai khubor ula ong, “Ka jingsiang ïa u astro turf kala sdang ha kane ka madan First ground bad la khmih lynti ban pyndep noh ïa ka hapoh u bnai Naitung.
Kan don ruh ka jingshna thymmai ïa ki jaka shong peitkai".
“Ka Sorkar ka la rai ruh ban phaikhmat sha kiwei ki madan ïalehkai jong ki shnong, ki sor kaba don ïa ki samla ba ïalehkai phutbol bad ryngkat ka jingïatreilang bad ki Dorbar Shnong bad ki Nongmihkhmat, ngi kwah ban kyntiew kyrdan ïa kine ki madan ïalehkai," ula bynrap.
U Myntri Rangbah ula pyntip ruh, “Tang ha sor Shillong, ngi la ithuh haduh san tylli ki madan ba ngin siang astro turf ïa kaba la khmih lynti ba ki kam ki jam kin sa sdang noh shen," haba bynrap, “Ngi khmih lynti ban don noh bun ki madan astro turf khnang ba ki samla jong ngi kin ïoh ban ïalehkai bad ban sei ruh ïa ki sap".
Haba phai sha ka madan JN Sports Complex, u Myntri Rangbah u pyntip ba ïa kane ka madan yn pynkylla noh sha ka Natural turf ne da u phlang shisha.
U pyntip ba kala don ka jingshna thymmai ïa ki jaka shongkai ki ban pynbun ïa ka jaka shong ïa ki nongwan peitkai kaban long kumba 30000 ngut.
“Ngin ïaid katkum ki kyndon ba la buh ka FIFA bad kane ka stadium khamtam ka madan ïalehkai kan long kaba ïaryngkat kyrdan bad ki madan ïalehkai ki ri ka pyrthei," ong u Conrad haba pyntip ba ka jingshna thymmai kan long ruh ïa ka race track bad kiwei kiwei.
“Ngi dei ban pyndep noh ïa kane ka madan ïalehkai (JN Sport Complex) hapoh une u snem ba mynta (Naiwieng) bad ngi la khmih lynti ban lah pyndep hapoh u bnai Naiwieng ne ka taïew ba nyngkong u Nohprah 2023," ula bynrap.
Khatduh u Myntri Rangbah ula leit jurip ïa ka jingtrei pynheh ïa ka Indoor Stadium kaba don mar syndah ki madan ïalehkai phutbol bad ong ba kane ka Multi Purpose stadium ynda la dep pyntrei, kan dei kaba heh duh na ki Indoor Stadium hapoh ka thaiñ Shatei Lam Mihngi ka Ri.
U la pyntip ba ha kane ka Indoor Stadium kan don baroh ki jaka ïalehkai naduh ki basketball, squash, badminton, hall ïa ka table tennis bad kiwei kiwei.
U ong ba da ka jingpyndep ïa kine ki lai tylli ki jaka ïalehkai, ka Jylla kan sa lah ban pynlong ïa kiba bun ki lympung ïalehkai kynthup ïa ka National bad International Level.
Nongpoh: Ki nongialam ka Ri Bhoi Youth Federation (RBYF), hynnin ka sngi, ki la leit ban ai jingiarap da ki tin sha kawei ka skul kaba la tip kum ka Makathiang Makdoh Secondary School, ka skul kaba kaba la long kum kawei na ki shlem ai jinghikai na bynta ki khynnah hapoh ka shnong Umpowin, ka shnong kaba don ha ki thain Mawlasnai.
Ha katei ka sngi, ba kitei ki nongialam ka RBYF, ki la lah ban leit ai jingiarap sha katei ka skul, la sakhi da ka jingdon u Bah Neverson Makdoh, dkhot ka sengkmie ha ka RBYF, ha ryngkat u Bah Shining Shadap, General Secretary ka RBYF Raid Nongtung Circle, ki nonghikai bad ki khynnah kiba pule hapoh katei ka skul.
Lyngba ka jingiarap ka RBYF da ki tin ba kin sop ia katei ka skul, kaba duna sa tang ki tin ba sop, ka la pynkmen eh ia ki nonghikai bad ia ki khynnah kiba pule hapoh katei ka skul, ha kaba ki la pdiang burom da ka mynsiem kaba kmen eh.
Katei ka skul, ka dei kaba la don kumba 500 tam eiei ki khynnah skul bad kaba la ai jinghikai ia ki khynnah naduh Nursery haduh klas 10, ha kaba ka la long ruh kum kawei na ki shlem ai jinghikai ia ki napoh katei ka shnong bad ki shnong ba marjan ruh kumjuh.
Haba iadei bad katei ka jingleit ban ai jingiarap, na ka liang kitei ki nongialam ka RBYF, ki la pynpaw ba ka nongrim kaba la pynlong ia ka seng ba kan iarap ia katei ka skul, ka dei hadien ba ki la iohi shisha ia kata ka jingdonkam jong katei ka skul ba kin ioh ia ki tin ki ban tap ia katei ka skul bad ka ban sa shong ki khynnah kiba leit ban pule hapoh katei ka skul.
New Delhi:Ki don palat 6.
5lak tylli ki mashin thep vote VVPAT, kiba la pyndonkam ha ka elekshon Lok Sabbha 2019, kiba sniew bad ia katei la lap, da ka Election commission of India (ECI).
Ka khu bor, ba la pynmih da ka The Wire, ka kam ba kitei ki mashin, la dep pynphai noh sha ki nongshna, ba kin maramot bad la iathuh ruh, ba kitei ki mashin, kiba sniew, ki dei ruh, napdeng ki mashin kiba thymmai tam bad kiba dang shu pyndonkam da ka Election Commission bad kine ki mashin, kiba sniew, ki dei ki mashin M3 kiba thymmai tam, kiba la pynmih iew ha u snem 2018.
Ha u snem 2019, ki don 17.
4lak tylli ki mashin VVPAT, kiba la pyndonkam na bynta ka elekshon Lok Sabbha bad kumjuh ruh, na bynta ki elekshon sha ki dorbar jylla bad katei ka jingsniew, ka pyni, ba ki don 37 percent, na kitei ki mashin, kiba sniew.
Kane ka jingbun than ki mashin, kiba sniew, ka la pynlong ia ki riew shemphang, ba kin kren artatien ia kine ki mashin.
Ban shu pynkynmaw, ha u snem 2021, ha ka elekshon sha ka dorbar jylla, ki don 171 tylli ki vote, kiba la thep ha Dima Hasao district jong ka Assam, haba ha ka jingshisha, ki don tang 90ngut ki nongthep vote ha katei ka jaka thep vote.
Shillong:U Myntri ka kam jngohkai Bah Paul Lyngdoh, ha ka sngi Balang, ula ong ba ka jingshna ïa ka Shillong Ropeway Project kan sa sdang noh naduh u bnai Naiwieng mynta u snem.
Haba ïakren bad ki nongthoh khubor, u Bah Paul ula ong ba dang shen ula lum ïa ka jingïalang ban ïakren ïa kane ka project kaba kongsan tam ha Nongbah Shillong.
Kat kum ka jingong jong u, ka project kan sdang da ka terminal point ha Madan Laban sha Lumparing bad shaduh sha View Point jong u Lum Shillong bad bynrap, “Ngin pynïasoh da 12 tylli ki sainar cable bad ia ka jingshna (engineering) yn leh kat kum ki ropeway ba leh ha Europe".
“Ngin sa khot ïa ka tender ha u bnai Jymmang bad ka kam ka lah ban sdang ha u bnai Naiwieng mynta u snem," ula bynrap.
U Myntri ula pyntip ruh ba ula leit ban ïuhkjat ha Orchid Resort, Mawkasiang bad kiwei ki jaka kiba donkam ban nang kyntiew shuh shuh bad ha ryngkat ki Ophisar ka Tnad Jngohkai, ngin sa nang wanrah ïa ki katto katne ki kam thymmai ba kongsan ha kane ka project," u la ong.
Ula pyntip shuh shuh ba ka Tnat Jngohkai ha ryngkat ka Asian Development Bank (ADB), kin sa wanrah ïa ki project thymmai bad kum ka jingsdang, ka Shillong bad Sohra Circuit kin ïoh mar T.
70 klur bad kine ki project ki dei kiba la tyrwa.
Shillong:Ka Shillong Cathedral Parish, Laitumkhrah ka la kyntu ïa ki riewngeit kiba leit jingïaseng ba kin long kiba phikir bha ïa la ki jong ki kali ba ki pynïeng ha ki jaka pynïeng (Parking Lot) namar ka jingdon ki nongtuh kiba kyndang kali ban tuh ïa ki tiar ki tar.
Ha ka video CCTV ba la pyllait da ki bor khmih ka Parish, la ïohi ba uwei u briew bym lah ban ithuh ula ïaid swait ïa kiba bun ki kali ba pynïeng ha ka jaka pynïeng kali jong ka Parish ha ka por ba long ha Holy Mass mynha ka sngi U Blei.
Kane ka video ka pyni ïa u briew uba pyrshang ban kyndang ïa ki kali.
Katkum ka khubor, une u juh u briew u dei uba ju wan man la ka sngi U Blei ha ka por ba long Jingïaseng ka Mass Bakhuid.
Ïa kane ka video la pynsaphriang online ban pyni ïa ki paidbah bad ban kyntu ba kin phikir ïa la ki kali namar kiba don bun ki jingjia ba shah kyndang ki kali ha kane ka jaka pynïeng kali ka Parish.
Hadien ba shong bishar ïa kane ka video, ki bor khmih ka Parish ki la ujor da ka ejahar sha ka Laitumkhrah Police Station pyrshah ïa une u briew bym lah ban ithuh.
Ki Pulit ki la pynlong ïa ka jingtohkit ban lah pynithuh bad ban kem ïa une u briew.
Shillong:Ka Meghalaya Energy Corporation Limited (MeECL) ka la pynbna ba kan pynlip bording haduh lai sngi lynter naduh ka 21 tarik haduh ka 23 tarik Ïaïong ha baroh ki Shnong kiba hab ha West Khasi Hills bad Eastern West Khasi Hills District.
Ïa kane la pynbna da u Rajib Datta, Executive Engineer ka MePDCL West Khasi Hills (D) Division, Nongstoiñ uba la pyn tip ba ka jing pynlip ïa ka bording kan sdang treikam naduh ka por 9 baje mynstep jong ka 21 tarik Ïaïong.
Katkum ka jingong jong u, kane ka jingpynlip bording ka dei namar ka jingpynkhuid ïa ki Power Transformer.
U Datta ula ong ba ka 20 MVA Power Transformer ha ka 132 KV Grid Sub Station kaba don ha Nongpyndeng kan nym treikam satia naduh ka 21 tarik por 9 baje mynstep.
Nongpoh: Haba iadei bad ka jingkiew kynsan ka jingshit ha Ri Bhoi, u Deputy Commissioner ka Ri Bhoi District, mynta ka sngi u la bthah ia ki paidbah hapoh ka Distrik ba ki dei ban bud ryntih khnang ban lait na ka jingshah ktah na kane ka jingkiew kynsan ka jingshit hapoh ka Distrik.
U DC Ri Bhoi, u la pynmih ruh ia ka jingbthah ne ki jingai jingmut sha ki paidbah ba kim dei ban mih shabar ha ka por ba shit kyrang ka sngi khamtam ha ka por 12 baje mynsngi bad ha ka por 3 baje janmiet, dei ban dih um thikna ka um bad ruh ban phong ia ki jain kiba kham pyn pyngngad ka met.
Shuh shuh, la btah ruh ïa ki paidbah ba ki hap ban don jingda ïa ka dur khmat bad ka met ha ka por ba ki mih shabar ha ka por ba dang shit ka sngi bad ruh ban pyndonkam da ki shatri, phong juti ne slipar haba ki mih shabar.
Haba trei ba ktah ïa ki kam ki jam dei ban sangeh shuwa ha ka por 12 baje mynsngi bad kumjuh ha ka por 3 baje janmiet, ki paidbah ki dei ruh ban nym dih kyiad, ka sha, coffee, kino kino ki jingdih umsoh kiba lah ban pyrtyrkhong ïa ka met, dei ruh ban kiar ki jingbam ba sah miet  bad ruh ym dei ban iehnoh ïa ki khun rit ne ki jingri ha poh ki Kali namar ka jingkiew palat ka jingshit bad ka jingkhluid ka bor mariang.
Shillong, 19 Iaiong: Ka Umiam Hazard Area Collective Forum, ka dei ka Seng kaba la pynmih da ki Riew rangbah, ki Longkmie, ki samla bad ki nong synshar shnong, raid bad kiwei.
La pynmih ia kane ka kynhun dei namar ka jingsngewkhia halor ka jingkieng damsite kaba tor bad kaba lah ban buh iaka jingim jong ki nong shong shnong jong ka them Ribhoi Mihngi ha ka jingma kaba khraw khamtam kito ki shnong kiba ka wah Umiam ka iaid lynti.
Ka Jylla Meghalaya ka dei ka Jylla kaba don ha ka zone 5, lane ka lynti iaid Jong u jumai, ka Jylla Meghalaya ka la mad ia shibun ki jumai kiba rit bad kiba heh, u wei uba baroh ngi kynmaw u dei u jumai bah ha u snem 1897, ha kaba palat 1500 ki briew ki la iap ha kato ka por, ki jumai kiba lah ban khie ha ka zone 5 ki dei kiba haduh 9 Richter scale.
Ka jing don jong Kane ka dam ba la kut por, bunsien ka pynkulmar jingmut shibun, ia ki nong shong shnong, khamtam tang shu poi ka aiom lyiur.
Katkum ka kaiphod jong ka NIPEP, ka iathuh ba ki la don haduh 23 tylli ki jing jia bthei jong ki dam ha India naduh u snem 1960-2010, bad ba shibun ki mynsiem briew la dkhat jubor da kine ki jJing jia.
“Kum kine ki Jing jia ngim kwah ban jia haka Jylla Meghalaya jong ngi.
Ngi kyrpad ia ka sorkar ba kan phah jurip bniah ia kane ka dam bad ba kan pyn tikna ba la ka dang biang ne m ban pyntreikam.
Bad ka sorkar ka dei ban pynbna shai sha ki paidbah ka thain na ka bynta ka jing shngain jong ki, namar bun na ki paid nong shong shnong ka thain ki rit mynsiem.
Kum ka Seng ngi la phah jingthoh sha ka sorkar ban pan jing jingtip halor kiei ki sienjam kiba ka sorkar kan leh na ka bynta jong ki nong shong shnong ka Ribhoi Mihngi kiba lah ban shah ktah lada bthei ka damsite, namar tang ban shu pyllait um ruh ka la ktah shibun ia ki jingthung jing tep kum ka shnong Umtngam, Tyrso bad ki shnong ba marjan, hynrei lada leit wad jing iarap naka sorkar na ka bynta ki jing jot naka jing pyllait dam ki paidbah ki iathuh ba ki shait ioh jing iarap 1500 haduh 2000 tyngka, haba ka pynlut bad ka jingioh jingiarap kam iahap eiei ruh em bad imat ka jingthmu jong ki bor sorkar ka long ban shu wan ai isynei ynda la duh ia ki mynsiem briew" ong ka kyrwoh.
“Ka pisa iarap isynei ynda la iap ngim treh, hynrei ngi donkam ki lad jing iada kiba ka sorkar ka dei ban leh kloi katba lah, khnang ban shngain ki nong shong shnong ka thain" ong shuh ka khubor.
Ki nong shong shnong ka thain hapoh ka jingialam jong u bah Lamang Syiem Legal Adviser bad bah Hilary Shadap Secretary jong ka Umiam Hazard Area Collective Forum, ki phah ka jing ai jingmut ia ka sorkar ba lada ka damsite ka la tor, la dei ban pynhap noh mar shiteng ia ka jing don um, bad kaba ar ka long ba kin pynlong noh tang kum ka running Dam, ym shuh kum ka store dam kumba mynta.
Ha u 2014 ka la don ka PIL ha Meghalaya High Court, bad la phah khang tala ia ki High Risk Building kiba lah ban khyllem lada khie biang u jumai bah, kumta la iohi ruh ba ka Damsite ka dei kawei na kita ki High Risk Building kiba lah ban ktah ia ka iap ka im ki phew hajar ngut ki briew ka Ribhoi Mihngi.
Nongpoh: Ka jingjia kaba la jia hynnin ka sngi u Blei, kata hadien ba la don ki bynta jong ka jingkieng Dwarksuid, ki la twa bad kaba ym long shuh ki kali heh bad kiba kitkhia ba kin iaid lyngba katei ka jingkieng, ka jingkylli kaba mih mynta ka long ba kito ki kali heh ba kit khia bad kiba kit ia ki marbam, kin iaid na kato ka jingkieng.
Katei ka jingkylli, ka la mih na ka sur jong kiba bun ngut ki paidbah, ia kaba lehse ka jingkylli ruh ka dei kaba don nongrim shikatdei eh, namar kumba ka long mynta, wat ia ka jingkieng heh ha Umiam, la mih ka hukum ba ki kali kitkhia, kim lah shuh ban iaid, ha kaba la ailad tang ia kito ki kali kiba kit hapoh ka 10ton.
Lada ka jingkieng Dwarksuid ka dang don hapdeng ka jingmaramot bad ba ka jingkieng heh Umiam, kam long shuh ban iaid ki kali ba la kit ia ka 10 ton, kaba mut ba ka jingeh kaba yn sa mad kan dei ia baroh ki paidbah kiba sah ha Ri Lum Khasi, namar wat ki kali kit ia ki marbam mardih, ruh ki dei ki kali kiba kitkhia bad kiba la thikna ba ki la palat ia ka 10 ton.
Ban pynshisha ia kata, la iohi ruh ba ki la don da ki hajar tylli ki trok kitmar, kiba kynthup ia ki trok kiba kit marbam, ki la shah bat noh ha ki Pulit Ri Bhoi ha ki bynta bapher bapher ka surokbah NH-6.
Ka long ruh ka jingshisha, ba kumba ka long ha kine ki por kiba la dep, kata naduh ba la mih ka jingmaham ba baroh ki kali kitkhia, ba kim dei shuh ban iaid lyngba ka jingkieng heh Umiam, ia kiba kum kita ki kali bad kiba kiew na Guwahati sha Shillong, la btah beit ia ki ba kin iaid lyngba ka jingkieng Dwarksuid, da kaba mih sha Mawryngkneng bad kin sa leit pynhap ia ki mar sha Shillong, kaba la pynlong ia ki nongniah kali, ba kin hap shim khambun ka bai kali bad kaba wanrah ruh ia ka jingkiew dor ki marbam mardih.
Kane ka jingjia baroh, ka mih na ka jingbymler ki nongialam hapoh ka sorkar jylla, kiba ym iohi jngai ia ka jingeh kaba yn sa kynduh, lada mih kano kano ka jingjia ia kitei ki jingkieng, namar kumba ka long mynta, nalor ka jingthut ka jingkieng Dwarksuid bad lada jia ba thud ne ym long shuh ki kali heh ban iaid lyngba katei ka jingkieng heh, kaba mut ba kan sa wanrah ia ka jingeh kaba khraw eh ha ka jylla hi baroh kawei.
Nongpoh: Haba iadei bad ka jingjia twa ka khyndew ha ki bynta jong ka jingkieng Dwarksuid, la mih ka jingtyngkhuh halor ka jingkren u Project Director (PD) ka National Highways Authority of India (NHAI) Shillong bad ka hukum jong u Arpit Upadhayay, Deputy Commissioner ka Ri Bhoi District, halor ka jingkren ia katei ka jingkieng.
U Arpit Upadhyay, DC ka Ri Bhoi, hadien ba u la leit ban jurip ia katei ka jingkieng, u iohi ba ka dang biang na ka bynta ban iaid ki kali kiba kit hapoh ka 30 ton ba kin lah ban iaid lyngba, ha kaba u la pynjari ruh da ka kyndon 144 CrPC ia kiba pynkhien ain bad kiba kit palat ia ka 30 ton.
Katba u Anand Singh Chauhan, uba dei u PD ka NHAI Shillong, hadien ka jingleit synran jong u ia u Bah George B Lyngdoh, MLA Umroi, ha ka por ba la leit ban jurip ia ki bynta ba twa ka jingkieng Dwarksuid, u la ong ba kan shimpor haduh 7 sngi ei ei ban maramot ia kitei ki bynta ba twa jong katei ka jingkieng.
Utei u heh ka NHAI, u la ong ruh ba hadien ba la dep ban jurip ia katei ka jingkieng, kam long kaba shngain na ka bynta ban iaid ki kali kiba la kit palat pud, hynrei wat haba la dep ban maramot ia kitei ki bynta ba twa, kaba shngain ia katei ka jingkieng, kan long tang ia ki kali kiba iaid hapoh 10 ton.
Ga buh jing kylli ba lei ka scholarship ha duh katne por dang bun bha ki ba dang under process with bank for payment kay ba Ki ba bun ki AC ki biang ki long active  ma ngi ki khynnah ba ap nhi lah shu sah umdum halor ka jing leh jong ka sorkar meghalaya.
Shillong:Ka Seng Congress ha Meghalaya, ha ka jing ialam jong u dkhot ka ïingdorbar Parliament (M.
P) jong ka Lok Sabha, ma Vincent H Pala, mynhynnin ka sngi ki la pynbna ba ka parti Congress ha kane ka kynti ba mynta ruh kan pyn ieng haduh 60 ngut ki kyrtong na ki 60 tylli ki constituency ha ka jylla.
Kumba long haduh mynta ka parti Congress, ka la ioh haduh 57 ngut ki kyrtong na kine ki 60 tylli ki kontitwensi, ha kaba ha ki lai tylli ki kontitwensi, ka parti ka dang hap ban peit bniah shwa ia u briew u ba biang tam ba kan ai tiket.
U ma Vincent H Pala, u la kren ruh shaphang ka jing shah thied noh jongki katto katne ki kyrtong kiba ka parti Congress, ka la dep ban rai ba kin iakhun na ki katto katne ki kontitwensi, ha ka elekshon ban wan.
Ha kaba iadei bad kane ka bynta U President jong ka parti, u la ong ba ka parti hi, ka sdang ban kiar ban pynbna paidbah haba ia dei bad ka jingrung jong ki katto katne ki nongialam sha ka parti, namar kumba long hi mynta ki duna bha ki nongialam ba pawkhmat ne ki riew rangbah ki ban rung sha ka parti Congress, hynrei ka jingmih pat ki nongialam na kawei ka sngi sha kawei pat ka jur bha ha ki kontitwensi, ki distrik wat ki nongialam jong ka jylla ruh kumjuh.
U ma Pala u la ong ruh ba kiwei ki parti kim don ki briew ki ba biang ban long ki kyrtong ban iakhun ia ka elekshon ban wan ha u snem 2023, hynrei ki don pat ka pisa ban thied ia ki katto katne ki kyrtong kiba ka parti Congress, ka la rai ban pyniakhun ha u snem 2023.
Kane ka jing ong jong u bah Pala ka lah ban dei hadien ba u bah Kansing Lynshiang, u wei na ki nongkitkam ba trei shitrhem bha ha ka thaiñ Mawkynrew konstitwensi, uba ka parti ka la pynbna ruh ba un iakhun na kane ka parti, hynrei hadien katto katne por u la resaiñ noh na ka parti Congress ban leit iasoh pat sha ka parti National Peoples Party (NPP) ban long ruh u kyrtong jong ka NPP na Mawkynrew konstitwensi ha ka elekshon sha ka ïingdorbar thawaiñ ka jylla ha u snem 2023.
Nongpoh: Ha kawei ka jingjia khyllem ba khyllem kynsan, u Diengbah bad kaba la jia mynhynnin ka sngi ha ka por 2 baje ei ei ha surokbah NH-6 ha Ri Bhoi, ki la don 4 ngut ki nongtrei ka surok Four-lane ha Ri Bhoi, ki la shu lait thaw salit na ka jingjia ba sngewsih.
Ha katei ka por ba jia katei ka jingjia khyllem dieng, la ong ba kitei ki 4 ngut, ki dang shongkai na kaba dang shu dep bamja sngi, ha kaba ki dang shongkai harud surok, hynrei utei u Diengbah, u la shu khyllem kynsan ha katei ka jaka ba shongkai kitei ki 4 ngut ki briew.
Halor katei ka jingjia, uwei napdeng kitei ki 4 ngut, u la mynsaw jur ha ki bynta ka kti, ia kaba la pynkit noh mar mar sha ki jaka sumar ha Nongbah shillong, katba kitei ki 3 ngut kiba dang mynsaw malu mala, ki la shah sumar ha Nongpoh Civil Hospital.
Shillong:Kyndit kynsan ha ka nohphai sngi ka 14 tarik Naiweing, katba ka kali kaba shong u Myntri Rang bah ka jylla u Conrad K Sangma uba thmu ban leit jngoh ia ka Mawlai Prebyterian College, ki san tylli ki sengbhalang kiba kynthup ia ka HYC, HANM,CoRP,EJNC bad ka JSM kiba don hapoh ka ‘Save Hyn niewtrep Mission’ ki la mih ha surok pyrshah, ha ka jaka jngoh kai ha Bishop Bidon Fall ha Mawlai Nongkwar ban pynlong ka jing ap ktem ia u Conrad, ryngkat kajingrah ia ki placard ban pyrta da kaba pynsngew ia 9 tylli ki mat kiba la buh hapoh ka Save Hynniewtrep Mission ban dawa pynurlong.
Ha kane ka jingap jong ka kynhun Save Hynniewtrep Mission ka kali u Conrad kaba ula shong ka la ia tyngkhuh, ha katei ka jaka kaba khlem la lah shuh ban kiar na kitei ki dkhot kiba la hylla bad pyrta ka jingpynrem Sorkar.
Kawei ka longkmie hadien ba ka la ioh sngew ia ka jingpyrta jong kitei ki dkhot ka SHM ka la mih bak na la ka jong ka iing ban peit kaei kaba jia haduh katta ka jingia pyrta eh, ynda ka la poi ha kane ka jaka ka la kylli na kine ki dkhot bad ka la ong ruh de artat “Ban da nga tip ia kane ka jingwan u Conrad nga la wan shim bynta lang naduh ba sdang ban rah ki lama ne ki placard ban shong beit thik hapdeng surok khnang ba ki khmat u Conrad kin iohi".
Ha ba kren sha ki nongthoh khubor u Bah Donboklang Kharlyngdoh Vice President ka seng HYC ula ong ka jingmih jong ka kynhun ha khmat jong u Chief Minister ban pynkynmaw ia ki mat jingdawa kiba la rim naduh ki snem jong ka jingiakhih khamtam eh ia ka ILP, ban pynkynriah mardor ia ki Harijan kiba shong ha Them Iewmawlong, ban phai dien bing ia ka MoU kaba la ia soi ka sorkar Assam bad ka Sorkar Meghalaya ha ka wat kaba nyngkong kaba la bakla, ban thung da ka CBI ka jingshah pyniap jong u GS barim ka HNLC bad kumta terter ki mat kiba ktah ia ka jaitbynriew.
Shuh shuh ula ong ba ki sengbhalang bapher bapher, ki la dep ban aiti shibun bah ki dorkhas sha u MR ka jylla, hynrei um shem sngap ne pule ia ki dorkhas bad kane ka paw ba u nongialam ka jylla Meghalaya u don ka jingduna ki khmat ne kyllut ki shkor, ula ong.
Na ka liang ka kynhun Save Hynniewtrep Mission ka thong kaba ki la rai sha khmat ba ka sorkar ha shwa ka election 2023 kadei ban pynurlong noh mardor ia kine ki mat jingdawa ba la buh hapoh ka Save Hynniewtrep Mission.
Nongpoh: Tang mar ia tip halor ka jingjia ba twa ki katto katne ki bynta jong ka jingkieng Dwarksuid ha Shillong By-pass, u Bah Goerge B.
Lyngdoh, MLA Umroi, ha ryngkat ka jingdon ki briew ka NHAI bad PWD, mynta ka sngi ki la leit ban jurip ia ki bynta ba la twa jong katei ka jingkieng, khnang ban tip ba haduh katto ka la ktah ia katei ka jingkieng, kaba dei ruh kawei na ki jingkieng kaba donkam eh hapoh ka jylla bad kaba la pyniasoh wat sha kiwei ruh ki jylla.
Nalor u MLA Umroi, kiba la donlang ha katei ka sngi, ki kynthup ia u Anand Singh Chauhan, Project Director ka NHAI, Shillong, nangta u Bah Ezekiel Lyngdoh, SE, PWD ba dei peit ia ka Highway, u Bah Rymphang Kharkongor, u EE ka tnad PWD, Umsning Division lem bad shibun ki nongialam shnong ka thain Umroi.
Hadien katei ka jingleit jurip, u Bah George B.
Lyngdoh, u la pynpaw ia ka jingsngewkhia kaba jur eh halor kaei kaba la jia ia katei ka jingjia, namar ka dei kawei na ki jingkieng kaba donkam eh hapoh ka jylla bad halor ka jinglong jingman ia katei ka jingkieng, u MLA Umroi, u la kynnoh ba katei ka jingshong syier ia katein ka jingkieng, ka dei namar ka jingbymshimkhia ka sorkar naduh ki por kiba kham mynshwa, kat haduh ba ka la wanrah ia ka jingbym shngain ki paidbah ha ka leit ka wan.
Haba batai halor katei ka jingkieng, u Bah George B.
Lyngdoh, u la ong ba katei ka mat kam dei shuh kaba dang mynne mynta, hynrei ka dei kaba la 4 snem mynshwa bad kaba dei ruh kaba la ju mih ka jingdawa kaba man ka por sha ka sorkar jylla, ba ka dei ban shna noh da kawei ka jingkieng, khnang ba kan long shngain ha ka leit ka wan ki kali, hynrei u pynpaw ia ka jingsngewsih haba iohi ba ka sorkar ka sdang ban khih khohreh, tad haduh ba ki la iohi ba katei ka jingkieng kam long shuh ban iaid kali.
Shuh shuh, utei u MLA Umroi, u la ong ba ka daw bad ka nongrim kaba la pynlong ia kiba bun ki jingkieng ba ki tor kloi hapoh ka jylla, ka dei namar ka jingiaid ki kali kiba la kit shaba palat u pud bad uba la kynthoh ruh, ba imat ba ki kali kiba iaid ha ki surok ha ka jylla, kim ju shah thew ia ka jingkhia.
Nalor ka jingkieng Dwarksuid, sa ka jingkieng heh ka Damsite ruh ka la don hapdeng ka jingma, ha kaba wat ka Iingbishar badon burom ka Meghalaya High Court, ka la pynmih ia ka kyndon ba kino kino ki kali kiba la kit palat ia ka 10 ton, kim lah shuh ban iaid lyngba katei ka jingkieng, la bynrap u Bah George B.
Lyngdoh.
Namarkata, na ka liang utei u MLA Umroi, u la ong ba tang namar ka jingbym shimkhia ka sorkar ban thawlad ha ka ban shna ia ki jingkieng na ka bynta ban pynsuk ia ki paidbah bad kaba la wanrah ruh ia ka jingkiew dor ha ki marbam mardih, namar ki kali kit marbam kiba wan na Guwahati sha Shillong, kiba dei ban leit ha ka lynti kaba jan ban poi sha Shillong, hynrei ki la hap ban iaid ha ka lynti kaba jngai bad kaba ki donkam ban ioh ia ka bai kali kaba kham heh, pynban ia ka jingeh pat yn mad da ki paidbah kiba hap ban thied ia ki marbam mardih.
Guwahati:Ki suba lehnoh United liberation front of asom(ULFA-I) ki la ther kuli ia ki kynhun shipai pahara ha ki bynta shatei jong ka Tinsukia distrik jong ka Assam.
Katkum ka jing pyllait khubor na u Rangbah shipai LT col Mahendra Rawat, u la ong ba ka kynhun lehnoh ka la ther kuli ha ki jaka khlaw, ha ka por 9.
30 mynstep jong ka sngi nyngkong, katba ka kynhun ki shipai ki dang iaid lynti ha Barapathar ha ki thaiñ Digboi-Peregiri.
“Hadien ba ki la siat shi kuli, ki shipai ki la hiar ha madan ban iakhun bad ki lehnoh ki la phet krad noh na kane ka jaka khlem don kano kano kano ka jingjia ba sngewsih.
Hakane ka jingjia ka ULFA-I, ka la kam ba ka dei maka, kaba donkti ban ther kuli ia ka kynhun shipai.
“Ki lah ban dei ki kynhun jong ki ULFA-I, kiba don kti ha kane ka bynta, hynrei ka kynhun shipai kan tih bniah ia ki dak ki shin ka jing long jingman, la ki dei shisha ne em ki kynhun ka ULFA ki ba la siat, la ong u wei u shipai.
Shillong:U President rangbah ka seng Federation of Khasi Jaiñtia and Garo People, u Bah Dundee Khongsit, ula shah khot hajir ha ka Shil long Sadar police station ha ka 14 tarik Naiwieng 2022, halor ka jing jia kaba la jia ha ka 28 tarik jong u bnai Risaw, ha ka jingiaid paitbah jong ka seng FKJGP, ha kaba ka la don ka jingshah shoh shah dat ki briew kiba iaid ba ieng ha lynti.
Hadien ba la mih na Sadar police station, u Bah Dundee ula ong ba kane ka jingkhot hajir kam don kano kano ka jing sngewpher ne sngew tieng ïa ki nongialam, wat la ki la shah pyn ngat ïa ki kyndon aiñ kumba ngat ki juh ki nongialam shh khmat, namar ka jingtoh kit ki pulit ka long kum ka jingai jinghikai ïa ki khynnah rit.
Ula maham da kaba ong “Ka sorkar bad ka police department kim dei ban ñiat jubor ïa ngi sha ka kynroh, ynda la poi ka kut lad ngim banse ban phai khmat ban ïa tynjuh bor da kiwei ki sien jam" ula ong.
Shuh shuh ula ong ba hadien ba ladep ban pynlong ïa ka jingiaid paitbah, bun ki video kiba la pynsaphriang ïa ka jingshoh briew jong ki dkhot ka seng, hynrei kum ki nongialam ki sngewkmen, ba khlem don mano mano ba thiah pang ha ki hospital.
U bah Khongsit ula ong ba kane ka dei tang ka jingpynksan jong u SP ka East Khasi Hills, ba don kita kiba shitom jur bad kum ka seng kam pdiang satia ïa kane, shi bynta ruh ula kyntu ïa baroh ki paitbah ba lada don kano kano ka jingjia jong ka imlang ka sah lang kim dei ban ïa kmen da kaba pynsaphriang ïa ki video.
Na ka liang ka seng, haba ïa dei bad ka jingbym ioh kam ioh jam jong ki paradoh parasnam ha ki tnad sorkar bapher bapher, ula ong ba ka sorkar ka dei kaba nyngkong ban kit khlieh kumno ban thaw ban pynioh kam ïa ki samla hapoh ka jylla, namar lada ka sorkar kam shim kano kano ka jingkitkhia, ka seng wat la ki don ki jingshah pyrkhing ha kita ki kyndon, hynrei kam salia bad kam tip ha kano ka por kin sa pynlong biang ki jingiakhih paitbah nangne shakhmat.
Lada kyrduh kam te kumno u Khar Nepali uba na Nepal u lah ban ioh kam ha man ki State Bank of India kum ki Kam peon lane ki Kam barit Baria…Balei ki Sengbamlang kim liet inspect bad long kham serious.
Ka unemployment issue ka dei ba lah Jan Election.
Um iohi uwei u soh ban khiet tang ki tit.
Ka juk ka la kylla pyrdet bak-ly-bak mynta na kato ka juk ha ki por mynshwa.
Mynshwa,shisien ba la leit pule,kata,la tikna beit ba ka kam ka la ap lypa.
Saw phew ne san phew snem lei mynshwa,shisien ba la pyndep ia ka klass vi shaneng,kata,wat na iing ruh ki la wan khot hi.
Ym donkam interbiw thoh(written interview) ne interbiw markhmat(personal interview) hynrei shisien ba la ia kohnguh,ka kam lah ioh lypa ha kti bad ka tulop ruh khlem jingpynthut ne jingleh kyllain ei ei.
Yn nai iakren ia kito lei kiba la pass matrik ne klass x(ten) ba ki la wan khroh wan kjor da ka kam sahep ba heh bha naduh na ing na sem.
Mynshwa ka dei shisha ka jingpule ban ioh kam bad ka long shisha kumta.
Phai pat sha kane ka juk mynta.
Ha ki kyrdan MA/MSc/MCom,etc.
lah jlep ka wad kam.
Wat lada pass da ki kyrdan Engineer ha ka lain bapher bapher ruh lap ba dier sa ka rta ioh kam bad ka thait ka shong iing bad lut ei tang ka por,ka bor bad pisa tang haba leit wad ban thep kam.
Lada pass tang ia ka klass x(SSLC) ne klass xii(HSSLC) lei lei ki dang khein kyrdan khynnah.
Wat lada pass ia ka degree level kum ka BA/BSc/B.
Com,etc, ym pat long ban ia kren ia ka kam lada phim don ki nongkyrshan kiba skhem nadien (back up).
Lada leh da ka buit tuh ban thied kam ruh,bun ki kam kamai thok kamai shukor suda.
Bun kiba la liat ha kum kine ki thliew khamtam ki kam company bapher bapher kiba la kylla dujok pynban ha ka jingim briew jongngi ha kane ka pyrthei.
Bun kiba shah teh bad kylla mraw ei mynta ba shah shet ha ka wad kam lamwir mynta.
Kane ka juk mynta ka la ih bha ba lah dei ban hikai bad lam lynti noh ia ki khynnah pule sha ka thaw kam thaw jam ym dei shuh ka jingpule ban ioh kam ioh jam.
Ha kiwei kiwei ki ri kiba la shai bad riew spah,dei ki samla pule kiba thaw kam bad ka sa roi bad riew spah ka ri jongki.
Ha ka state Panjab bad Haryana,kiba rep hangto dei kiba la pyndep ia ka jingpule ha ka rep ka riang(agriculture).
Ha state Meghalaya jongngi pat,shisien ba la shong skul ha ka kyrdan klass ix/x,kata,la sngewlehrain bad sngewpoh ban bat wait ne mohkhiew ne ban kit khoh.
Lada ym lah ban wanrah biang ne saindur ia ki khynnah pule ba kin kheinkor bad niewkor biang ia ka thaw kam bad iai ap sah ha ki kam suk(kam sorkar) ka pateng ban wan kan long kaba dum tliw tliw bad i sheptieng pynban ba kane ka kam suk kan pynkylla nongtuh,nonglute bad nongpynjot thiaw ia ka imlang sahlang, ka jingteh mraw ia ka ri bad ka jaitbynriew ba ieit jongngi ha ki pateng kiban wan.
Ki kyrtong ki dei ban long ki ba tip bha ia ki aiñ Jing synshar khadar, bad yn da ngi la jied ia ki, ki dei ban ia kren ia said, ia pyni Nia ha dorbar assembly.
Kim dei ban shu sngap kum ba ngi la dep iohi myn ha ka ne ka kylla ka ba dang shu dep shen, naduh u 2018 haduh u2022 ha man ba don ka Jing ia shong dorbar.
Ka Jing kyrpad jong ngi ki paidbah nong jied (voters) ia kino kino ki ba don spah don klur tyngka.
Lada phi pyrkhat ban long MLA na ka bynta ka pla ki paralok bad ia la de, to sngew bha shong Noh shwa ia mynta.
Ma ngi ki ba dukba rangli bad ma ngi ki ba ioh kamai kat ban im, ngi don Kam ia ki nong thaw aiñ ki ba stad, ki ban thaw ki aiñ na ka bynta ka Jing myntoi,ka Jing roi Jing kiew jong baroh kum ka Jaitbynriew bad ka jylla.
Ngi don Kam ia ki nongthaw aiñ ba kin shna ki aiñ ban pynduh jait ia ka bam sap, ka shah shiliang, ka khwan shi kynhun shimet.
Kum ki kyrtong ba ieit bad ki paidbah (KYNRAD), to ngin ia sangeh Noh ka Sam Pisa bad ka pan Pisa.
Katne la jot rathai ka Ri bad ka Jait BYNRIEW,tang na ka daw ka Pisa baleh bym hok, ha to ngim sngew rem ia la ka Jing leh lade? To ngin ia phah Sha assembly tang da ki ba pyn rit ia lade,ki ba pan ia ki jing Mut bad ki mat na ki KYNRAD (Nong jied).
Ki ba pan ka Jing Noh synñiang Pisa na ki nong jied ha ka Jing iaid ialap jong Ki.
To ia khmih thuh bad ia kyndit BYNRIEW Noh ko para Ri,ioh shu jah syndon ha ka wei ka sngi.
AIS SujaU Jisu u pynkynmaw da kaba ong- Ynda phin iohi ia kata ka ingijli bapynduh,ba la ong shaphang jong ka da u Daniel u nongiathuhlypa, ba ka daieng haka jaka ba khuid.
Mathaios24:15.
Ka mut aiu kane? To ngin iapeit aiu u Daniel u ong-“bad shitaiew (7snem)un pynllong iaka JUTANG BA SKHEM bad kiba bun bad hamar kaba shiteng kata ka taiew(3snem shiteng),un pynduh noh ia kata ka jingknia,bad ia kata ka jingainguh bam:bad halor ki thapbniang jong ki jingijli, un wan uwei uba pynjot.
Daniel 9:27.
Te ka mut kaei kane? Kaba mut u Daniel u la dep iathuhlypa ia kine ki sngi kiba mynta naduh ki hajar hajar ki snem.
Haba u Jisu ula wan sha kane ka pyrthei u la pynkynmaw pat ha ngi da kaba ong-“Ynda phin iohi ia kata ka jingijli bapynduh (abomination of desolation)….
ba ka daieng haka jaka bakhuid.
Kane ka thew ia kine ki sngi bakhadduh kiba long mynta kein.
Une u jingijli bapynjot ne la sdang ban mih pyrthei ha Israel uba dei u Antichrist lane khristlamler une ula sdang paw pyrthei mynta bad un sa kren sha ka pyrthei haki snem ban wan u Jisu ula de pong lypa, Nga nga la wan ha kyrteng u kpa jong nga, hynrei phim pdiang lada uwei pat un wan haka kyrteng la jong hi ia uta phin pdiang.
Ioanis5:43.
I sangsot iaki Israel b ki pdiang ia une u Anti Messaiah namar kila kyntait bad kim ithuh ba u Jisu u dei uta u Messaiah jong ki.
Une u Anti Messaiah ki Jiw un saleh ia kieikiei kiba khraw bad dei une uba long ua donbor ban ai hokum iaki Jiw ba kin pynieng noh iaka temple kaba lai ne third temple ha Jerusalem.
Une ula don mynta hynrei ka pyrthei kam ithuh ia u tad ynda un ai hokum ban pynieng iaka Temple balai ha Jerusalem.
Kane kanjingijli ka thew ia une u Khrist lamler uba long ruh u mradkhlaw uban sa leit shong ha kata ka temple kaba lai.
Ba ka da ieng haka jaka bakhuid ka mut ha temple Mount ha Jerusalem ha ka jaka hajan ja Dome of the Rock jong ki Muslim.
Hapih kane ka shitaiew, ne ki 7snem 3snem shiteng kiba nyngkong kin long ki por baki Jiw kin ioh ban ai jingknia daki mrad hapoh kane ka temple.
Kane ka por kan long ka pork a jingsdang jong ka jingsuk ba shukor namar kan wan mih ka ak ka kulai balieh.
kulai basaw bad ka kulai baiong.
Jingpynpaw6:2-5.
Kaei ka ban jia hadien kane? Mar iakut ki 3snem shiteng ba nyngkong,une u Mradkhlaw antichrist un pynsangeh iaki jiw na kata ka jingleh niam knia jong ki daki masi bad iaka 3snem shiteng kaba sah pat ,un leit shong ma u ha kata ka temple un leh ak blei ialalde 2Thesoloni2:4.
Tangba, kata kan ym wan, lymda jia shwa ka jingphaidien ba ynioh pynpaw ia uta u briew ka pop u khun ka jingjot.
2Thessoloni2:3.
Kaba mut hashaw ba u mrad khlaw un wan,bun bah kiba ngeit kim phai dien n aka jingngeit ia u Jisu Khrist.
Kane ka long kaeei na ki dak.
Kaei ban jia pat hapdeng kata ka shitaiew ne hamar pdeng kta ki 7 snem? ka jia ka jingmihpat bad ka jingrongnoh ia kiba la pynkhreh naduh mynta, khnang ba kin ioh mad ia kata ka jynjar bah “Te khamtam shibun, haba mynta la pynksan ia ngi daka snem jong u Jisu ,yn pynim ia ngi da u, NA KA TA KA JINGBITAR U BLEI" ki Nongrom 5:9.
“Naba u Blei ula buh ia ngi ym ia ka jingbitar hynrei iaka ban ioh ka jingpynim da u Jisu khrist u Trai jong ngi"1Thessoloni5:9.
Pule ruh Daniel 11:31-41.
Nongpoh:Ki nongialam bad ki dkhot jong ka seng HITO bad MPSO, hynnin ka sngi Saitjain, ki la leit ban pynthut shipor ia ka Toll gate ne ka jaka khrong khajna jong ka National Highways Authority of India (NHAI) kaba don ha Pahammawlein 20mer, kata hadien ba ki la leit ban iarap ne kyrshan ia kawei ka longkmie na katei ka shnong, kaba la pan jingiarap na kitei ki seng, halor ka nongrim ba kam ioh bainong la shisnem tam.
Tang mar ia poi ha katei ka jaka, kitei ki nongialam ka HITO bad MPSO, ki la pynthut shipor ia ka rukom treikam hapoh katei ka Toll Gate bad kiba la phah iaid beit khlem siew ia baroh ki kali, kiba iaid lyngba katei ka Toll Gate.
Katei ka jingthmu jong ki HITO bad MPSO bad khang ia katei ka Toll Gate, ka la pulom noh, namar ka jingpoi kloi da ki bor pyniaid Distrik ka Ri Bhoi, ha kaba ki la ioh ban iakren bad kitei ki nongialam jong kitei ki 2 seng.
Ha ka jingiakren kaba katto katne por hapdeng ki bor Distrik bad kitei ki nongialam seng, ha kaba kut ka la poi noh sha ka jingiasngewthuh jingmut bad lait shah noh ka jingshah pynthut ia katei ka jaka khrong khajna, kata ka dei ruh hadien ba ki bor pyniaid Distrik, ki la mynjur ban shimkhia ia kaei ka jingdawa jong katei ka longkmie bad seng, khamtam eh na ka bynta ban iakren halor ka jingdawa jong katei ka longkmie.
Shillong:"Ka jingïadei hapdeng jong ngi bad u Blei ka dei ban long kaba janai, namar U Blei ieid ïa ngi ki briew barabor u kwah ban pynim ïa ngi bad halor ka ïukharist ka dei ka jingmaïa jong ka jingieid, ka ïukharist ka dei ka paralok kaba jan tam ban ieid ïa ngi baroh," ong u Lyngdoh Sad ka Jyllaniam bah Shillong u Archbishop Victor Lyngdoh ha ka proseshon bah mynta ka Sngi.
U la ong ruh sha ki paid riewngeit ba kane ka dei ka jingmaïan kaba khraw kaba long ban sngewthuh janai, hynrei hap ngeit ban sngewthuh.
“Ka Balang ka ïai bteng ban pynmynta ïa ka Ïukharist lyngba ki Lyngdoh Sohblei," u la ong.
U la ong ruh ba U Khrist da ka jingshah shitom u la pynmynta biang ïa ka Paskha bad dei ha ka ïukharist ba baroh ïa long tylli bad u Blei kumta dei ban im ym tang ban shu ngeit.
“Kane ka pynlong ïa ngi ban ïoh bynta ha ka jingim blei kaba ïalam da u mynsiem Bakhuid ym ha ka doh.
Ka ïukharist kadei ban ktah ïa ka jingim jong ngi iwei pa iwei bad ngi dei ban im ha ki sngi u Blei ban long kum ki khun ka jingshai.
Ka ïukharist kadei ba ngin pynbna ban ïasam lang ha kiwei," u la ong.
U la ong ruh ba ka Balang kaba im ha ka ïukharist kadei ka Balang missionery, kumta dei ban long ki missionary kiba im ban long ki sakhi kiba im na ka bynta kiwei lyngba ki kam isynei.
“Ngi dei ban Ïalong kiba sbun kum u kpu ba la kdiah ban ïarap ïa kiwei, kumba u kpa Bakhuid u la pynbna ïa ka sngi kiba duk kumta ngi dei ïa kiba duk kumba ieid ïa u Jisu ha ka iukharist bakhud," u la ong.
Ha kane ka proseshon bah, la pynlong hadien arsnem bad ka la dei ha ka sien ba nyngkong ba u Lyngdoh Sad Victor Lyngdoh un ïoh ban shim bynta kum u Archbishop ka Jyllaniambah Shillong.
Ha kane ka sngi la duwai ruh na ka bynta kiba duk kumba la pynbna da u Kpa Bakhuid u Pope Francis bad ha kane ka sngi la ïohi ïa ka jingïatuid ki paid riewngeit da kiba bun byllien ngut ban ïoh shimbynta ha kane ka proseshon kaba la pynlong hadien jong ka khlam Covid 19.
Ka Shongkha Shongman ka dei kawei na ki bynta ba kongsan tam ha ka Jingim jong ka longbriew man briew u khun khasi Khara.
Ka dei ka bynta ba la buh bynta kyrpang da u Nongbuh Nongthaw, bad kane ka dei ka burom ia u Shynrang ne ka Kynthei Khasi ha ka imlang ka sahlang ka Jaitbynriew Khasi bad ha ka Riti Dustur u Hynñiew-trep.
Kumba long ka rukom, U Shynrang ne ka Kynthei ki dei ban don la ka rympei ban saiñdur ia la ka ing ka sem,ka jait ka kynja ryngkat u ne ka nongsumar, bad ruh la ki khun ki kti khnang ba ki lah ban tei bad saiñdur ia la ka longing longsem bad ka long kur long jait.
Ka Jaitbynriew Khasi ka long kawei na ki jaitbynriew ba kyrpang ha kaba ngi shim Jait na ka Kynthei/Kmie(Matrilineal System) Kiba bun na ki Jaitbynriew ha ka Pyrthei ki Shim Jait na u Shynrang/Kpa (Patrilineal System).
Kumba ka Shongkha Shongman khasi ka long kaba kyrpang, namar kata ymdei ban shongkha ia kiwei pat ki bymdei na kajuh ka thymmei Hynñiew-trep ne ki khyllah jait kiba don ia kata ka rukom ban shim jait na u Shynrang ne kata ka Patrilineal System namar kane kam dei ka rukom khein jait ki khasi Hynñiew-trep bad kaba pynap liewlep ne bam duh ia ka dustur jong u Hynñiew-trep.
Ka Sain Pyrkhat bad ka Nongrim (Principle/Idealogy)Jong ka HYC ka long ban Pynneh Pynsah (Conserve) ia ka Riti Dustur jong u Hynniewtrep ym ban pynkylla khongpong kumba la mih ki katto katne ki kynhun ha kine ki sngi ban shim jait noh na u Shynrang.
Ban shim jait na u Shynrang ha ka Pyrkhat U Khasi ka long kumba die duh syndon ia ka Riti ka Dustur lajong kumba ia ngi la shon shap naduh ki Longshuwa Manshuwa jong ngi.
Namarkata, haba Shongkha ha ka jaitbynriew Khasi ki kynthei ki dei ban da it bniah ym ban ryngkoh kulmar, da kaba peit ia ka spah ne ka rong ka rup, hynrei ki dei ban da tip ia lade ba ki dei ki Longkmie ba don burom, ki nongtei ia ka ing ka sem, ka jait ka khong bad kiba pynneh ia ka Riti ka Dustur.
U Shynrang Khasi u long tang u Nongpeit u Nongda ia ka jait ka khong, hooid u ioh ia ka nam kum u Rangbah ne uta u KHAD AR BOR, hynrei shisien ba ka Kynthei ka la bakla ban jied ia la u jong u Marryngkat(Tnga), ka ing ka sem kan jot kan pra.
Haba ia ka longing longsem khasi la long khlieh da u Khyllah jait, baroh ki Riti Dustur jong kata ka longing ka la iap lypa.
Ka Kynthei Khasi ka dei ma ka ka Nongbat Riti bad Nongsumar ia ka ing ka sem ki jingdon jingem baroh khamtam ka khun khaduh.
U Radhon Sing Berri, u ong Haba poi kha, ymdei ban poikha lyngngoh thamula, hynrei dei ban da tip u kñi u Kpa,wat ju ia poi kha bad ki jait bymkha, hynrei Para ba ia biang ka phylla.
Ka Jingshongkha khleh ka buh jingma bad ka long kaba mynsaw ia ka Jaitbynriew rit paid jong ngi.
Ka Jaitbynriew Khasi ka dei ka Jaitbynriew kaba tang shi troh ban ia nujor bad kiwei ki heh pait,namar kata ngi dei ban kiar horkit- hordang na ka Shongkha ia ki khyllah jait.
Kaba sngewduh jingkyrmen ia ka Jaitbynriew ha kine ki sngi ba mynta ka long ba ngi la Kylla(changed) ha baroh ki liang naduh ka burom ka akor ha ka imlang ka sahlang, ka tip kur tip kha, bad khamtam ha ka Shongkha Shongman ngi la nangsynjor bad klet noh ia la kajong ka Riti ka Dustur.
Ka Jaitbynriew kaba bat bad kynmaw ia la ka jong ka Riti ka Dustur ka dei ka Jaitbynriew kaba im.
Ka HYC Kum ka Seng kaba don ka Jingkitkhlieh na ka bynta ka Ri bad ka Jaitbynriew Hynñiew-trep na ka por sha ka por ka la ju ialeh khlem shongthait ban dawa,ban thawlad, bad ban aibuit wat ia ki Nongmihkhmat paitbah ba ki dei ban kyndit thiah noh namar ka Jaitbynriew Hynñiew-trep mynta ngi la don hapdeng ka jingma kaba ap kmang kum u Dak Mynsaw na ka Jingshongkha khleh.
Kum ki Nongmihkhmat Khasi ki dei ban shim khia kloi ban pynbha bad ban pynkhlaiñ ia ki ain Shongkha shongman jong ka Jaitbynriew Khasi na ka bynta ban iada na ka Jingshongkha khleh.
Ka Jaitbynriew Khasi ka pynpaw ia ka jingsngewnguh ia u CEM ba rim ka KHADC u Bah HS Shylla (bam kwai ha dwar U Blei) uba u la shna pynbha ia ka Khasi Social Custom of Lineage Bill 2018 2nd Amenmend Bill.
Kaba ong ba lada Kano Kano ka Kynthei khasi lada ka ioh lok khyllah jait, kan duh noh ia ka iktiar kum ka khun Khasi(Schedule Tribe).
Ka sorkar ka la dei ban pynbha bad pynkhlaiñ ia kane ka aiñ kaba long shisha kum ka kynroh iada bad ka Stieh ia ka Jaitbynriew.
Khaduh khadwai, kum ka Jaitbynriew kaba kyrpang bad tip briew tip Blei, Ngim dei ban duh jingkyrmen hynrei da ka jingsngewskhem ngin ioh ban pyntreikam pura ia kane ka ain KSCLB kaba long kum ka STIEH iada ia ka Jaitbynriew, bad ngi dei ban kynmaw ba ka Jingshongkha khleh ka longshisha ka jingma ia ka Jaitbynriew Rit Pait jong ngi, bad lada ngim kyndit bynriew ngin sa duh jait ha kawei ka sngi.
Ko ki Kynthei ba donburom ka Bri U Hynniewtrep wat kmen tohhoh ban ioh lok khyllah jait namar kine ki juh ki khyllah jait kin sa pyndonkam bad pynlong ia Phi kum ki mar khaii bad laisen na ka bynta ban pynbit pynbiang ia ka kam ka jam bad ka khaii ka pateng jong ki, ym na ka bynta jong ngi ki Khasi hynrei na ka bynta jong ki hi.
Khublei Shibun.
IMSLEM KA RI KHASI IMSLEM KA JAIDBYNRIEW HYNÑIEW-TREP.
Ka Jylla Meghalaya ka dei kawei na ki Jylla kaba sahdien bha napdeng ki Jylla hapoh ka Ri India ha ki liang baroh, katkum ka report jong ka NITI Aayog ka don ha ka thup jong ki san tylli ki jylla kiba duk tam hapoh ka Ri India, nalor kata ha ka liang ka pule ka puthi ruh ka don shatrai duh, ka jingbun ki samla ki bym donkam don jam ka la nang kiew na ka por sha ka por bad ka Jylla ka la mad ia ka jinghiar arsut ha ka ioh ka kot bad ka bamsap ka synshar ban pynjot ia ka Jylla.
Haba nga bishar bad pyrkhat sani bha balei ba ka Jylla ka jong ngi ka la hiar arsut ha ki ba bun ki liang ka daw tynrai hi ka dei namar ka jingbym biang ka synshar ka khadar bad ka jingbym lah ban pynmih ia ki nongsynshar kiba don ka jingkitkhlieh namar ka bor jong ka Pisa ka treikam bha ha ka por jied nongmihkhmat bad pynlong ia ki Nongkhaii Heh spah ba kin suk ban jop ia ka election da ki jingpynbiej lyngba ki Program ba shisien san snem, ka jingleh isynei kaba tang shwa ka election bad kiwei kiwei ki jingpynbiej kiba har rukom ia ki paidbah bapli.
Sngewkmen pat ha ka jingiaid jong ka por ki Nongshong shnong ki la nang stad bad sngewthuh ia ka dor ka synshar ka khadar bad ka la mih ruh ka jingiakren jong kiba bun ba ka la dei ka por ban pyrkhat thymmai ha ka rukom jied nongmihkhmat bad ban ym ailad shuh ia ki Nongkhaii (Business Man) ban rung khlieh ha Assembly namar kim don por ban shakri hok ia ki paidbah, kim don ka por ban pyrkhat ia ki mat ki jura ban iakren ha Assembly ne ha District Council na ka bynta ka bha ka miat jong U Paidbah hynrei I kumba ki pynlong ia ka kam nongmihkhmat tang ban suk bad pynheh ia ka kam khaii jong ki bad pynlong ia ka kam synshar khadar tang kum ka kam kam khaii (Business).
Don shibun ki Nongmihkhmat kiba dei tang ki Nongkhaii (business man) hynrei kim dei kita ki nongthaw ain ne ki nongshna policy, kumta ngi iohi ba ngim don ki policy ba biang ha ka pule ka puthi kat haduh ba ki nonghikai ki hap ban mihkhmat hi ban dawa ia la ka jong ka hok kat haduh ban da thiah miet ha madan tang ban ioh ia ka tulop babit jong ki bad kumjuh ban kyntiew ia ka pule ka puthi nalor kata ki samla pule ki hap ban da mih paidbah ban pynbor ia ka sorkar ban dawa ia ka scholarship kaba dei hok ka jong ki.
Lada ngi phaikhmat ha kaba iadei bad ka kam ka jam ki samla (Employment Policy) hangne ruh ngi iohi shibun ki jingduna kat haduh ba ki Samla ka Ri ki hap ban mih ha madan ban pyni ia ki nongmihkhmat ba kin pyrkhat na ka bynta ka Employment Policy.
Lada ngi phai ruh ha ka rep ka riang bad ka kamai kajih ngi iohi ba bun ki nongrep ki hap ban die taddor ia ki mar rep jong ki wat haduh u pud ban sah miet ha Anjalee ne Motphran kumba ngi sakhi ha ki khubor.
Haba ngi phai ruh sha ka koit ka khiah ngi da duna tyngeh tyngeh ki nongmihkhmat ki ban shim khia ia kita ki PHC ne CHC kumta bun kiba pang ba shitom la hap ban shu kit beit sha ki Hospital Private, kumjuh ruh haba iadei bad ka Sport ngi hiar dor haduh kata katta namar ngim don ki policy kiba biang bad pynlong ia ki samla donsap ha ka sports ba kin duh jingkyrmen, kaba kham sngewsih ka long ba la pynbiej ia ka jingkyrmen ki samla donsap ha ka sports tang shisien san snem shwa ka election kumba ngi sakhi.
Ngi sngewthuh ba baroh shi katta ki paidbah ki sngewthuh ia kine ki jingeh ba ki mad bad ki la angnud ban ioh la u jong u nongmihkhmat uba don ka jingkitkhlieh bad uba lah ban thaw ki ain bad ki policy katkum ka jingdonkam u paidbah, ngi sakhi ruh ba ki kynhun niam bad ki Balang bapher bapher ki da pynlong ki jingdwai ba kyrpang ban ioh ki nongmihkhmat kiba tip briew tip Blei kiba don ka jingkitkhlieh bad jingshemphang bad uba isih ia ka spah bymhok.
Ka jingangnud jong uba bun uba lang ka dei namar ba ki la thait ia kita ki nongmihkhmat kiba dei ki nongkhaii kiba la shu wan ban thied ia ka hok jong ki da ki jingpynbiej bad ki jingkular kiba ha rukom bad kiba leh pyrthuh kumba ki ithuh eh ia ki jingeh jong ki paidbah tangba tang shwa ka election.
Haba nga phai ruh sha la ka jong ka Constituency (Mairang Constituency) nga iohi ba kine ki nongmihkhmat ki leh pyrthuh eh kumba ki ithuh ia ki jingeh u paidbah ha kine ki khyndiat bnai da kaba wan khmih wan jngoh man ka por phewse ha kine ki snem bad ki bnai ba la dep kim don ka jingkitkhlieh wat tang ia ka umbam umdih ruh kat haduh kaba la pynlong ia ki longkmie ba kin ia mih paidbah ban iaid rally ryngkat ki borti ban pynpaw ia ka jingbymhun ia ki nongmihkhmat, ka long ruh kaba eh haduh katta katta ia ki paidbah ba kin iakynduh ia ki nongmihkhmat ne tang ban ioh ban iakren phone ruh ban iathuh ia ka jingeh jong ki namar kim bit tang ban shim ia ka phone call jong ki rit ki ria.
Kine ki Nongmihkhmat ha ka jaka ban kin pyrkhat kumno ban weng ia ka jingeh ki paidbah phewse ki pynbunkam ialade ban phet seng na kawei ka party sha kawei party bad thmu ruh ban iakhun na kawei ka constituency sha kawei pat tang na ka bynta ka jingmyntoi shimet.
Kumta nga ngeit bad nga kyrpad kum ki nongshong shnong kiba la sngewthuh bad shemphang ba phin ym iapein ia la ka jong ka hok bad ka pisa bymhok jong ki nongpynbiej tang ha ka aiom election, pyneh rngiew ia la ka hok bad wat ailad ialade ban long ki mar khaii jong ki nongkhaii ha kane ka elction 2023.
Ki lut 100,200,500 ne 2000 tang ha ka por election kim lah ban weng ia ka jingduk jingkyrduh bad ki jingeh ha ka imlang sahlang hynrei dei tang lyngba ki policy treikam kiba kat kum ka jingdonkam jong ka por kein kaba lah ban kyntiew ia ki paidbah ha ki liang baroh.
Shillong: Ka jingdheng kali, ka la iai bteng haduh 3 sngi lynter, kaba sdang naduh ka 11tarik mynta u bnai; naduh Umkiang shaduh Tongseng bad la iathuh ba katei ka dei na ka daw ka jingsniew palat put u Surok NH6 na Jowai haduh Malidor.
Katei ka jingdheng kali, ka la buh jingeh ia ki paidbah, kiba iaid ba ieng na katei ka surok bad khamtam ia ki kali kit nongpang, ba kim lah shuh satia ban poi biang por sha ki hospital.
Tura: Kan long ka jingsah jingkynmaw ha ka history jong ki nongshong shnong ka Reserve Gittim village ha West Garo Hills.
Ha ka jingialang ainguh ba la pynlong da ki nongshong shnong, u CM u la sam ia ki pata jaka sha ki 100 tylli ki longing ha ka jingsakhi u Swapnil Tembe, DC, West Garo Hills bad ka Rikse R Marak, CEO, Tura Development Board bad kiwei kiwei.
Ha ka 19 tarik u Nailar 2018, ki la phah ia ka dorkhas sha u myntri rangbah ka jylla ban pan jing iarap na u halor ki jingeh ba ki ne ki nongshong shnong ki ïakynduh.
Ia kane ka kam la shim khia wat hapdeng ka jingpyn thut ka Khlam Covid 19, la lah ban pyn biang ia shibun ki jing eh.
U myntri rangbah ka jylla u la lah ban ai mynta ka sngi 11tarik U Naiwieng ia ki pata sha ki 100 tylli ki longing kiba dei hok ban ioh ia kine ki pata jaka kat kum la jingpan bad jingdawa jong ki ban long trai ia ki jaka.
U Myntri rang bah ka jylla u la ong, “Ka jinglong trai ia ki jaka ka dei ka jing ithuh ia ki nongshong shnong ka jylla.
Namar kata, ka jing pynlong trai ia ki jaka ki puta, ka dei ka mat ba hakhmat eh jong ngi.
Ha ka jing iaid lynti jong ngi saw snem shiteng mynta ka la long ban iarap kat ba kot ka bor ban pyn ioh ia ki briew ha Reserve Gittim, ba kin ioh ia ka hok jong ki kum ki nongshong shnong jong ka Meghalaya.
Bad ngin dang iaid shakhmat ban iarap ia ki nongshong shnong ka jylla ki ba mad ia kine ki juh ki jingeh.
U Swapnil Tembe, DC, WGH, u la bynrap da kaba ong, “Ka jingshong neh shi jaka ka long ka ba donkam.
Na ka bynta ki jing apply loan, ki jingplie account ha ki bank bad kiwei kiwei, donkam ban don ka pata bad ki kot ki sla jaka khnang ban lah ban pynshisha ia ka jingshong neh ha kato ka jaka.
Ki don ruh ki jaka ha Tura bad ha ka jingpeit ki bor district, ki ba ngat jingeh ha ka jing wad jingtip ia ki jingeh jong ki nongtrei, ki nongiarap, Hynrei ia kine ruh la lah ban pynbiang da ka jingbthah bad jingiarap u Myntri rangbah.
"Ban pynbiang ia ki jingdonkam jong ki nongshong shnong ka thain, ki tnad teikam ka sorkar jylla ba kynthup ia ka tnat um, tnat bording elektrik kin hap ban trei ryngkat ryngkat.
Ki nongioh bynta ia kine ki pata, kim lah khlem da pynpaw ia ka jingsngew jong ki, kawei na ki nongioh bynta, ka Sharon D Sangma ka la ong, “ha u snem 2018, u CEM u la sdang tohkit halor ki jinglong trai ia ki jaka, Hynrei ki la ngat jingeh shibun namar ba kim don ia ki kot ki sla kiba biang ban pynshisha halor ka jinglong trai jong ki, kane ka la buh jingeh ban ioh tan bording elektrik bad umbam ha iing bad kiwei kiwei ki jingdonkam.
Nga da sngewnguh ia u CEM, u Myntri rangbah kiba la iarap shisha ia ngi ban ioh ia ka pata jaka, kaba long shisha kum ka jingphohsniew kaba ngam lah mutdur ba kan urlong shisha mynta ka sngi.
"Sa U Remsoni Ch Marak, u la bynrap, “Ha ka por ba ngi leit sha ki ophis treikam na ka bynta ban pan loan, ngi la shah kylli la ngi don ne em ia ka pata jaka, namar ba ngim don, ngim shem la lah ban ioh ia ki loan namar ba ngim don ia ki pata, Hynrei mynta ngi lah ioh ia ka pata jaka kaba long shisha ka jingkyrkhu ia ngi baroh.
Ngi da sngewnguh ia ki nongleh bha baroh".
Shillong:Ki arngut ki nongialam jong ka Federation of Khasi Jaintia and Garo Peoples (FKJGP) ki la shah khot hajir ha ki pulit hynnin ka sngi ka 9 tarik Naiwieng 2022, bad ki la hap ruh ban shong haduh 8 kynta eiei ha sadar police station.
Kine ki ar ngut ki nongialam kiba la shah khot hajir ki kynthup ia u Vice President ka FKJGP u Bah Kitboklang Nongphlang bad u Organising Secretary u Bah Khrawkupar Nongsiej.
Kane ka jingshah khot hajir jong ki nongialam hynnin ka sngi ka dei halor ka jingshah shoh ki riew paitbah kiba iaid bad kiba shong hapoh kali bad ka jingshah pynjulor ki kali jong ki riew paidbah haka 28 tarik u Risaw kaba dei ka sngi ba pynlong rally da ka FKJGP halor ka jingkyrduh kam.
Katkum ka jingiathuh u Organising secretary, u Bah Khrawkupar Nongsiej, ka jingslem ha katei ka jingkhot hajir ka dei na ka daw ba kin hap ban ap ia ki pulit kiba tohkit.
Ha ka jingiakren bad ki lad pathai khubor ubah Khraw u la iathuh ba ka jingshahkhot hajir ha katei ka sngi ka long halor ki case hapoh ka Laitumkhrah Police Station bad la pynngat ruh haduh 6 tylli ki kyndon pyrshah ia ki nongialam ka seng.
U la iathuh ba hadien ba la dep ban tohkit da u Investigation Officer(IO)halor ka case jong ka Laitumkhrah Police Station ki pynap pat sa ia u DSP (crime) bad dei kane kaba la pynslem namar uta u DSP u la ai daw ba u dang donkam da kiwei.
U nongialam ka FKJGP u la ong ba kane ka rukom leh jong ki pulit ka la pynsohsat ruh ia ki haba ki leit ban hajir man ka por, ula bynrap.
Shillong: U Myntri Sorkar Pdeng ba dei khmih ia ka Tnat Road Transport and Highways, u Nitin Gadkari, mynhynnin ka sngi u la pynbna ka jingpyllait ia ki projek ba thymmai ba shongdor T.
1.
6 lak klur ha ka thain shatei lam mihngi.
Ha kaba kut jong ka jingialang bad ki lad pathai khubor na ka bynta ka jingialang peit bniah ia ki projek Surok bah ha ka thain shatei lammihngi kaba la long ha nongbah Guwahati, Assam u la ong ba kine ki projek ki kynthup ia ki surok, ki Ropeway, ki RoB, ki jingkieng ba kongsan ha kylleng ka wah Brahmaputra bad kiwei kiwei ki jaka shong um.
U Gadkari u la ong ba la tyrwa ruh ia ki Multi Modal Logistics Park ha Udaipur ha jylla Tripura bad Silchar ha jylla Assam.
U Gadkari u la ong hapoh ka jing ialam ba iohi jngai jong u Myntri Rangbah duh, u Narendra Modi ngi trei na ka bynta ban pyndap ia ka jingduna ha kaba iadei bad ka jingpyniasoh ha ka thain shatei lam mihngi bad kyntiew ia ki jingdon jingem ba iadei bad ka leit ka wan ha ka thain.
U Myntri u la ong ba la shna kumba 50 tylli ki Way Side Amenity bad 50 tylli ki View Point.
Shisien ba kine ki la dep, kan kyn tiew ia ki kam jngoh kai bad ka ioh ka kot ha ka thain shatei lam mihngi, u la bynrap.
Ka Meghalaya, kan ioh ia ka surok kaba jrong 616 Kilometre bad ka jinglut kan poi sha ka T.
12,500 klur.
Guwahati:U heh pulit ba la bat ia ka kyrdan Superintendent of police (SP) ba la tip kyrteng kum u Raj Mohan Ray, la kem noh ha ka sngi palei hadien ba la kynnoh ba u la bam pisa 2lak tyngka na kiba ha ïing jong u briew u ba la shah kynnoh batbor ia ka khynnah 13 snem ha Darrang distrik jong ka jylla Assam.
Ia u SP, la kem hadien ba la lap ia ki jing shisha da ka tnat tohkit crime investigation department (CID).
U Ray u la shim ia ka pisa ba long beaiñ na kiba ha ïing jong u briew ba la kynnoh batbor ia ka khynnah ba dang 13 snem karta, khnang ban pynjah noh ia ka mukotduma.
“U la shah kem ha ka mukotduma ba thymmai ba la register da ka tnat CID, ha ka prevention of corruption act bad ki kyndon aiñ jong ka Indian penal code" la ong ka jing pyllait khubor.
Hadien ba la peit bniah ia ki bank account jong kiba ha ïing u ba shah kynnoh, ki phone call, ryngkat kiwei pat ki jing don kam, ki pulit CID ki la lap ba u Ray u la ioh 2lak tyngka na kiba ha ïing u ba shah kynnoh batbor" la ong ki pulit.
Kham trei hok ka Assam bn ia Meghalaya.
Shillong:Ka Cultural committee jong ka Seng khasi kmie kan pynlong ia ka Na thymmei festival, ha ka 19 & 20 tarik u Naiwieng mynta u snem; kum shi bynta ban pynneh pynsah ia ka kolshor, ka riti ka dustur, ban pyni ruh ia ka jingriew spah jong ka jait bynriew Hynniewtrep hynñiewskum sha kiwei pat ki ri jong ka pyrthei ki bym pat tip bad bna ia ka jingmih jong ka jaitbynriew Hynniewtrep hynñiew Wasa ha ka por myn shwa.
Haba iakren bad ki nongthoh khubor, U Secretary jong ka Cultural Committee, bah Hamarsing Kharmar ryngkat ki dkhot jong ka cultural committee, u la iathuh ba ka Nathymmei Festival, kan don ia ka jing iarwai tynrai,shad tynrai,ka jing iakop, pyni riam tynrai jong ki kynthei bad shynrang ba la tip kum u Naikhatsaw synñia bad ka Lukhimai, kin don ruh ki jingbatai bniah haba iadei bad ka jingrwai Iawbei na ka shnong Kongthong bad ka phlim kaba kyrpang bha ka ban pyni ha katei ka sngi ba la ai kyrteng ka “Thymmei ka tynne ka Tyllong" ka ban batai shaphang ka tynrai jong ki Hynniewtrep hynñiew skum ki wan na u Lum Sohpetbneng.
Ki don kumba 14 tylli ki kynhun ki ban wan kum na Nongtalang, Sohbar, Jowai, Mylliem bad kiwei pat ki jaka.
Haba iathuh shuh u Bah Kharmar, u la ong ba ha u bnai Naiwieng ki bun bha ki tamasa , hynrei kane ka thymmei festival ka dei kaba kyrpang bha, haba iadei bad ka riti ka dustur jong u khun khasi khara.
Ia kane ka tamasa yn pynlong ha Madan Weiking, Jaiaw, Shillong ha ka por 3.
30 nohsngi, na bynta arsngi ha ka 19 & 20 tarik jong u Naiwieng 2022.
Ka prokram ka dei kaba ym donkam ban siew ia ka bairung.
La iathuh ruh ba ia kane ka prokram, la iatreilang ryngkat bad ka Tourism Department Jong ka Sorkar jylla.
Shillong:U Conrad Sangma, myntri rang bah ka jylla, ha ka sngi thohdieng u la plie ia ka Civil Sub Division ba thymmai, ha Rong jeng ha East garo hills district, ha ka jing iadon lang ki kynrem ki lyndan jong ka sor kar jylla, kum u sym bud shongknor jong ka ïingdorbar thawain ka jylla Meghalaya, u Timothy D Shira, kynthup ia ki MLA kum U James Sangma,Thomas A Sangma, Brening Sangma,Rupert Momin bad u Pongseng Marak.
Ka jing dawa ban pynkha ia ka Rongjeng Civil sub division ka la shu sahteng mynta la palat 40 tylli ki snem.
Ha ka snem 2017, ka administrative unit lah buh ha rongjeng, kaba la kyntiew myn ha ka sngi thohdieng da ka jingthoh ba la pynmih da u Lat jong ka jylla.
Ka Civil Sub Division ba thymmai, kan pyniaid ia ki shnong hapoh Rongjeng C&RD blok, kiba don kumba 180 tylli.
Haba kren ha kane ka sngi, u MLA ka thaiñ, U James Sangma u la pynpaw ka jing sngew nguh ia u myntri rangbah, u ba la pynioh ia ka jingthrang ba la ap slem bha jong ki paidbah bad u la iaroh ruh ia ka jing lah jong u myntri rangbah ban pynurlong ia ka jing iohi jngai u (Late) Purno Sangma, u ba dei u wei u ba iasaid bha ban thaw ia ka Rongjeng civil sub division.
U myntri rangbah u la aiti ia ka jingpynbna sha u Sub Divisional officer ba thymmai, u Reuben momin bad kitbok ia ki paidbah jong kane ka thaiñ, ia ka jing wan shim bynta jong ki ha kane ka sngi ban sah jingkynmaw.
“Nga sngewkmen ban pynioh ia kawei na ki mat jing donkam ba sahteng la slem bha jong ki paidbah"u myntri rangbah u la ong, haba kren ia kane sha ki paidbah.
“U PA sangma u don ka jingiadei ba jan bha bad ki paidbah jong ka Rongjeng.
Ka sorkar ka trei ryngkat ka jing iohi jngai ban wan rah ia ka jingkylla bad ban kyntiew iaka jylla"u la ong shuh.
“Ka dei ka jingthrang jong ka sorkar MDA ban wanrah ia ka synshar khadar kaba jan bad ki paidbah.
Ngi dang pynkhreh ban shna sa kumba katto katne ki blok bad civil sub division khnang ba kin paibah kin iohi ia ka jing trei"u la ong.
Haba iathuh ia ki kam ba ka sorkar MDA ka la leh na bynta ka jingmyntoi jong u paidbah, u la iathuh ba u myntri ka Sorkar pdeng jong ka tnat Jal Shakti, u la ong ba ka Meghalaya ka wan ha khmat bha haba iadei bad ka jing pyntreikam ia ka Jal Jeevan mission ha ka jylla.
“Kiwei ki jylla ki dei ban bud thuh lang na ka jylla Meghalaya" la ong u myntri rangbah haba iathuh sha ki paidbah, ia ki kam ba ka sorkar jong u ka la leh na bynta ka bha ka miat ki paidbah.
U la iathuh ruh ba ka jylla Meghalaya ka leh bha shibun ha ki bynta ba pher ba pher kynthup ruh ha ka jingpyntrei ia ka MGNREGS, ha kaba ka jingmang tyngka ka la kiew sha duh ka 1600klur tyngka shisnem.
“Haba thew bad kiwei ki jylla kum ka Nagaland bad Manipur ka jingmang pisa na bynta ka MGNREGS ka long tang kumba 600/700 klur tyngka ha ka shisnem, katba ha Meghalaya ka jingmang pisa ka heh bha.
Kane kan ka dei ka resol ba ka Sorkar ka pyntreikam bha ia kine ki prokram" la ong u ConradHaba kren shaphang ka Focus bad focus plus, u myntri rangbah u la ong ba ka Sorkar ka la iaid shakhmat, ban pyntikna Ia ka ioh ka kot haba ia dei bad ka kam ri jing ri, ka dei ka kamram jong ka sorkar ban pyntikna ba ka prokram kan iaid palat ia ka 10 snem hadien.
Krieshon RapthapKa jingthoh kaba la pynkhih ia ka jingmut bad kaba la pynskuin ruh ia nga ba ngan thoh ia kane ka article, ka long ka khubor   kaba ka Heading ka ong: “Ka KHADC kan leh aiu ia ki khasi kiba ai jait da ki dak phareng.
"Ngi im ha ka juk ka jingkylla; bad lada ym don jingkylla, ym don ruh ka jingkiew shaphrang jong kano kano ka jaitbynriew.
Kane ka jingkylla ka la ju don naduh mynno mynno bad kan iai don ruh shaduh lano lano katba ka jaitbynriew Khasi ka dang don ha ka pyrthei.
Ka jingai jait Phareng hapdeng ki Khasi ka la ju don naduh ka jingwan ka THoh ka Tar, kaba la wallam da u Sahep Thomas Jones uba la wan poi ha Sohra ha ka 22 tarik, u June 1841.
Ha ka History jong ka Balang ngi shem ba: “Ha ka snem 1852, la pynbaptis ia iwei i khunlung – ka Salome, iba nyngkong napdeng ki khynnah rit ba la pynbaptis, bad la pdiang balang bad pynbaptis ia lai ngut kiba la san.
Arngut na ki, u Monsin bad u Sor, ki la kyrpad ban kylla kyrteng, namar, ki ong, “Ngi la ioh ia kine ki kyrteng ha ka jingiasyllok bad ki ksuid, bad ngi kwah ban deng da ki kyrteng Khristan.
" Kumta la jer kyrteng ia ki u Solomon bad u Stephan, kiwei kiwei ki la bud rukom, kum ka dak ba ki la iehnoh thiaw ia ka jinglong rim.
U Jarkha ula niew burom katta katta ia u William Lewis, haduh ba ula pan ban khoh kyrteng ia i khun nyngkong jong u “U William Lewis" (iba la man long uwei na ki nongialam ha ki snem kiba hadien bad u nongiathuh khana uba khraw jong ka Balang), uwei pat ula khot ia la i khun “U John Roberts" – ka kyrteng jong u secretary ka Mission ha Ri Wales.
Shuwa ka jingwan ki Phareng ruh, ka jingkylla jait ka la don hapdeng ki Khasi: kumta ngi tip ba ka jait Rapthap ka mih na ka jait Lyngdoh, ki Nonglyer ki kylla na ki Mawkhiew bad bun bah kiwei kiwei.
Ngi tip ruh, “… ki jait Shabong bad Masar baroh ar ki dei ki jait Mukhim, ki la khot bakla kumta ia ki tang sha sohshnong.
Kumjuh ki Nonglwai ruh ki dei ki jait Jyrwa.
Jait Biram pat, ki ong ia ki Jyrwa na ka kyrteng u kpa, u Biram.
Sa Shikylla pat ia ka jait Nongsiej, kaba shaphang Sohiong, ki ong Jyrwa Nongsiej.
"Ka jingai jait phareng ha ki Khasi, kum shym la long tang ha ki por ba dang shu poi ki phareng; hynrei ngi shem hadien bad mynta ruh ia ki Khasi kiba long ki khlur ka ri kiba la shim ia ka jait pareng.
“Ha ka jingkhlad noh u kpa ka Hen (u Babu Ngorsing),… ula long u tymmen basan uba nyngkong ba la pynkyrpang da ka Presbytery ha ri Khasi… Nalor ka jingshakri jong u hi, ula ai ha ka Balang ha ri Khasi ia ki khun, kiba ki kyrteng jong ki, ki long kiba donburom shibun: arngut kiba la long ki doctor, nangta i Mr Eleasar Pugh iba la long u ebanjelis bad headmaster ka ME School, Laitkynsew, Mr Granville Pugh, BA, BD, Rev Bransley Pugh, BA, BD, BSc, Mr Frank Pugh, MA iba la long u headmaster ka ME School ha Shangpung katto katne snem bad i Kong Beatrice Pugh, BA.
Katkum ka kot, ki Dienjat Ha u Shyiap lynnong 10 bad 11, u Rev JJM Nichols Roy bad u Prof Rowland Roy Thomas ki iadei shipara trai, ki khun jong u Khah Than bad ka Shitmai Syiemlieh na Shella.
Shuwa ba un shongkurim, ka kyrteng jong u ka dei u Joy Mohon Roy.
Naduh ka snem 1907, hadien ba ulja shongkurim ia ka mem na America, ka Miss Evalyne Nichols, ula pynkylla noh ia ka kyrteng jong u sha u James Joy Mohon Nichols Roy.
Kumjuh ruh u para jong u, mynba u dang khynnah u dei u Rajen roy, ynda ula samla ula shim da ka kyrteng, u Rowland Roy Thomas.
“Ki kynrei ki nuksa ba ngi lah ban pyni ba u khun Khasi Pnar u ieng tyrpeng la tyrpeng bad kiwei kiwei ki jait briew ym tang ha ri India hynrei shabar ruh.
Kum u Prof RR Thomas, MA uwei pat uba la pass bha na kane ka skul (Government High School), bad ha Calcutta ula long nyngkong na ka Honours list jong ka University ha ka Philosophy bad hadien ula long uba ar ha kaba ula ioh First Class Honours ha ka kyrdan MA.
Kham phylla shuh tang marwei hi ha ka ri Assam ula ioh ia ka Prem Chand Roy Scholarship.
Kane ka long ka khusnam kaba khliehduh kaba ka University ka lah ban ai… u hynmen jong u u Rev JJM Nichols Roy u la long uba nyngkong napdeng ki Khasi ban long u dkhot ka Dorbar Thaw Ain bad arsien ula long Minister.
Kam shym long tang ka jingshim da ka jait Phareng lane ki kylla na kawei ka jait sha kawei pat, hynrei don ruh ki Khasi ki bym ju pynpaw ia la ka jait.
Ngin shim tang ar tylli ki nuksa kiba ki kyrteng  jong ki, ngi tip paidbah bha bad kita ki long, u Nissor Singh bad u Fr H Elias SDB, ki riewkhraw ka Thoh ka Tar.
Namar ba la kdew ha katei ka khubor ia ka jait Chyne (kynnoh Khain), te mynta ngin iapeit kumno ka jingspel dak ia kane ka jait ka wan.
Shuwa ban ong ei ei shaphang kane, la sngewdei ban iatai ia ka rukom treikam u digraph Ch.
Ha kiba bun ki kyntien u Ch u treikam kum u (tsh): Church, Chair, Chance bad bun kiwei kiwei, kumba ngi kynnoh ia ka kyntien Shu haba ngi pynshlur  ia u ksew ban beh, ne kynrup: “dew, dew….
chu, chu…!" don pat ba u Ch u kylla kum: Character, Chemical, Chemistry, Christmas.
Kham niar ban shem ba u Ch u treikam kum u Kh.
Hynrei haba phai pat sha kip or mynta ka thoh ka pule Khasi ka dang thylleng bad dang lung, ngi shem ba u Thomas Jones u pyndonkam bha ia u C ha ka jaka u K bad ngi shem ba ia u K la pyndonkam ha kaba shandien ia ka kyntien.
Kane harum ka long ka nuksa:“Ci lok jong Ci la leit nohShatei byllien Mynshuwa,Ha tem ba Ca Ci la ju iaid;Lem bad nga sha Salem Chooid.
Ha Ca tem badum ba CynshaCa jingngeit la shim ia ci;Ca jingcoolar ia nga ruh don;Balei ba ngan sheptieng ruh.
"Na kitei ki ar tylli ki dkhot haneng, ngi iohi ba u Ch ha ka ktien Khasi ha kata ka por, u long kum u Kh mynta.
Mynta ngin iaphai noh sha ka kyntien “Chyne".
Hangne u Ch u long kum u Kh mynta, bad u y pat u ieng na ka bynta ka diphthong ai; bad namar ba ha kata ka por ym pat don n, te u ne u ieng noh ia ka kynnoh n: namar haba ngi pynlong ktien Khasi ia ka ktien line, ngi spel lain, ia ka shine ngi kynnoh shain, kumta lada ngi spel Chyne ka jingkynnoh ka long Khain.
Kane ka pyni ba ka jait Chyne ka la paw kyrteng ha ki kot naduh mynta u C u treikam kum u K, bad hadien ynda la pli noh da u K ha ka jaka u C; ka jingspel dak ia ka jait Chyne ka neh hi kumjuh khlem da pynkylla sha ka Khain kumba pynneh ka Gauhati University bad ka Gauhati High Court ki bym shym la pynbud ia ka jingkylla ka nongbah Guahati sha ka Guwahati.
Sa kawei pat, ka kyrteng jong ka jait ka dei ka Proper Noun, te ka shong ha ki trai jong kata ka jait kumno ban spel dak iala ka jait.
Kumta ngi shem bun bah ki jait Khasi kiba ki trai jait ki spel pareng kum Pyngrope, Gapthoh, Laloo, Rodborne, Cajee bad kumta ter ter.
Sngewdei ruh ban ai jingmut ia ki nongthoh kiba lum ia ki jait ki khong hapoh ka ri, ba kin spel dak ia ka jait katkum ka jingspel ki trai jait.
Kane ka jingle jingkam hapdeng ki Khasi kumba la ong shakhmat kam shym la long khyllah tang ha ngi ki Khasi; hynrei ka long kumjuh hi ha kiwei kiwei ki jaitbynriew ha kylleng ka pyrthei.
Namarkata, kumba la dep iatai shakhmat, kane ka jingkylla (la ka long ka spell dak phareng ia ka jait, ka jingshim ia ka jait phareng, ka jingkylla jait, ka shim jait kmie lane ka shim jait kpa ruh) kan ym wanrah ia ka jingbakla ha ka khein kur khein jait u Khasi; namar ba na kawei ka jait la ju mih bun tylli kiwei pat ki jait.
Bad ruh ka longjait ka sdang na ki saw tylli ki thymmei: na ka kyrteng jong ka kmie ne u kpa ba nyngkong, na ka kyrteng ka kam ba ki briew ki trei, na ka kyrteng jong ka shnong ba ki wan, bad ruh na kano ma kano ka daw ki shah sien da kiwei pat.
Kumta lada uno uno u spel dak phareng ia la ka jait, u shim jait phareng, u shim jait kmie, u shim jait kpa lane u khlem shim jait ruh; hynrei haba ka dur bad ka main jong u ka long Khasi, te u dei hi u Khasi bad ka KHADC kam donkam ban khuslai ei ei shaphang kane, namar kane ka dei ka jinglong bad ka jingtrei jong ka Sociology.
1.
Ka History Jong ka Balang-			Pages: 37-38, 214-215, 209-210(Da u Rev G Angel Jones, BA)2.
Ka Riti jong	Page 181Ka Ri Laiphew Syiem Bynta I(By G Costa, SDB)3.
Ka History Lyngkot				Page 34U Thomas Jone – I(Da u Rev HE Marbaniang)4.
Ki Dienjat ha u Shyiap –			Lynnong 10,11 (Da u Hughlet Warjri).
Shillong:Ka seng Hynniewtrep Youth Council (HYC), ka la mih kynsan ha u Mot Kiang Nangbah hajan Civil Hospital Shillong, ban pynkynmaw ar tad, ia ka jingdawa ia ka ILP bad kiwei kiwei de ki jingdawa.
Hadien ba ki pulit, ki la ioh sngew ia ka jing hylla jong ka seng, bran bran ki la wan ban khang bad kerkut ia ki dkhot jong ka seng ban ym shah ba kin iaid paitbah, namar la pynjari 144 CrPC.
Kane ka jingmih ki dkhot ka seng HYC, ka dei shi bynta ban pyrshah bad pynrem ia ka jingleh ki pulit bad ki Magistrate jongka West Khasi Hills District ha Rambrai, ha kaba ia ki dkhot ka seng kiba leit ban dawa ban pynpaw ia la ka jong ka hok ki mat ki jura na ka bynta ka jaitbynriew, hynrei ki pulit ki la knieh noh ia ki plakat, ki la knieh noh ia ki lama jongka seng bad kim shym la ailad ia ki dkhot jongka seng ban rah ia ki lama sha jrong.
Haba shim bynta ha katei ka jing ialang, U bah Roy Kupar Synrem, ula ong ba ka jingialam jong kane ka sorkar NPP, ula ong ba ki dkhot ka seng ki la poi ha ka jingmynsaw, namar kim kwah ba ki pulit kin knieh ia ka lama bad ia ki plakat.
Ka seng, hynnin ka sngi, ka leit ban iakhih da kaba jaijai ha Rambrai, hynrei ka sorkar MDA ha kaba kum kane ka por, ka la kylla long ka Meghalaya Dictatorship Alliance hapoh ka jingialam jong u Conrad Sangma bad kam don shuh ka jingsynshar paitbah bad ka lah don ka jingsynshar donbor u Conrad Sangma bad ki nongbud jongu.
Ka seng ka pynpaw ia ka jingpynrem ia ki pulit kiba laleh ia kum kine ki kam bad kumjuh ruh ban phah ia ka khubor kaba shai ia kane ka sorkar bad ia ki bor District, ba ka jingpynjari ia ka 144 CrPC kaba khanglad ia ka seng ban tur ne ban iaid, hynrei kim tieng bad kane ka long ruh tang ka jingsdang, la bynrap u bah Roykupar Synrem.
Ban jied ia ki MLA ha u 2023, ngin jied beit tang ia ki ba ngi la iohi ba ki kohnguh ia ki paidbah jong ka Jaitbynriew.
Kiba kmen ban hikai ia ki paidbah kumno ban nang ban khwai dohkha,ym ki ba ai da ka dohkha.
Nangta,jied ia ki bangi la iohi ba ki long ki ba nang bad ba tip bha ia ki aiñ ha assembly bad ha Madan, ki ba KHUID ba shai ktien bad kam.
Kiba ieng ha ka nongrim ki bym kynthoh ia ki wei pat.
Kiba duna ki manifesto hynrei ki ba pan jingmut na ki paidbah kane ka elekshon 2023 ka dei ka ba nyngkong bad dei tang lyngba ka ne ka sien ka ban wan rah shisha ia ka Jing pyn kylla ha ka synshar khadar.
Namar ngin phah shisha, Sha assembly da ki khraw pyrkhat ki riew aiñ, ki ban pyn iaid (control) kat kum ka Jing bat Kam jong ki.
Ban ioh ia ki ba kum ki tei ki nong thaw aiñ, ka don Kam ka Jing ia tylli ka ba KHUID, ka ba long tip Briew Tip Blei jong ki paidbah nong jied (voters) jong ka wei pa ka wei ka constituency.
Ban pyn ia tylli ia ki nong jied dei ban don ka Kynhun jong ki Paidbah (people party).
Ki nong Ialam ki ba stad, ba shai, ba KHUID.
Lem bad ka Constituency People Development committee.
To ia leh noh kat ba dang don ka por, sa lai Bnai ngi dang ioh por,na duh ka ne ka tarik 11.
11.
2022.
Selsella:Ka Seng Trinamool Congress Meghalaya, ka la pynlong ia ka jingialang ha Selsella ha ka 10 tarik Naiwieng 2022,ha ryngkat ka jingtuid jong ki nongkyrshan ka parti palat 5000 ngut.
Ha khmat ki paibah ba bun balang, u Dr Mukul Sangma u la iathuh ia ki paidbah ba ka FOCUS skhim ba la iaid shakhmat da ka sorkar Meghalaya democratic alliance (MDA) ka dei ka juh hi kum ka Integrated Basin development and livelihood promotion project (IBDLP) bad haduh mynta ka Sor kar MDA kam pat shym la don ki skhim lajong ba ka pynmih, hynrei ki skhim kum ka FOCUS la shu bud tyrneng na ka IBDLP ba la pynmih da u Dr Mukul, ha ka por ba u dang long u myntri rangbah ka jylla Meghalaya.
U Dr Mukul Sangma u la iathuh ruh ba ka Meghalaya integrated transport project kaba btin lynti ia ki mar rep ban poi sha ki iew ki hat na ki thaiñ nongkyndong, ka dei kaba la bei tyngka da ka world bank kumba 120million dollar, kaba ka Sorkar MDA ka la kam ba ka la pynlut ha ki arsnem, tangba ym shym la iohi satia wat haduh mynta ba ka la dap san snem ruh.
U la ong ba ki jingiarap kiba u la ai ha ka por ba u long kum u myntri rangbah jong ka jylla, kum ka women economic empowerment lyngba ka jingiarap pisa, kaba u la ai 5000 tyngka sha ki longkmie ba kin plie ia ki bank account ki jong ki.
U la ong “Hadien ba ki la wan ha ka bor ha u snem 2018,ki la pynjah noh ia kane ka skhim, katba ka pisa ka dang sah bad ki paidbah kim lah shuh ban ioh jingmyntoi na kane ka skhim, hynrei ynda ngi la wan biang ha ka bor synshar ha u snem 2023, ngin pyntikna ba ka jingiarap kan poi sha ki paidbah".
Katba u MLA jong ka Rangsakona, u Zenith M Sangma, u la maham iaki paidbah ba kin jied ia ki Nongialam da ka jing stad bad jingshem phang ,"Ha ka elekshon ban wan ha u 2023, ngi dei ban leh ia kaba dei ha shwa ba ngin thep ia ki vote jongngi khnang ba ka jingsuk kan bteng ha ka ri Jong ngi bad ka lawei jong ki long dien kan long kaba shngain ha ka lawei ka Jong ki".
Haba iadei bad ka jing ai jing kyrshan jong ka Seng NPP ia ka Citizenship Amendment act, u MDC jong ka TMC, u Agassi Marak u la ong “Ha shwa ka elekshon, ki la ong ba ngin kyntait mardor ia ka CAA, hynrei ynda ki la jop, ka Agatha Sangma ka la kyrshan ia ka CAA hapoh ïingdorbar parliament, kumta ngi dei ban kyntait ia kum kine ki parti".
Haba kren sha ki paidbah shwa ban kut ka jingialang, u Dr Mukul u la ong “Kane kam dei ka jing iakhun ban pyndonkam da ki tiar, hynrei ka jing iakhun da ki buit(ideologies ) katba ka sorkar MDA ba ialam da ka NPP ka jied ban don ha ka bor da ki bunjait ki skhim ki bym sngew shong dor.
Ko ki paitbah ka thain garo to long kiba stad wat shu ngeit biej ia ka ei ba ki kular bad ba ki pynpaw ha kum ka ne ka por ba la jan ka election to bi shar bha ha ka por jong u mukul ka long kum no khnang ba phin sa sngewthuh kham bha ia kiei2 baroh.
Shillong: Hadien ar snem ka jingwan lyn shop u khñiang jing pang Corona Virus, ka jingleh niam jong ki riew niam bapher bapher hapoh ka jylla kaba la ktah jur; hynrei mynta u snem 2022, la ioh biang ka lad ka kabu ban pynlong ia ka proseshon kaba heh jong ka jylla niam ka ban long ha ka 13 tarik Naiwieng 2022 ha Cathedral Parish Laitymkhrah Shillong, ka ban sdang ia ka Mass bakhuid ha ka por 10 baje mynstep ha Kal vari da u Archi shop Victor Lyngdoh jong ka jylla niam bah Shillong bad ha ka nohphai sngi kan sdang ka jingieid proseshon ha ka por 1 baje.
U Bah Barnabas Nongbah General Secretary ka Parish pastoral Council, haba kren sha ki lad pathai khubor myn ha ka 10 tarik mynta u bnai, u iathuh ba ka proseshon heh ka kan long ha ka 13tarik Naiwieng bad ula pynbna ba baroh ki kali heh ne ki boss kiba wan na ki thain Jowai kin pynieng ïa ki kali ha madan Iewrynghep Fire brigade, bad ki kali rit ki la buh ban pynieng ha St Edmunds skul.
Ki kali kiba wan na ki thaiñ Ri War, West khasi Hills bad them Ri Bhoi kin ieng ha hajan ka civil hospital sha barik point bad ter ter kitei ki thaiñ, ki kali heh kiba wan na ki thaiñ Polo ka jaka ka dei ha MBOSE office, DTO office, bad kumta, ki kali rit ka jaka ka dei ha NEEPO office, ha St Mary’s, St Margaret.
Katkum ki kyndon ba u Bah Barnabas ula pynbna ruh ba ki briew kiba thmu ban buh dukan ha baroh ki compound jong ka Parish, ym la shah satia ban shah, namar yn buh ia ki shuki bad LED ban ioh shong ki paitbah, ym shah ruh ba ki khynnah ban iaid ban sam ne die kino kino ki kot, lait noh tang ka ki kot jing rwai Proseshon.
Shuh shuh la mana ba ym shah ïa kino kino ki kynhun kiba wan die ?a ki lucky draw ticket lane kino kino ki jinglum, bad kan nym don kino kino kiba pyllait kot ne ki album jingrwai ha kane ka sngi Proseshon bad kan don tang ka jingai khusnam, na ka liang ka EBIK hadien ka Mass bakhuid.
Ula pynrap ba baroh ki paitbah para bangeit ba kin sumar khuid haba ki wan ha ka bynta kane ka proseshon heh bad kim dei ban bret pathar ïa ki plastic jingbam ne biah pynjaboh ha ki kynroh ne ki lynti syngkien.
La kyrmen ruh, ba kane ka proseshon kan long kaba iaid beit iaid ryntih, khlem kano kano ka jingwit bad u bah Barnabas, u kyrmen bad mang lypa ba ki paitbah ha kane ka proseshon lah ban kot sha ka 1 lak ngut.
Shillong:Ka Dorbar Shnong Umkiang, ka pynpaw ia ka jingsngew bynniaw, halor ka jingbym shim khia ka Sorkar ban maramot ia u Surok (NH-6), ha ki thain Umkiang, East Jaintia Hills District.
Ka jingsniew une u surok ka long palat liam, khamtam ha kine ki bnai tlang, namar ka jingpum pum kaba ktah ia ka koit ka khia jong ki nongshong Shnong bad ki nongleit nongwan lyngba une u surok bad ki iing ki sem jong ki briew la tap lut da ki pum pum.
Ka long kaba isynei ia ki khynnah skul kiba iaid lyngba une u surok ban poi sha ki skul bad bun kiba la ioh pang na ka daw ka jingpum pum bad sni ew palat jong u surok NH-6.
Kumta ka Dorbar Shnong Umkiang ka dawa mardor ia ka Sorkar/NHAI ban maramot (repair) noh ia u surok NH-6 bad lada ka sorkar kam leh ei ei, ka dorbar shn ong, ka maham, ba kan mih madan sha surok.
Tura:Ka Sorkar jylla ka la pynbna ba kan thung kam pura noh ia kito ki nonghikai Lower primary skul ki bym pat dei satia kiba la ioh jingsiew na ka Sorkar nangne sha khmat.
Ia kane la iathuh, u Conrad kong kal Sangma, ha ka sngi palei haba u leit shim bynta ha ka jing ialang ba 45 jong ka kynhun ki nonghikai Lower primary school jong ka All Garo hills Lower Primary school teacher association(AGHLPTA) ha Kharkutta North Garo hills district.
Haba ai jingkren ha kane ka sngi, u Conrad kongkal sangma u la ong, “Ngi la sngewhun shikatdei, namar ngi la lah ban pyndep ia ka jing kwah ba la slem bha ka jongphi, ki nonghikai bym pat ioh jingsiew na ka Sorkar, da kaba shim ia ki lad ki lynti ban shim ia phi kum ki nonghikai ban ioh jingsiew na ka Sorkar ban nang ai shibun ki jingioh jing myntoi nangne sha khmat".
Kum ban shu pyn kynmaw ba ka kynhun jong ki nonghikai jong ka All Garo hills Lower primary teacher Association (AGHLPTA), ki la dawa ia kane na ka Sorkar naduh u snem 1994.
“Ki nonghikai ki dei u budlum jong ka jingiar ka imlang sahlang, ki kmie ki kpa ba ar jong ki khun ki kti jongngi" la ong u myntri rangbah ka jylla u Conrad Sangma.
U la ong shuh “Ngi sngew dap ram ia ka jingai jongphi ia ka jingnang jingstad lyngba ka jing iaishah jongphi, kaba long ka spah bah ia ki khun ki kti jongngi ha ka imlang sahlang “.
Haba kren shuh U Conrad u la ong “Nga ai khublei ia ka jing ia lum lang jong ki nonghikai, ki jinglah ki jongki na bynta ki khun ki jongngi da ka jing kitkhlieh ka jongki".
“Nga pyn shlur ia ki, ba kin bteng ha ka jingtrei jongki sha ka imlang sahlang, ha ryngkat ka jing iatreilang, ngin lah ban tei ia ka Meghalaya ba thymmai ha ka pule puthi lyngba ki khun ki kti ki jongngi “.
u ne u Conrad sangma u la behkam ia ki 1000 ngut ki pli ki nonghikai.
mynta pat u leh mynleh ieid ia i…ai u Soitan un rah noh kloi ia une sha dujok.
thung Kam shuwa ia ki nong hikai contract ka jingdawa kaba ha khmat eh naka bynta ki  paitbah.
wat leit pynbiej tang ha garo hill tang na bynta ka jingmyntoi shimet Jong u….
Shillong:Hadien ka jingpynbna ka sorkar hynnin ka miet, ba la pyllait ia ki pisa na ka bynta ka scholarship, na ka liang ka Hyn niewtrep Youth Council (HYC)Education Cell ha ryngkat bad ki khynnah pule na ki jaka pule bapher ba pher, mynta ka sngi ki la wan ban poi lang ha Dhankheti ha ka jaka ba don u mot jong u bah Bull Lyngdoh, ban pynlong ia ka jingia lang jong ki.
Na ka liang ki nongai jingkren, ki la pynpaw ia ka jingpyn rem jong ki, ia ka sorkar kaba la shimpor shi snem tam ban pyllait ia ka pisa na ka bynta ki scholarship bad ki la mih ki sur pynrem ia kane ka jingleh jong ka sorkar.
U bah Roy Kupar Synrem, uba dei uwei na ki nongialam jong ka HYC Sengkmie, u la pynpaw ia ka jingdiaw halor ka jinghiar jong ka pule ka puthi ha ka jylla, namar ka long ka jinglehrain ia ka jaitbynriew ba ka Meghalaya ka don ha ka kyrdan kaba ar na kiba khatduh bad wat ha ka synshar khadar ka jylla ka la nang hiar arsut shapoh.
Shuh shuh na ka liang u bah Roy Kupar Synrem, u la ong ba lada jin ba ka HYC bad ki samla kim rai ban mih paidbah mynta ka sngi, ka sorkar kan nym pynsngew satia ia ka jingdawa, bad lada ka sorkar kmie ka la pyllait ia ka pisa naduh u snem 2021, ka jingkylli ka long ba balei ka sorkar jylla ka bat ia kane ka pisa ban pyllait ia ka scholarship bad kane ka pynlong ia ki samla ban pep noh shiteng ia ka jingpule ka jong ki, namar kim ioh shuh ia ka jingiarap na ka sorkar, u la bynrap.
Ha kaba iadei bad kane, u bah Roy u la ong ba u Conrad u bunkam tang ban pynlong ia ki tamasa bapher bapher, hynrei ban siew ia ki tulop ki nonghikai bad ia ki scholarship ki khynnah skul, kim don pisa.
Ha kaba iadei bad ka jingpyllait ia ka pisa scholarship, u la ong ba lada ym pyndep ia ka jingkular ban siew ia ki scholarship, ka seng kan sa iaid shakhmat ban iaid da kiwei pat ki lynti bad kum ka seng ka la ong, ba kan don lang bad ki samla pule ha ka jingdawa ka jong ki.
Shillong:Ka Pynursla block Congress committee (PBCC), ka la pynbna ia ka kyrteng jong u bah Nehru Suting, kum u kyrtong, u ban ia aireng sha ka elekshon jied nong mihkhmat ba thymmai jong ka jylla ha u snem 2023, na ka Pynursla Constituency.
Haba phai kh yndiat sha u bah Nehru Suting, u ba la iakhun ruh iaka elek shon MLA 2018 na ka parti United Democratic party (UDP) bad ioh ruh haduh 10233 vote, ha ka elekshon ba dang shu dep bad u la shah rem tang kumba 2574 tylli ki vote ha u bah Prestone Tynsong, na ka parti National people’s party (NPP) u ba bat ruh mynta kum u symbud myntri Rangbah jong ka jylla.
Ha shwa ba u bah Nehru Suting, un rung sha ka kam saiñ hima Sima, u la bat ruh kum u Director commerce & industries jong ka Sorkar jylla bad u la shongthait noh na ka kam ban iakhun ia ka elekshon 2018, lyngba ka voluntary retirement scheme (VRS) ha u 2018.
Haba phai sha ka long ka man ka saiñ hima Sima ha Pynursla kontitwensi, kaba dei ka kontitwensi ba la mihkhmat da u symbud myntri rangbah jong ka jylla, U Bah Prestone Tynsong, uba la mihkhmat la palat saw sien khlem pat shah rem.
U la shakri ruh haduh kumba 20 tylli ki snem ia katei ka thaiñ naduh ba u la jop nyngkong kum u MLA ha u snem 2003.
Hynrei mynta ka kynti la iohi ia ka jingmih ki katto katne ki samla ki ba sngewkhia bad iohi ia ka khia ka shon bad ki kam ki ba ktik iaka jingmut jingpyrkhat jong ki, ba kin mih shakhmat ban tynrong lem ia ka khia ka shon jong u paidbah jong ka kontitwensi.
Ki katto katne ngut ki samla ba la mih sha khmat ban pynbna ba kin ia aireng ha ka elekshon jied nongmihkhmat ba thymmai sha ka ïingdorbar thawain jong ka jylla ha u snem 2023, ki long u bah Anthony Kongwang na ka United Democratic party (UDP) u ba dang shu pyniasoh shen ha ki bnai ba lah dep sha katei ka parti, nangta sa u Bah Edmund Khongngai, u nongialam barim jong ka Hynniewtrep Youth council (HYC) u ba la ialam ia ka riwar circle,un sa iakhun na ka parti ba dang shu suhthied thymmai ha ka jylla Meghalaya, ka Seng all indian Trinamool Congress (AITC) bad nangta sa u wei pat u samla Banpynkhrawor Khong thaw, u ban iakhun na ka Seng Bharatiya Janata party (BJP) ha ka elekshon ban wan ha u 2023.
Jah kawei ka wallet kaba dei trai da u Mohin Suchiang ha motphran.
+91 60093 45457.
I kong Pretty bapli ibym pat da slem eh ha ka seng UDP, ila shu kren lymwir ha ki kot khubor , tang ban ialam bakla ia ki paidbah, hana ba nga shna hi ia ki kyndon ha ka UDP bad mynta hana nga pynkhein hi.
Tip ki kyndon aiu kita?Ngan sngewnguh lada i kong Pretty Kharpyngrope, President ka Seng kynthei UDP in pynmih tang kawei ruh la biang, ia kano-kano ka rai lane kata ka jingshna ia ki kyndon ka UDP da ma nga marwei, ia kaba nga pynkhein hi mynta.
Ha ka UDP, la ju don bun ki Committee kiba ai jingmut ia bun ki jait kam.
Ym ju don ka Committee jong uwei u briew, uba lah ban shna hi marwei bad ban rai marwei, ha ki por ba la leit.
I kong Pretty iba la ju don teng ha ka MDP bad iba la ialeh ia ka election 2008 na Malki- Nongthymmai Constituency, nga nang mut ba ila tip ia ki rukom trei kam ka Seng, phewse i kren lymwir bad i kwah eh ba ngam dei ban pynwit ha Nongkrem Constituency, hynrei ban leit ialeh na Malki-Laitumkhrah, kaba nga la dep mad.
Nga leit mynta sha Nongkrem namar haduh mynta ruh ym don u Candidate UDP, hadien ba la mih i Bah Ardent, namar wat ha ka ilekshon ba la dep 2018, ym shym don u UDP Candidate na kane ka Nongkrem Constituency.
Uba ki la pynkhreh mynta, um ju don ha ka UDP bad um dei ruh wat tang u Associate MLA UDP, kumba long i Bah S.
K.
Sun bad u Samuel Sangma, baroh 2 ngut ki Independent MLA.
Kumta wat ia pyrshang riam ia nga na Malki-Laitumkhrah, nga la rai skhem ban ym kynriah na ka jaka kaba nga la iaid la shisnem, ban ialeh pyrshah ia u Candidate UDP-bula jong i Kong Pretty bad kiwei ki nongialam ba mynta.
Tura: Ka kynhun pulit jong ka West Garo hills district, mynta ka step ki la ioh ban siat iap ia ar ngut ki nongrahbor ha ka jingiasiat.
Kine ki nongrahbor ba dei na ka jylla ba marjan, ki la pyrshang ban leh ki kam pyntriem,ban pynsyier pynsmiej ia ka shong suk shongsain ha jylla Meghalaya, da kaba ki la rahbor ia ar ngut ki briew bad buhrieh pat ia ki, ha kawei ka khlaw ba la tip kum ka khlaw Dibru hill reserve forest, kaba hap hapoh ka jingpeit jingkhmih jong ka Tikrikilla police station.
Ha ka jingthwet jong ki pulit, la iathuh ba  mar sien iohi ia ki pulit, ki la pynlong ia ka jingther kuli ka jong ki, ha kaba na ka liang jong ka kynhun pulit ki la ther kuli kylla sha kane ka kynhun.
Ha kane, ka jing iather kuli markylliang, ki ar ngut ki runar bym shem la lah satia ban ithuh, ki la shah siat iap noh ha kane ka jing iakhun.
Na kane ka jaka ba ki kyllon iap, ki pulit ki la ioh ruh ban kurup ia ka suloi Ak-47,ka pistol-9mm,32tylli ki kuli bad 33 ki empty round.
Shillong:Ka Seng Hynniewtrep youth council (HYC), ha ryngkat ka kynhun jong ki samla pule jong ka jylla Meghalaya kin pynlong ia ka jing ia iaid paidbah mynta ka sngi, na madan fire-brigade Laitumkhrah sha Additional Secretariat, kum shi bynta ban pynsngew ia ka sorkar ia ka jing dawa ka jongki, ba ka Sorkar ka dei ban pyllait noh ia ka bai bam jong ki samla pule (scholarship) kaba la mang na ka bynta u snem 2021-22.
Katei ka rai, ka dei, hadien ka jing kutnoh jong ka por kaba ki la buh ha ka jingiakren bad u myntri jong ka tnat pule puthi Jong ka jylla, u bah Lahkmen Rymbui.
Ka Education cell jong ka Seng, ha ka jingialam jong u Education Secretary u Samla Enlang Sawian, haba iakren sha ki lad pathai khubor, u la iathuh ba ka seng ryngkat bad ka kynhun ki samla pule na ki kylleng ki kolej jong ka jylla, kum na ka Skulbah Northeastern hill University (NEHU), Shillong Law college, Ribhoi college,Sngapsing college, institute of chartered Financial analyst of India (ICFAI), University of science and Technology, Meghalaya (USTM) bad kiwei kiwei ki kolej na kylleng ka jylla Meghalaya.
Haba iathuh shuh shuh, u samla Sawian, u la ong ba ka jing bym shimkhia ka Sorkar ha ka jingialam jong ka National people’s party (NPP) ka pynduh mynsiem bad pyndiaw mynsiem noh iaki samla pule bad dei halor kane ka nongrim ba ka seng ka kwah ban pynbor ia ka Sorkar lyngba ka jingialang ha ka por 1baje noh phai sngi ha madan fire-brigade Laitumkhrah bad sdang ia ka jing ia iaid paidbah ba jai jai sha Additional Secretariat.
Une u nongialam u la iathuh ruh ba kumba 700 ngut eiei ki samla, la khmih lynti ba kin wan ia shim bynta lang kynthup ki samla pule na Ribhoi,Amlarem, Nongstoiñ ruh kin wan sha kane ka prokram.
Haba iadei bad ka jing pyntreikam jong ka sorkar iaka 144Crpc ban khanglad ia kino kino ki jing ialang paidbah ban pyrshah Sorkar, u samla Enlang Sawian, u la iathuh ba ka Seng ka la dep phah ia ka jingpan jingbit na ki por ba dei khmih jong ki distrik haba iadei ba kin ai jingbit bad lada kim ai jingbit, na ka liang jong ka Seng hi kan iaid beit sha khmat ia ki prokram kumba la pynbna, namar ba ka jingiakhih kam dei ban pynkheiñ aiñ ne wan rah kino kino ki jing kulmar, hynrei ka jing iakhih kan dei beit ka jing myntoi jong ki samla jong ka jylla Meghalaya hi baroh kawei.
Shillong: Hadien ka jing pynbna ban nym leit lum khubor, na ka North East Olympic Games 2022, ba la pynbna da ka Meghalaya Editor’s and Publisher’s Association (MEPA), ka Seng ka la iakynduh myn hynnin ka sngi, ia u Vijay Kumar, Commissioner and Secretary finance jong ka Sorkar jylla ban iakren halor ki mat bad ban ia pynbeit ia ki jing dawa jong ka MEPA.
Haba ki nong ialam jong ka MEPA ryngkat ki 8ngut ki dkhot ha ka jingialam jong U President, Bah R Monarch Shabong bad u General secretary jong ka Seng bah John W Thabah, ki la leit ban iakynduh ia u Kumar ha ka ophis treikam jong u.
Haba iakren ia ka mat, ki nongmihkhmat na ka kynhun jong ka MEPA ki la kyntu ia u Kumar ba un peit bniah ia ka jingleh shiliang, ba la shim da ka sorkar jylla haba ia dei bad ka jingpynbna, ba iadei bad ka North East Olympic games 2022 bad ka jing ailad kham bun sha ki kot khubor ba na bar jylla.
Ka kynhun ka la dawa ba ka sorkar ka dei ban phai khmat nyngkong sha ki kot khubor na jylla lajong ban ia ryngkat lang.
U Kumar u la kubur ba un shimkhia haba iadei bad ka jing dawa jong ka MEPA bad u la kular ba ki jing ai jingtip haba iadei bad ka North East Olympic games 2022, yn sa ai ia baroh ki kot khubor jong ka jylla khlem da don ka jing peit khmat ne jingiapher bad u la kyrpad ruh ia ka MEPA ba kan weng noh ia ka jing sahngeh lum khubor jong ki.
Hadien ka jing seisoh jong ka jing iakren, ka MEPA ka la rai ban weng noh ia ka jing sangeh lum khubor jong ki na ka North East Olympic games 2022, kaba la pynlong ha Shillong.
Shillong:Ka Khasi Student Union KSU NEHU unit ha ryngkat ka NEHU student Union, myn ha ka 9 tarik Naiwieng 2022, ka la leit ban ia kynduh ïa u Vice chancellor katei ka skul bah ban pan jubab, halor ka jingioh jingtip ba dang shen ha ka 19tarik risaw, ka la pynlong ïa ka jingkhot interview kam sha nongbah Guwahati, ha ka jaka ban pynlong ha Shillong kaba don ïa ka skul bah NEHU bad ka ba dei ruh ka Headquarter jong ka skulbah, pynban ki la pynlong ha nongbah Guwahati.
Ka NEHU student Union, hadien ba ka la ioh jingtip ba 3 tylli ki kam ba la khot interview ba kynthup ka post university engineer, ka post controller of examination bad Librarian la pynlong ha Guwahati, mynta ka sngi ki la iakynduh ïa u VC ban pan jingshai.
Haba kren sha ki nongthoh khubor, u adviser ka NEHU Student Union, u samla C Kharsyntiew, u la ong ba ha ka jingiakynduh ïa u VC na ka liang jong u, u la kyntait ban jubab halor katei bad ki la kynnoh ba u VC, u la ong pynban ba kum ki khynnah pule, kim dei ban tuklar ïa kane ka kam.
Kum kane ka jingkren bad leh u VC, u la kynnoh da kaba ong ba kane ka jingleh sop sop jong u VC ka pynsuba sniew pynban ia ki samla bad ba ka lah ban don kaei re kaei sha lyndet.
U la bynrap ba ki bun napdeng ki jaidbynriew jong ngi ruh kiba la biang ka kyrdan katkum ka jingdawa jong ka kam, hynrei balei u VC u khot interview shathie sha Guwahati bad kaei ka jingmut, ki la buh jing kylli.
Ka KSU NEHU unit bad ka NEHU student Union ki la buh por haduh 7 sngi ba u VC u dei ban jubab da ka kyntien kaba shai ym ban kyntait ïa ka jingleit pan jingshai bad lada ym lah ban jubab hapoh kitei ki por ba la buh bad lada um lah ban jubab, kin sa peit ia kaei ka ban jia hadien.
Shillong:Kum ka dak ban ai burom ia ki kpa tymmen kiba la khlad noh bad kiba dang don haduh kine ki sngi, ka Hill State People Demoratic Party (HSPDP) ha ka 9 tarik u Naiwieng 2022 ka seng HSPDP, ha ka jingialam u Prisedent u Bah KP Pangniang, ka la sakhi pat da ka jingleit jngoh ia uwei u ratbah uba la tip kyrteng u Bah Aris Basaiamoit ha iing sah jong u ha Mawlai Mawroh uba don bynta lang kum u shipai Non violent Directon Action (NVDA) ban pynioh ia ka jylla ba pura ban ia khun pyrshah ia ka sorkar Assam.
U Bah Aris Basaiamoit, uba la ioh ban pynkup burom da ka party HSPDP ha iing sah jong u, ula long u General Secretary ka party ha ki snem 1968 bad ym tang ba u dei u nongtrei party kaba sngew sarong ia ka jylla ba u dei uba la noh synniang shibun ia ka ri bad ka jaitbynriew uba bat ruh u Chife Organising uba la ia leh ia ka Hill State Movement da kaba dawa “No Hill State No Rest" ha kaba kiba bun na kine ki ratbah ki la shah kem bad set patok haduh 57 sngi ha Central Jail ha nongbah Guwahati.
U Bah KP Pangniang, haba kren sha ki nongthoh khubor, ula ong ba ka kynhun APHLC, ha ka jingialam jong kiwei ki la shu hun noh tang shiteng por ha ka Atonomous State 1970, hynrei ha ka jingialam ki shipai kaba la lam khmat da u (L) maieid Hopingstone Lyngdoh, u Bah Meshak Kharkongngor bad u Bah Aris Basaiamoit uba dang don mynta, ki dawa artat bad ka rah lama iong khlem sangeh ba dei ban ioh ia u pud u sam uba biang bad ia ka sixth schedule.
"Ka jylla Meghalaya ka la kynjoh sha u Mawmer ba 50 snem bad ka party HSPDP, ka niew kor ia kine ki kpa tymmen, namar dei kine ki nongialam kiba pynioh ia ka jingsynshar hapoh ka jylla ban wanrah ruh ia ka shuki Chief Minister, hynrei sngewsih pynban da khongpong ba ki paitbah ka jylla ki mut ban klet noh ia ka seng HSPDP, lada ka jaitbynriew ka klet noh ia ka mynnor lane ia ki matti u longshwa ngi ka jaitbynriew kan ngam noh ba kum ka lieng khlem u boitha namar khlem kine ki matti kiba kieng ia ka liang jong ka jylla jongngi, mano ban kieng ban ioh ia ka jylla ba pura" ong u Bah Pangniang.
U Bah Pangniang ula ong, wat la ka jylla Meghalaya kaba jam sha ka 50 snem, ngi nud ban ong ba ka synshar ka khadar kam pat long kaba bit kaba biang ba la jan tam ka 50 snem, ha kaba wat u pud u sam ki nongialam, ym pat shym la pyndep ban pynbeit, wat lada ki la sdang ban pynbeit ia ka wat kaba nongkong kaba bakla, khlem ka jinghun ia ki paitbah.
Haba phai sha kiba bun bah ki mat jong ka jingdonkam ban wanrah hapoh ka jylla mynta ki la long kiba synjor ba ka jaitbynriew kaba dang shah khniot bor pynban ha ka sorkar India bad la dei sa ka por ban dawa “No Khasi Jaintia State No Rest" ba lada ka jaitbynriew Khasi Jaintia jong ngi kan iai neh sah ha ka kyrteng jong ka Meghalaya kan sa pynjah rngiew ia ka kyrteng Khasi Pnar jong ki jaitbynriew kumba dawa Garo Land ki nong Garo ba kim mon ia kata ka kyrteng Meghalaya.
Shillong:Ka khubor ba la saphriang ha ki social media, ha kaba u myntri Rangbah ka Assam U Himanta Biswa, u la ong ba yn pynkylla ia ka Umiam lake, sha ka jaka jngohkai kaba ia ryng kat kyrdan bad kiwei pat ki jaka jngoh kai ha ka pyrthei baroh kawei da ka jingiatrei lang jong ka Sorkar Assam bad Meghalaya ka la pynlyngngoh ia ka seng, namar na ka liang ka sorkar jylla Meghalaya kam pat don kano kano ka jingpynsngew halor kane.
Ka jingkylli kaba mih ka long da ka bor (authority) jongno, u la pynbna ia kane ka khubor.
“Ngim wit ia ka jingwan ki kam pynroi, hynrei kam mut pat ba ngin shu hun tang ka roi ka par ioh shisien ka sngi ngi duh pat ia ka hok long trai.
Hato kane ruh ka dei kawei na ki kam ba sop sop jong ka sorkar MDA bad ka sorkar Assam? Lada kane ka long ka jingshisha, ka mut ba ka sorkar MDA ka leh sop sop ia kane ka kam naka bynta ka jingmyntoi jongno re jongno.
Bad ka wan ruh ka jingkylli mano ba dei u MR ka Meghalaya U Conrad Sangma ne u Himanta Biswa" ong ka kyrwoh jong ka seng.
Ka Umiam ka hap hapoh upud u sam ka Meghalaya bad kane ka jingpynbna khubor jong u myntri rangbah ka Assam ka kdew tang ar tylli ki lynti, kawei ba ka sorkar Assam ka la nud ban tuklar, ym tang ha ki khappud, hynrei wat ha ki jaka pdeng jong ka jylla khlem ka jingioh jingbit na ka sorkar Meghalaya bad kaba ar ka paw ba ka sorkar MDA ka la pynbeit ia kane ka kam sop sop bad ka sorkar Assam khlem ka jingtip jong u paidbah.
Khlem da pyntip paidbah ia ki kyndon jingiateh hapdeng kine ki ar tylli ki jylla bad khlem ka jingiashai paidbah ka long kaba bakla.
Ka Umiam kam dei ka pung jong u Myntri Rangbah ban un leh katba mon lane ban leit ia lilam kat shaba u kwah.
Ka seng ka pynrem jur bad ka dawa ia ka jingpynshai ba bniah na ka sorkar MDA, ong ka kyrwoh na U bah James M.
A Neng, Chief Publicity Secretary, KHNAM, Central Executive Committee.
Shillong:Kumba 700ngut ki nongialam na kiwei pat ki parti, ki la pyniasnoh ia lade sha ka Seng Bharatiya Janata Party (BJP).
Kine ki nong ialam ki kynthup ia u dkhot jong ka ïingdor bar Thawaiñ, Garo hills autonomous district council (GHADC), u Dormonath sangma MDC ka NPP na Naguapara (Tikrikilla), U Drozil Sangma, Chairman ka national people party (NPP) Ampati, u Secretary jong ka Seng indian national congress u Dular sarkar, U Pulin Hato, nongialam ka NPP na Mendipathar, ryngkat 700 ngut ki nongkyrshan ki la pyniasnoh noh sha ka BJP, ha ka jingdon lang jong u M Chuba Ao , National Vice President jong ka BJP, Raturaj Sinha National secretary BJP, Bah Ernest Mawrie, President BJP Meghalaya, Rupam Goswami nongaiktien ka BJP ha jylla Assam bad u bah Thomas Mawrie General secretary jong ka BJP Meghalaya unit.
Haba ai jingkren ha kane ka sngi pdiang burom, ia kiba wanrung thymmai sha ka parti, u Raturaj Sinha,u la pynthikna ba kin ai lem ka lad ba kin trei ha ki konstitwensi, khnang ba kin lah ban shakri ia ki paidbah bad ban pynurlong ia ka jingthmu jong ki, haba iadei bad ka synshar khadar kaba khuid ba suba.
Haba ai jingkren ha kane ka sngi u Chuba Ao,u la iathuh ba ka BJP ka dei ka Seng saiñ pyrthei ba heh duh ha ka pyrthei, kaba la saiñ dur ruh da ki briew kiba kwah ban shakri ia u paidbah.
U la pynkynmaw ruh ba ka mat treikam jong ka BJP ka dei beit, ka Ri hakhmat, ka parti ba ar bad ialade hadien duh.
U bah Ernest Mawrie, u la ai katto katne ki jingkren, da ka ba ong “Nga sngew skhem bad don jingkyrmen ba ka BJP kan thaw sorkar ha ka jylla ha ka elekshon ban wan lyngba ka jingkyrshan ba shitrhem jong ki paidbah ha ki bynta ba pher".
Haba wan ban pyniasoh sha ka BJP, ki nongialam kiba la wan bad ka BJP, ki la ong ba ki paidbah ka jylla ki la iohi ia ka jing lah bad ki polisi treikam jong ka Sorkar ba la ialam da ka BJP bad u Narendra Modi, ban trei na bynta ka jingmyntoi jong ki paidbah bad dei na kine ki daw ba ki la rung sha ka seng BJP, ban shakri ia u paidbah, ki don ruh ka jingkyrmen ban sar noh plar ia ka bamsap bampong na ka jylla, namar ka parti BJP ka dei ka parti ba dang lait na ka bamsap bampong.
Shillong: Ka sorkar Meghalaya, ka la pyllait ia ka scholarship Pre Matric & Post Matric Scholarship, kaba shongdor T.
1697291678/- na ka bynta u snem 2021-2022 sha ki 61116 ki samla pule ka jylla.
Ka jingthep ia ka pisa sha ki account jong ki samla pule, kan sdang noh shen, lyngba ka  PFMS, ong ka jingthoh na U Ma Lahkmen Rymbui, myntri ka pule puthi ka sorkar jylla.
Haba kren sha ki lad pathai khubor u myntri ka tnat pule u bah Lahkmen, u la iathuh ba ka sorkar jylla ka la pyllait haduh T.
1697291678 na ka bynta ka bai bam lane ka Scholarship naka bynta ki 61116 ngut ki khynnah pule jong ka jylla.
U bah Lahkmen u la iathuh ba ka jingslem ban pyllait ia ka song pisa kaba dei ka Scholarship jong ki khynnah pule, ka dei namar ka jinglut jingsep ka long 90% na ka liang ka sorkar jylla bad 10% ka dei na ka liang ka sorkar pdeng.
U la ong ba ha ka jingshisha ka sorkar jylla kam shym la mutdur ba kane ka jingioh pisa kan slem kumba long mynta, hynrei namar ki daw bym lah ban kiar ka la don hi ka jingslem, hynrei wat la katta ruh ka sorkar ka ialeh katba lah ban pynkloi ka jingpyllait ka pisa bai bam sha ki khynnah pule.
U bah Lahkmen u la pynbna ba shen ki khynnah pule kiba dei ban ioh ia ka bai bam lane ka Scholarship kin ioh hadien ka ba la pyndep iaka jingpyllait pisa lyngba ka PFMS.
Lada ioh lut ki samla pule ka bha palat,kham tam ia ki duk ki suk bym lah ban pyndap ia ka Jing pule ki Khun shynrang bad kynthei namar la bun ka jinglut ia ka ioh ka kot hangne ha kylla jong ngi.
Dang don ruh ki khynnah school/college kiba bym pat ioh scholarship….
Nongpoh: Ha kawei ka jingjia shah tuh kali kaba la jia ha Ri Bhoi, kawei kali Maruti Eco kaba don ïa u number ML-10-5213, kaba ka jong u Bah Tony Nongrum, ka la shah rongtuh noh ha ka por ba u pynieng ha kawei na ki jaka ha Umran.
Katei ka jingjia shah rongtuh, ka la jia ha ka por 3 baje eiei mynstep, ha kaba la ong ba ki runar ki la shu rah beit ia katei ka kali sha ki bynta ka Byrnihat, kata ka dei hadien ba la iohi lyngba ki kor CCTV, ba katei ka kali, ka la ïaid lyngba ka Toll Gate kaba don ha Pahammawlein 20mer.
Halor katei ka jingjia, u trai jong katei ka kali, u la ujor da ka ejahar sha ki Pulit ka Umsning Police outpost.
Samla ka Ri, mynta ka por ka dei bad ka donkam shisha ia ka jing pynkylla ha ka rukom synshar lyngba ka ne ka elekshon 2023.
Te kumta leit ma phi Sha man la ki shnong bad ki constituency, pynshai ha ki paidbah (ym ha ki parties people),ba dei mynta ka Wat, ka ba dei shisha ka “Hok" jong ki paidbah.
Kum ki paid bah ngin seng ia ka kynhun ban sa khot kyrteng “Ka kynhun ki paidbah jong ka constituency"ne “People and Mission".
Ki sanphew snem Jing synshar ki la dep la ki kamram Ngi la iohi kham bun ki Jing duh (losts).
Ha ka ne ka elekshon 2023,ki kyrtong ki dei ban kohnguh ia ka Jing bthah jong ngi ki paidbah.
Namar ba ngi la ai Mon la sanphew snem ba kin ia synshar.
Mynta ngin ia synshar hi Noh da Ma ngi Ki Trai.
(Jong u paidbah, Ia u paidbah bad da U PAIDBAH).
Namarkata ia seng Noh ia ka tei ka kynhun ba la pyni haneng,ha la ka jong ka Jong ka constituency bad ha la ki shnong ki shnong.
Ki kyrtong ki ba biang ki kot ki sla (documents) kin ioh ia ka shuki M.
L.
A.
Ngin sa ioh ia ka Jing synshar ka ba KHUID ,ba Shai, ba kyntiew ia baroh lang ha ki Liang baroh.
Kan duh jait ka bam sap, ka arsap, ka khwan shimet,kin duh baroh ki jait Jing sniew.
Kin mih ki lad ioh Kam ba Shai, ki lad kamai Pisa ka sorkar kin long ki ba KHUID bad Shai.
Ban kren kyllum, ki Jing kiew bad Jing roi ha ki Liang baroh kat kum la ki kyrdan kyrdan.
RK Suting Mawkynrew constituencyLada thaw da kiba kum kita ki Seng lah nang suk ban pynbam Pisa namar 80 percent ngi dei kiba kwah Pisa hir hir.
Shillong: Ka seng Hynniewtrep Integrated Territorial Organization (HITO) mynhynnin ka sngi, ka 8 tarik Naiwieng ha ryngkat ki bor district jongka East Khasi Hills, ki la wan ban jurip ha Keatinge road hajan khyndai lad, ka lynti ban leit sha Lady Keane College, ha kaba ki la ioh jingujor na ki paitbah long kmie, ki longkpa, ki khun samla bad ki samla pule ba kane ka jaka kamlong kaba shngaiñ bad ka la long kum ka ktem dih kynja, dih kyiad bad dih drok.
Ha ka jingia kren bad u bah Don bok President jongka seng, ula ong ba yn nym ailad ia uno uno u jaitbynriew u ban wan shong thad lad ha katei ka jaka.
Ka la maham ruh la ka long ia ki khasi ne kiwei ki jaitbynriew, ki ban wan shong thadlad kin sa shah pynshitom ha ka seng, u la bynrap.
U bah Donbok, ula kyntu ruh ia ki bor District bad ki pulit ban ym shah shuh ban buh jaka ieng kali, laitnoh tang ia kiba wan skul ne wan buh skul bad dei ban pynbiang noh ia ki CCTV ha kine ki jaka bad lada ka aiñ kam leh eiei, na ka liang ka seng lada ka lap ia kiba dih kynja kiba dih kyiad kin sa ainoh da ka jingsneng.
Shuh shuh ula ong ba mynta ka sorkar ka la pynjari da ki kyndon 144 CrPC ha baroh ka sor Shillong.
Kumta kane ka aiñ kam dei ban treikam tang ia ki khasi, hynrei ka dei ban treikam ruh wat ia ki bar jylla.
New Delhi:Baroh ki shnong ha ki thaiñ shatei lam mihngi jong ka Ri India, kin sa ioh noh shen ia ki network 4G ha u bnai Nohprah mynta u snem, la ia thuh u myntri jong ka sorkar pdeng, u Kiren Rijiju, ha ka sngi-ba-ar.
U Rijiju, u la kren ia kane haba shong ia ka jingialang ha nongbah New Del hi, ban peit bniah ia ka jingtreikam jong ki 4G network, ha baroh ki shnong jong ka thaiñ shatei lammihngi.
U myntri u la iathuh, ba sha baroh kito ki shnong ki thaw kiba don ki nong shong shnong ha ki thaiñ shatei lammihngi jong ka ri india, kin sa pyn iar shuh shuh, ia ka jingtrei kam jong ki 4G network.
Khlem da don kino kino shnong ki ban shah iehnoh, ne ba ka network 4G kam lah ban treikam, la ka dei ha ki khapud bad kino kino ki ri ba marjan ruh ka sorkar India kan sa pynbiang bad pyntikna beit ba ki nongshong shnong jong ka kin ioh ia ka network 4G.
Shillong:Ka kynhun ka Sur ka Bri u Hynñiew trep (SKBUH) mynhynnin ka janmiet, ki la leit ban kynduh ia u Dy Superintendent police (city) Subir Sangma, ha kamra treikam ka jong u ha police reserve, Shillong.
Haba kren sha ki nongthohkhubor hadien ba la mih na kamra jong u Dy SP City, ha kajuh ka por u ba bat kum u information officer jong ka sardar police, u bah B.
G Lapang u ba dei u dkhot jong ka kynhun, ka sur ka bri u Hynniewtrep, u la iathuh ba ka SKBUH kan ym sangeh ne randien, hynrei kin ieng ialeh beit ban pynioh ia ka hok ia ka ïing ka sem jong u Bah Cherishterfield Thangkhiew (Bam kwai ha Dwar u Blei).
Kane ka kynhun ka la dawa ruh ba dei ban kem mardor ia kiba donkti, kumba ki la kem ia u bah G K Iangrai, uwei na ki ophisar jong ki, dang ha ki khyndiat sngi ba la dep.
Ki la iathuh shuh ruh ba ka kaiphod jing tohkit jong u nongbishar Vaippei ba la rah ha ïingdobar jong ka jylla, ha ka dorbar synrai ba dang shu dep.
La iohi ia ka jing pyndonkam ia ki sia lieh ban pyndam noh ia ka kyrteng ki katto katne ki Pulit ba donkti ban siat iap ia u ne u nongialam barim jong ka Seng kieng atiar, ka Hynniewtrep National liberation council (HNLC).
Shillong:U nongaiktien ka sorkar MDA-2, u bah Paul Lyngdoh u la ong ba ka jingkynriah noh ki pulit ka Meghalaya, na jaka ha thain Lapangap hadien ba la shah pynbor ha ki Karbi, ka dei na ka jingbym long pynkhreh ba kan mih ka jingjia kynsan bad na kane ka daw, ki hap ban kynriah noh.
Haba kren mynta ka sngi, u bah Paul ula ong ba katkum ka jingtip jong u, ka la don ka jingiakynad hapdeng ki ar ki jaitbynriew bad ka la don ruh ka jingpynshit na ki katto katne ngut ba kine ki ar jait bynriew kin iakynad.
“Ha ka jingshisha, katkum ka jingtip, ka don ka jingiakynad hapdeng ki ar jait bynriew bad don ruh kiba pynshit da ki katto katne ngut ba kine ki ar jait bynriew kin iakynad ban poi sha ka jingmynsaw", la ong u bah Paul.
U la bynrap, “Ha kaba iadei bad ki pulit ka Meghalaya, la ioh jingtip na ka tnad pulit ba ki pulit kim mutdur, kim long pynkhreh ban mih ka jingjia, ki la shu kynduh kynsan ia ka jingjia bad namar ba kim long pynkhreh, ki hap ban shu kynriah", la ong u bah Paul.
Lah ban kdew ba ha ka video ba la saphriang, ki pulit ka Meghalaya ki phet noh hadien ba la shah siat da ki jri siat sim ha ki Karbi ha thain Lapangap dang shen hadien ba ka la mih ka jingiakynad na ka jingiaknieh jaka ha katei ka thain khappud.
Ha kajuh ka por, u la ong ba ka jingjia ha khappud ka shong ha ki jaka bad ha bynta ka west khasi, ka long jai jai namar ba la ai ia ka khubor kaba shai bha ba dang iakren iakane ka kam.
U la ong ba ka jngdon ki pulit ka wanrah ia ka jingshngain hynrei ha kajuh ka wanrah ruh ia ka jingsngew syier jong ki paidbah bad kane ka shong katkum ka jinglong jingman.
Balei pat phim ai jingpynkrhrehKein noh ia ngeit ia me te sa ban iap, ha man la ki kam shu aidaw beit, balei me ong ia ka jing shisha ba ngim nud ban ialeh pyrshah.
Shillong:U myntri rangbah ka jylla u Conrad K Sangma, mynhynnin ka sngi u la kular ban leit plie hi noh ia ka ophis Lumshnong C&RD Block, ha ka 26 tarik mynta u bnai.
Ia kane la iathuh da u bah Emlangki Lamare uba dei ruh u chairman ka Joint Action Committee Elaka Narpuh hadien ka jingiakynduh ia u myntri rangbah ka jylla u Conrad Sang ma ha Shillong.
Haba kren sha ki lad pathai khubor u bah Emlangki Lamare, u la ong ba ka jing iakynduh ia u myntri rangbah u Conrad K Sangma, ka long kaba seisoh, namar u la kular ban plie noh ia ka Narpuh C&RD ia kaba la ai kyrteng thymmai da ka Lumshnong C& RD Block.
U bab Emlangki, u la ong ba kane ka Lumshnong C& RD Block kan ai jingmyn toi ia ka thain Narpuh baroh kawei, namar ki don palat 38 tylli ki shnong bad kumba 55 hajar ngut tam ki nong shong shnong hapoh kane ka thain.
“U myntri rang bah u la mynjur ban leit plie hi ia ka ophis thymmai ha ka 26 tarik mynta u bnai da kaba jer kyrteng da ka Lumshnong C&RD ka ban wanrah jingmyntoi iaki paidnah bad ka thain Narpuh baroh kawei" la ong u bah Emlangki.
U bah Emlangki u la ong ba ka thain Narpuh ka dei ka thain ba jur bha ka jingnoh khajna sha ka sorkar, hynrei ka thain Narpuh ka dang dei kawei ka thain kaba dang sahdien bha ha ka roi ka par.
U la ong ba naduh u 2018, ki paidbah bad ka JAC, ki la dawa ban pynkha da ka Lumshnong C& RD Block, hynrei dei tad haduh mynta u snem ba ka sorkar kan pynurlong ia ka jingangnud ki paidbah.
“Ha u snem 2018 ka sorkar jylla ba ialam da u myntri rangbah ka jylla barim u Dr.
Mukul Sangma ka la thok ia ki paidbah ban kyntiew CRD Block da kaba pynbiej politik, hynrei dei tang kane ka sorkar MDA haka jingialam u Conrad K Sangma kala pynurlong ia ka jingdawa ki paidbah bad ka thain Narpuh baroh kawei" la ong u bah Emlangki.
Nongpoh:Ki nongialam ka Synjuk ki Rangbah Shnong Ri Bhoi District (SRSRBD), mynhynnin ka sngi ki la leit ban kynduh ia u Arpit Upadhaya, Deputy Commissioner ka Ri Bhoi, kata na ka bynta ban pynsngew sha u, ba u dei ban tuklar lem halor ka jingeh kaba la kynduh da ki paidbah halor ka jingpang khmat, kaba la sar kylleng ki bynta ha Ri Bhoi bad nalorkata, ki la pynsngew ruh halor ka jingeh ki paidbah kaba ki la iakynduh halor ka jingrem palat ka bai rejister jaka.
Ha katei ka sngi ba kitei ki nongialam ka SRSRBD, ki la leit ban kynduh ia u DC Ri Bhoi, la ialam da u Bah BB Makdoh, Chairman ka SRSRBD, ha ryngkat ka jingdon ki dkhot bad lyngba katei ka jingkynduh, ki la ioh ban pynsngew sha u, halor ka jingeh kaba ki paidbah, ki kynduh da kitei ki artylli ki mat, ba ka Synjuk ka la pynsngew hakhmat jong u.
Haba iadei bad ka jingpang khmat, utei u Bah BB Makdoh, u la ong ba ka la long shisha ka jingeh ia ki paidbah, kata kaba kham ktah eh ka dei ia ki nongrep bad ha ki khynnah skul, namar ha ki nongrep, ki la hap ban pep trei ne pep bylla, katba ha ki khynnah skul, kaba ktah ia ki, ka long ba ki hap pep ban leit sha skul.
Halor ka jingpang khmat, ngi la kyntu ia u DC ba u dei ban btah ia ka tnat ka koit ka khiah ba kan dei ban shimkhia, ha ka ban phah ia ki kynhun ka koit ka khiah, na ka bynta ban peit bniah halor ka jingpang khmat bad lada ban phah thied dawai ruh, la dei beit ban ai da ka jingthoh na u Doktor.
Shuh shuh, u Bah BB Makdoh, u la ong ruh ba ha katei ka jingkynduh, ki la kren ruh halor ka jingrem palat ka bai rejister jaka ha Ri Bhoi, ha kaba ka la wanrah jingeh palat ia ki paidbah kiba kwah ban leit rejister ha ophis DC Nongpoh, kaba la pynlong ruh ia kiba bun ki nongshong shnong ha Ri Bhoi, ba kim nud shuh ban rejister ia ki jaka puta.
“Kumba ka long ba ka kam resjister ia ki jaka sha ka sorkar ka long kaba donkam eh, namar haba don kino kino ki kam ban shim ram na ki Bank bapher bapher, na bynta ki jingdonkam ha iing ha sem bad ha ki kam pule puthi, ki ju pan beit ia ki dulir jaka ba la dep rejister bad ka sorkar, hynrei ka jingrem palat ka bai rejister, ka la buh jingeh shisha ia ki paidbah" ong u Bah BB Makdoh.
Namarkata, haba iadei bad ka jingrem palat ka bai rejister jaka, na ka liang ka SRSRBD, ka kyntu ia ka sorkar jylla ba ka dei ban pyrkhat janai halor katei ka phang bad ba kin pynduna noh ia ka dor jong ka jingleit rejister jaka, namar lada rem palat, kan buh jingeh ia ki paidbah bad khamtam eh ia kito kiba sah ha khappud, ka pynlong syndon ia ki ba kin leit rejister sha Assam, namar ba ka tad ka bai rejister ia ki jaka puta, u la bynrap.
Shillong:U Myntri Rangbah ka Jylla Conrad K Sangma, ula ai khublei ïa u Myntri Rangbah Duh ka Ri u Narendra Modi, halor ka jingai jingithuh ïa ki synniang jong u Bah Brian Daly Kharpran, lyngba ka kam ban wad bniah shaphang ki krem ba don hapoh ka Jylla.
Haba thoh hapoh ka X (mynshwa ka twitter), u Conrad ula ong, “Khublei shibun ïa phi, Myntri Rangbah Duh ka Ri Narendra Modi ba ai jingithuh ïa ki synniang u Bah Brian Daly Kharpran lyngba ka kam wad bniah shaphang ki krem.
U Bah Brian u dei u nongwad bniah ïa ki krem ba nyngkong eh ka Jylla Meghalaya ba la pawnam bad ha ryngkat bad ka kynhun jong u, ka Meghalaya Adventurers’ Association kila ïarap ïa ki nongrung krem bad nongwad jingtip shaphang ki krem kiba wan na kylleng ki Ri ka Pyrthei".
“Im biej me i mei ka dei namar ba i ieit ia nga bad im pat kwah ba ngan long kum ma me" pynphai ktien u Pher“Nga ong dei namar ba kane ruh ka dei ka kam bad ka pynimja ia kiba bun" pynshai bha uta u patralok“To to lah biang me ia ngin ia lehkai noh" ong u Pher“Ia kein" mynjur uta u patalok.
“Mei nga la iathuh ia uto u khynnah ba phim shah" ong u Pher ha la ka kmie“Biang kein ba yn nym pain shuh" ong ka kmie u Pher“Me da kynmaw da iawer leit jingleit ne pain kam mano mano da kylli shwa na nga" ong ka kmie bad ka da peit pynheh ki khmat kum ban pyntieng“Hooid, nga sngewthuh mei" kohnguh khlieh u Pher“La i jynjar shisha ban peit ia kane ka juk mynta ha kaba ka jingbha i kumba ym don jaka shuh.
La shu ker sawdong tang da kiei kiei ki bym tei shuh ia ka imlang sahlang.
Dang khynnah ma ngi 40 ne 50 snem mynshwa ka dang pher shibun.
Mynta te tang tiak la ngat ha ka jingsniew ba bun syrtap.
Tang iwei ar eh lah ban shem ia ki lok ba lah ban shaniah" kren bynniaw ka kmie ha khmat ki khun.
“Ym lah leh ei ei shuh phi mei ka shong ha ka shimet shimet mynta te.
Lada phi khnium ia kata ki briew kin nym sngew tynnad namar ka dei ka pyrthei ia beh mangkarong la ka dei kano kano ka bynta" ong u khun heh“Ia kata te nga hap kren hi kein namar ba ka da pher shisha.
Lada ngam iathuh me me tip hi ia ka mynnor" pynphai ktien ka kmie“Kam myntoi phin thnum namar mynta wat ka Tv ruh ym don ba peit shuh.
Mynshwa ha ka por jong phi pat khapngiah ka kamta.
Kata kein ka dei ka jingiapher" pynkynmaw u khun jong ka“Lah sngewthuh ym lah leh ei ei hynrei hap shu pdiang beit hynrei ia phi khun nga kwah ban bsiap kato ka jingpyrkhat palei kum ha kito ki por" ong ka kmie“Nga sngewthuh mei ba phi kwah bad angnud eh ba ngin sngewthuh ia lade ym ha kaba shad kynting ha ki lyer kynsha" ong u khun heh jong ka“Baroh ngi donkam ia ka pisa wat uba riewspah ruh u dang thawlad shuh shuh ban ioh pisa katno tam ma ngi lei ki raitoi kiba shu bylla na kti ha shyntur.
Ka kam kaba kwah trei u Deng ruh ka dei kaba biang tangba ban ioh pisa dang katto rta te ka buh ha ka jingpynshoi" ong ka kmie“Phi i em mynta lei ka por tang shu ioh pisa la poi sha kaba sniew bad kaba shah teh mraw" ong u khun“Ieh ynda kham heh un wad bylla kaba neh" ong ka kmie.
“U la kham sngewthuh hi kein mei kaei kaba dei bad kaei ka bym dei" ong biang u khun heh“Lada ym sngewthuh hi ynda la heh la san te ka long noh kumba kwah hi.
Tangba ha ka pnah ktien jongno-re-jongno wat uba lah sngewthuh eh ruh kum liat hi.
Shu kyrmen beit ba kaba ka wan lyngba ka jingiaisneng iai kyntu ba kan nym sepei shisien ka sngi" kren pynkut ka kmieLYNNONG – 6Hadien ka jingiakren bad la ka kmie u Peter u la pdiang beit ba u bah Bok yn pynthied kali ia u.
Haba u la leit trei shi taiew bad dei ha ka sngi kut taiew (sngi saitjain) ba u Peter u la iakynduh khnang bad u malik jong u ban iakren pynthikna ia kaei kaba u pynpaw mynshwa“Bah, nga kwah ban iakren ei ei bad phi halor kato ka jingtyrwa sbun mynsiem jong phi" ong u Peter da ka sur kaba jem“Oh… phi mut ia kato ka kali?" ong u bah Bok“Hooid bah" la jubab u Peter“Te phi la iashim rai kumno bad la i mei?" kylli u malik“I mei bad nga ngi pdiang sngewbha ia kato ka jingmut babha jong phi bad ba phin shu khate khyndiat khyndiat na ka tulop bnai jong nga" ong u Peter.
“Me lah kaba rim ne kaba thymmai syndon" kylli kwah tip u malik“Kaba rim te nga sngewthuh kam da slem than ka jingshah ot tulop hynrei kaba thymmai kan shim por slem, lehse da ki phew snem" pynpaw u Peter“Hooid kata ka dei.
Namar lada nga khate bun kumba Rs 5000/- ne Rs.
10,000/ kan ktah ia ka iing jong me hynrei kaba rim pat te lada ot tang Rs.
2000/- shi bnai ruh ka dang biang hi" pashat jingmut u malik“To sa pyrshang phi ban pynwad da kaba dang kham thymmai ba kan kham neh.
Phi ba bun paralok thikna phin ioh beit" ong u Peter“To Peter wat khuslai than nga la sngewthuh hi ban pyrkhat kyrpang ia me bad khamtam eh ba me dei u khun paralok uba nga sngewtynnad palat.
Ynda me la ioh kali me la kham suk bad nga ruh nga kham suk lada nga phah kit ei ei" kren ieit u malik“Khublei shibun eh bah ia ki kyntien jong phi bad nga ruh ngan leit noh ba lah miet.
Mynta la jan dap 6:30 pm" ong u Peter bad start noh ia ka scooty rim.
Nongpoh: Arngut ki khynnah, kiba la suba ba ki la ioh ia ka jingpang Ksuid ha Ri Bhoi, ki la ioh ia ka jingkoit hadien ba kiba haiing hasem, ki la rah mar mar ia ki ban phah leit duwai sha u Phadar Kmenlang Nongrum, uba don ha Byrnihat Parish.
La ong ba kawei ka khynnah kaba dei ruh ka khunswet na ka shnong Umtyrnga bad kaba la sumar da u Kni jong ka, hynne ka step ka la shu kem pang kynsan kynsan, haduh ba kam tip briew shuh, ha kaba la don ruh ka khep ba la wanpaw bad khot khun ia ka, kumta ha ka jingiaksiaid jong katei ka khynnah, u Kni jong katei ka khynnah, u la rah noh mar mar ia ka sha u Phadar Kmenlang Nongrum uba don ha Byrnihat.
Ha ka jingduwai u Phadar kaba la neh kumba katto katne por, katei ka khynnah ka la ioh ia ka jingkoit bad kaba la sngewthuh briew ne lah biang ban ithuh bad kren ia kiba haiing hasem.
Ha katei kajuh hi ka sngi, la don sa kawei ka khynnah na ka shnong Jojwa thain Byrnihat, ha kaba la ong ba kata ka khynnah ka la ioh pang Taro, kumta kiba bahaiing hasem, kila leit ban rah mar mar sha katei ka juh ka ïingmane ban phah duwai ha utei ujuh hi ka Phadar bad kaba la ioh jingkoit hadien ka jingduwai da utei u Phadar.
Nongpoh: Ka ophis u District Sports Officer, Nongpoh, hynnin ka sngi Saitjain ka la rakhe ia ka National Sports Day, ha kylleng ki jaka ha Ri Bhoi.
Ia katei ka jingrakhe, la pynlong ha Nongpoh, Byrnihat, Umsning, thain Bhoirymbong, Patharkhmah, ha kaba la rakhe ia katei sngi da ka jingdon ki khynnah kiba don hapoh ki Grassroot Coaching Centre, bapher bapher.
Ha ka jingrakhe ha Byrnihat Centre, ki la don ki katto katne ki prokram ia kaba la shim bynta da ki khynnah, nalorkata la sakhi ruh da ka jingdon u Bah Sosthenes Sohtun, MLA Jirang, ki nongkitkam ka Byrnihat Sports Association lem bad kiwei.
U Swami Chakrani Maharaj, U National President, ka All India Hindu Mahasabha, hynnin ka sngi, u dawa, ba dei ban pynbna, ba u bnai, u dei ban long ka ri jong ki hindu, lane ka  “Hindu Rashtra" bad u kwah ruh ba dei ban leh kyrkieh noh, ha shwa ba kiwei ki ri, kin kam trai ia u bnai.
“Nga kwah ba ka India, kan pynbna noh ba u bnai, dei ha ka  Hindu Rashtra bad ia katei ka rai, ban shin da ka  Parliament," ong u nongialam hindu, haba kren da ka video, ha ka X (lane kaba la tip mynshwa ka  Twitter).
Ha ka video, u ai khublei ruh ia U Narendra Modi, myntri rangbahduh, uba la ai kyrteng “Shiv Shakti Point" ia ka jaka kaba u leit hiar khyndew, u  Chandrayaan-3 bad ula ong ruh, ba ia katei ka jaka, dei ban pynbna, kum ka nongbah, ban tei ia ka ri jong ki hindu.
U thoh, shuh, da kaba ong  “Ia u bnai, dei ban pynbna, kum ka ri jong ki hindu, da ka ain jong ka Parliament bad ka  Shiv Shakti Point, kan long ka nongbah, ba ki ehrang, kin nym lah ban poi shuh, sha katei ka jaka, da ki kam shitniam jongki".
Phah noh ba kin leit shong shnong noh sha u bnai khnang ban kylluid ka pyrthei.
Sohrarim:Ka Sohrarim Trailblazer Community Lab ha Sohrarim Nook ha ka sngi Saitjain ka la rakhe ia ka jingpyni nam ia ki tiar ba shna hi ki samla ba la ioh jing hikai kum shi bynta ban ai mynsiem shuh iaki.
Kane ka Sohrarim Nook ka la pynkylla dur ia ki samla na ka kam bylla sha ka kam pyndon kam ia ka sap kaba larkam.
Ia kane ka jing pyni nam ha Sohrarim Nook kaba dei ka bynta jongka Trailblazer Community Lab ryngkat ka jingiatreilang ka Curiosity Gym kaba leh ia ka bynta ban kyntiew ia ka sap ki samla ha ka STEM (Science, technology, engineering, mathematics).
Ka Trailblazer Community Labs (Sohrarim bad Nongwah) ki dei ki ar tylli ki projek jong ka Chief Minister’s Youth Centre.
U samla Banteilang Nongrum na shnong Mawkma u la lah ban pynpaw ia ka sap jong u ha ka kam shna tiar khamtam kiba dei na ki dieng kum ki jingthiah, ki shuki bad kiwei ki jingshna kti.
“Mynshwa nga shu bylla sngi, hynrei hadien ba la wan ha kane ka Sohrarim Nook, nga la ioh lad ban wan ha ka por janmiet ban shah hikai.
Ka jingwan hangne, nga la ioh lad ban pyndonkam ia ka sap", la ong samla Banteilang.
U la iathuh ba lyngba kane, u la lah ban kamai lyngba ka jingphah shna ki briew hadien ba la iohi ia ka jinglah jong u ban shna bad katba u nang shna, u la nang ioh jingmut shuh shuh ban shna ban pynwandur haduh ba un lah ban pyrshang ban ieng ha la ki jong ki khmat.
“Haba nyngkong nga sheptieng ban seng kam lajong hynrei lyngba ka jingai mynsiem na kiwei, nga la pyrshang.
La ialam ia ngi sha Delhi ruh ban leit peit ia ki tiar, ki dor bad ka la ai jingmut shibun ia ngi", la ong u samla Banteilang.
Katba ka kong Twinborn Hing ba dei ka Nook Manager kaba la long mynta kum ka Entrepreneurship Development, ka la iathuh ba kane ka Sohrarim Nook ka la ai jingmyntoi ia ki khynnah namar ba kiba wan hangne kim dei kiba wan na ki skul kiba biang, ki don kiba la pep skul.
“Kaei kaei kaba don ha ka mynsiem jongki, ki lah ban pynmih shabar, ia ka sap jongki", la ong ka Kong Twninborn.
Ki don ar ngut kiba la lah ban ieng ha la ki jong ki kjat ha kaba ka Sauramandala Foundation ka la ai jingiarap ia ki.
Ha kane ka Sohrarim Nook ki don kumba 200 ngut kiba wan ban pyndonkam ia ka sap jongki katkum ka jingkwah bad la plie ia kane naduh mynstep, hynrei don ki sngi ba plie haduh 11 baje mynmiet, namar ba ki don kiba leit bylla ki wan janmiet.
La sakhi lang ha kane ka sngi da ka jingdon u bah Gavin M Mylliem, MLA ka thain, u Ramkumar S, IAS, Nodal Officer ka Smart Village Movement, u Nagakarthik MP, u nongseng ka Sauramandala Foundation, u bah Divine Dkhar, Education Project Lead ka Smart Village Movement, u Akho Pira na ka Centre for Research in Schemes and Policies(CRISP), u Prathamesh Mirgal na ka Curiosity Gym, bah Bosestarwell Diengdoh, Rangbah Shnong ka Sohrarim bad bah Paiadondor Kharpuri, u Secretary ka Sohrarim.
La pyni nam ia ki jingshna jong ki samla ba kynthup ia ka Digital Clock, Solar Street Light, Home Automation Lights, Solar Tracker bad kiwei.
Shillong:"Ha kine ki khyndiat sngi, ngi ïohi ba don ar jait ki pulit ha kane ka Jylla.
Ka kynhun pulit kaba nyngkong, ka dei jong kito ki pulit kiba bom kput ïa ki paidbah, ki pulit shynrang kiba ktah kti bad bom dusmon ïa ki longkmie, ki pulit kiba don 50-60 ngut kiba ïeng rasong ha ryngkat ki tiar ïaleh kum ki tear gas bad ki suloi ban ïada ïa ki karkhana jong ki dkhar bad kumjuh ruh ka kynhun pulit kaba shah hukum ha ki heh dkhar jong ka Topcem ban bom kput ïa ki khun Hynñiewtrep.
Sa kawei pat ka kynhun pulit ka dei kaba don ha khappud (Block 1 Area) Khanduli sector.
Kine ki pulit ha khappud kiba don kumba 10-15 ngut kiba hap ban mareh na ki jaka ap pahara ban ïada ïa la ka jingim, namar ba ki tieng palat ïoh shah lun maw bad shah siat da ki jri ha kita ki Karbi," ong u General Secretary ka HYC sengkmie, u Bah Roy Kupar Synrem.
U la bynrap ruh da kaba ong, “Ki jingkylli kiba ngi kwah ban kylli na u Myntri ki kam Pohïing ka Jylla, ka long hato hakhmat ka Sorkar Jylla ka dang kham kor ki karkhana pynjot mariang ne kham kor u pud u sam bad ki khun Hynñiewtrep ba shong basah ha Khappud? Balei la buh pulit tang 10-15 ngut ha Khanduli sector, hynrei da ki 50-60 ngut pat ban ïada ïa ki karkhana pynjot mariang? Balei la ai hukum ïa ki pulit ïada karkhana pynjot mariang ban pyndonkam tear gas, ban bom kput ïa ki paidbah, ban phah ktah kti ha ki pulit shynrang ïa ki longkmie katba ym shym lah ai hukum pat ïa ki pulit ha khappud ban pyndonkam ïa ki suloi ba ki bat ha ki kti ban ïada ïa u pud u sam ne ban siat tear gas ïa kita ki Karbi kiba wan ruh shapoh u pud u sam ka Jylla ha Lapangap?.
"Ka seng ka dawa ruh ba ka Sorkar bad ka tnat Pulit, ki dei ban jubab halor kine ki jingjia.
Hato kine ki Pulit ki phet hi ba ki tiengïap bad ba duna briew ne namar ba kim ïoh hukum na kiba halor ban bom bad siat ïa ki Karbi kiba thmu pynïap ïa ki Pulit bad ki paidbah ha Khappud?.
“Balei ngi ong ba ki Karbi ki thmu pynïap ïa ki pulit bad ki khun Hynñiewtrep ha Lapangap ka dei namar katkum ki pulit Meghalaya, lada phi lun maw ne siat da ka jri kata ka lah dei ka kam thmu pynïap briew bad ïa kata ngi lap lyngba ka jingjia ba dang shen ha Tura ba shah lun maw ka Mini Secretariat, ki pulit ki lah thep kyndon thmu pynïap briew ïa ki paidbah kiba don ha kato ka sngi.
Lada ka Sorkar kam lah ban ai hukum ïa ki Pulit ha Khappud, te balei pat la ai hukum ban siat tear gas ïa ki nonghikai, balei la ai hukum ban bom kput da ki lathi ïa ki longkmie ha Lumshnong bad balei la ai hukum ban siat ïap ïa u (L) Cheristerfield Thangkhiew?," ong ka HYC.
“Ngi dawa ba ka Sorkar ka dei ban phah da ki spah ngut ki Pulit ha man ki BOP bad OP ha ki Khappud ha ryngkat ki tiar ïaleh kiba biang bad nalor kata ka dei ban ai hukum noh mardor ïa ki pulit ba kidei ban pyndonkam ïa ki teargas, ban lathi charge bad siat ruh lada donkam ban ïada ïa u pud u sam bad ïa ki paidbah ha Khappud.
Lada ka Sorkar kam nud ban phah pulit da ki spah ha ki BOP bad OP ha ki khappud ha ryngkat ki tiar ïaleh bad ka hukum kaba shai, na ka liang ka Seng ngi dawa ba ka lah bha ïa ka Sorkar ba kan shu ai noh da ki tiar ïaleh kum ki Suloi, ki kuli bad kiwei kiwei ki tiar ïa ki riew paidbah ha khappud ba kin ïada hi noh ïa la ka khyndew ka shyiap bad ïa la ka jingim namar kumba ka long mynta ym i shaniah ïa ki Pulit ka Meghalaya," ong u Bah Synrem.
Shillong:Ka seng Hynñiewtrep Youth Council, West Khasi Hills, ka la rai ban boycott ne pynsangeh ïa ka jingkhaii ïa ka dewbilat TOPCEM ha West Khasi Hills, namar ka jingjia shah thombor ki paid nong ïakhih pyrshah ïa ka jingthmu pynheh kane ka kompani ïa ka karkhana ha Thangskai, East Jaiñtia Hills.
Ka HYC-WKH, ka la sam ïa ki shithi lyngba ki Unit ba kynthup ïa ka Nongstoiñ, Mawshynrut, bad Rambrai Circle sha ki nongkhaïi dewbilat hapoh ka District, ba kyrpad ïa ki ban sangeh noh ha ka ban shim ne die ïa ka dewbilat TOPCEM.
“Kum ka seng ngi pang ka mynsiem ban ïohi ïa ki parari ki paradoh kiba shah khñoit beiñ, kiba shah lehbeiñ bad kiba shah shoh shah bom ha ki Pulit lyngba ka jingkynshoit ki trai bad ki nongtrei katei ka karkhana dewbilat ha Thangskai ki bym kheiñ shuh ïa ki Kynthei haduh ba bun kila mynsaw," ong ka kyrwoh na u President Lumlang Kharsyiemlieh bad General Secretary Wantei Lyngdoh.
“Ngim lah ban shu sngap, kumta ngi kyrpad ïa phi ki nongkhaïi dewbilat ka thaiñ ba kin sangeh noh ban shim ne die ïa ka TOPCEM kaba la pynmih na Lumshnong, East Jaiñtia Hills District," kala bynrap.
Ka HYC ka ong ba da ka jingkyrshan jong ki nongkhaïi dewbilat, ka sngew ban ong ba katei ka kompani kan ym ïohlad shuh ban leh baheh bad kajuh ka por kan pyntlot noh ïa ka jingïoh kamai kaba shu kjit na ki trai shnong ka Jylla.
Ha kajuh ka por, ka HYC-WKH ka buh jingkylli ïa ka Tnat Pulit ka East Jaiñtia Hills ba hato kila shah pynïaid ha ka TOPCEM haduh ba kim salia ban shoh bad bom ïa ki paidbhur kiba ïakhih ban ïada ïa ka mariang bad ki jingmyntoi jong ki trai shnong.
Ka Seng ka kyrpad ruh ïa ki paidbah ka West Khasi Hills ba kin ym thied shuh ïa ka dewbilat TOPCEM.
Nongpoh: Ha ka jingjia shah syllad kali, kaba la jia hynnin ka sngi ha surok Umsning By-pass bad kaba hap hapoh ka shnong Lumumpih, uwei u rangbah ba la 56 snem eiei, u la khlad noh na sla pyrthei, hadien ba u la shah syllad ha kawei ka kali bym don ba ithuh, kaba iaid lyngba katei ka surok bad kaba don ha ka liang ban kiew sha Shillong.
La ong ba katei ka jingjia, ka la jia ha ka por 5 baje eiei janmiet, ha kaba la ong ba utei u rangbah uba la tip kum u Hamanroy Cajee, u dang dang na jaka trei ban leit noh sha iing, hynrei haba u la poi ha katei ka jaka, u la ngat ia katei ka apot bad haduh ba un da khlad syndon na sla pyrthei.
Hadien katto katne por, ba ki briew ki la lap ia utei rangbah, la rah noh sha Umsning CHC, hynrei haba la poi sha Hospital ki Doktor kiba don ha Umsning CHC, ki la pynbna ba utei u rangbah u la dep khlad lypa.
Sohrarim:Sa tang katto katne bnai, ka lah ban shim por, ba ki briew jong ka Meghalaya kim donkam shuh ban thied Kot Kudi Nar (Drone) nabar, hynrei kin sa ioh na Sohrarim ha ka dor ruh kaba kham tad.
Une u Kot Kudi Nar un sa paw pyrthei shen na u samla Balamjingsuk Diengdoh uba la dep ban shna bad pynher tangba ym pat lah ban her jrong bad jngai namar ba dang donkam ban pynbha ban ioh ki tiar ba kham biang namar ba ym ioh na kane ka jylla.
U samla Balamjingsuk uba dang pule ha klas XI, u dei na shnong Sohrarim uba shah hikai ha ka Innovation Hub ia ki tiar ilektronik kumba 2 snem shiteng bad mynta u la nang ban shna hi ia u drone.
“Nga la pyrshang ban shna ia u drone (kot Kudi Nar) haba kaba nyngkong, nga mut uba suk hynrei hadien u eh bha", la ong u samla Balamjingsuk.
U la iathuh ba shwa ban shna, u peit nuksa na YouTube, Google ban shna ia u drone bad ki tiar ba donkam.
U la iathuh ba naduh dang khynnah, u ju sngew jingmut jingpyrkhat ba ngan ioh niah eiei ha madan hynrei ynda la heh, nga sdang ban pyrkhat bad nga lap ka jingmut ba u kot Kudi Nar u dei ban iarap ia nga bad nga sa sdang ban shna", u la ong.
“Nga shna ar bnai shiteng bad une u drone u la lah ban her tangba ym pat lah ban her jrong na sla khyndew bad sha jngai namar ba ki tiar ba kiba dang tlot", la ong u samla Balamjingsuk.
Kawei ka jingeh ban pynher jngai ia une u kot kudi nar, ka dei namar bym pat ioh tiar ba hap ban phah nabar.
“Lada ioh tiar ba kham khlain, u lah ban her 10km sha jrong bad 5 km ka jingjngai", la ong shuh u samla Balamjingsuk.
Ban shna ia u kot Kudi Nar hap ban shna leh ia ka programming jong u Remote khnang ban sngewthuh ban pynher ia u.
“Nga sngew ba lada biang ki tiar, nga la lah ban pyndep pura ban shna ia u kot Kudi Nar", u la ong.
Une u samla u la ioh lad ban sei ia ka sap jong u lyngba ka jingprat lynti ka Smart Village Movement kaba la wanrah ia ki kompeni kiba iadei dur ha ka Sohrarim Nook kaba dei kum ka Youth Centre ban hikai ia ki samla halor ki sap ki phong bapher bapher jongki.
Katkum ka jingiathuh u samla Balamjingsuk ki jinglut ban shna ia u kot Kudi Nar kan poi 30 hajar shaneng eiei namar ba ki tiar ki long kiba kham rem bad ka dor lada die kan palat ia kane.
Ym tang u kot Kudi Nar hynrei u shna ruh ia ka Solar Tracker kaba bud ia ka jingmih haduh jingsep ka sngi.
good job done mate.
Reach for the sky and give God all the glory.
U Bah Shanbor u la eh tiaw ka dohnud ba sa shisien un dei ban ai jingsneng ia ka iing u Bah Let.
“Phi ujor noh sha ka shnong, mynta hi ngin sa khot dorbar step noh lashai ban pyrkhat ia kane ka jingjia ha iing jong phi da ka shnong khnang ba baroh ngin ia don bynta lang na ka bynta ka jingbha jong ka shnong bad ngin ym pynioh thiah iohdem shuh ia u Bah Let bad ka iing ka sem jong u.
" La ai jingmut u Bah Shanbor ia u Maheh“To kthaw ngin leh noh kumta phi pynstet ia ka kam, ih kan jia katba jia.
" La mynjur u Maheh bad la ka iing.
Kumta hi u la thoh wut wut ia ka kot ujor bad aiti ha u Rangbah Shnong.
“Shim kane kthaw sa pynbeit ma phi, phi la iohi hi ia kane kaba jia baroh, ka la long shisha ka jingduh bad ka jingjahburom kaba khraw ia ka iing jong ngi lyngba kane ka jingjia.
" La ong u Maheh.
“To kthaw ngan sa pynbeit ma nga bad kine ki Rangbah baroh kiba la sakhi lang.
"Hadien ba la ia shongkai katto katne por, u Kpa jong u Hep bad kita kiwei ki Rangbah ki ia mih nangta ban leit phai sha la ki iing ki iing.
Marsien poi ha iing, u Bah Shanbor u la iathuh ia baroh kaba jia ha iing jong ka Lydia ka pyrsa jong ki.
Ka kmie u Hep ka Kong Lumspah ka la kyndit bad sheptieng eh ioh ba kum kata kan sa wan jia sa ha iing jong ki.
“Ani, Kpa phi ong kumta te, mynta kam long shngain ia ngi ruh.
Phi la dei ban leh ei ei pyrshah ia kine ki nongshun.
Phi dei ban pyntip noh sha ki pulit ia kata kaba jia baroh khnang ba ki bor ka ain kin leh ia kaba donkam…" ka pashat jingmut ka men kmie“Hooid, Kmie nga ruh nga la thmu hi ban leh noh kumta.
Ngan ym ai jem ia kine, nga la tip ba dei beit ki briew u Bah Let.
U Let u tharai ba katto ngam nud shuh mynta sa shisien un hab leit shong byndi biang.
Lashai noh hi ngan leit ban ai FIR ia u bad ki paralok jong ki ba don kti ha ka ban pynjot pynpra ia ka iing u Maheh.
" la pynpaw sa u KpaKumta baroh shi sngi kita ki Rangbah kiba la sakhi lem ia ka jingjia ki la leit pynshngain ha ka iing u Maheh.
Kine ki Rangbah ruh ki la sngewlem haduh katta katta ia kata kaba jia baroh.
Hynrei kim pat ia pynbha ia ka iing namar ki ap ioh lehse ki pulit kin sa wan tohkit bad wad sakhi.
Ka sngi baroh kawei ka la tyllun ka miet ka la wan bad ka jingsyier mynsiem ka la rung ym tang ha ka iing ka Lydia hynrei ha ka iing u Maheh ruh.
Baroh ar tylli kine ki iing ki la pynap lypa ba katba jia kin iada beit la ka jingim.
Haba la pei ka step u Rangbah Shnong Bah Shanbor u la mih na la iing dang step phyrngap ban kiew sha Shillong ban leit iakynduh bad u Riewsaid.
U poi dang kham step bha bad ap ha iing u Riewsaid ha Mawkhar haduh ban da iakynduh ia u.
Marsien plie ka jingkhang u Riewsaid u la iohi ia u bad kumta hi u la khot ia u ban rung shapoh.
“Nangta kaei ka khubor jong phi…" La kylli u RiewsaidMar kumta hi u Bah Shanbor u la iathuh ia baroh kaba la jia hapoh shnong bad ha iing jong uba ha iing jong u.
Hadien ba la iohsngew ia baroh ki khubor ba la iathuh.
U Riewsaid u la ong“Khie leit ai FIR noh… Shim kine ki jingthoh.
"Haba la iohpdiang ia kita ki jingthoh u Bah Shanbor u la ai ka jingkhublei bad ka jingsngewnguh eh ia u Riewsaid.
U mih nangta bad bran u leit ban iakynduh bad ki pulit ban ai ia kata ka kot.
Bad haba la dep ka kam baroh u mih nangta ban leit phai noh sha la iing.
Ki pulit ki la rejistar case ia kata ka kam bad ha ka por janmiet ki la hiar sha ka shnong u Bah Shanbor.
Ki la wad ia ka iing u Rangbah Shnong bad ki iakynduh pynban ba u nongujor hi u dei u Rangbah Shnong.
Kumta ki la wer ia u ban ialam sha ka iing ba don kata ka jingjia.
U Bah Shanbor u la ialam bad haba la poi hangta u Maheh kum u trai iing u la batai lut khoit ia kaei kaba la jia.
Ki pulit ki la shim report nangta bad hadien ba la dep nangta ki la bthah ban ialam sa ia kata kawei pat ka iing kaba ki dkhot jong ka ki donkti ban leh ia kata ka kam sniew.
U Rangbah Shnong u la ialam bad kdew.
U Bah Let marsien iohi ia ki pulit u la phet krad bad la shu iakren tang bad ka lok jong u.
Hadien ba ka lok jong u ka la iathuh ba um don ha iing.
Ki pulit ki la sdang ban rung shapoh bad khynra ia ka iing tad haduh ba kin lap ia u na khrum jingthiah.
Marsien ioh kem ia u ki pulit ki la teh kynjri na ki arliang kti bad tan ia u shabar.
Shillong:U Lum Kyllang u dei u mawbah mawsan uba ieng kynjreng ryngkat ki khana hyndai ban ialeh thma pyrshah ia u Lum Symper haduh kine ki sngi, ha kaba ka kynjang jong u ka long kumba 500 metre.
Lada poi ha kliar u Lum Kyllang lah ban iohi shynna kyndiar ia ki shnong shapoh bad ki pynthor bad ki khlaw kumba shong na eroplein ha sahit bneng.
Ban kiew sha u Lum Kyllang kan shim por 15-20 minit naduh trai haduh kliar, lyngba ki lynti ba la shna bad hap iaid ruh halor ki maw.
Ia une u Lum Kyllang la peit da ka Kur Lyngdoh Kyllang, kaba la pynbha ia ki sawdong jong u.
Hynrei kumba ka long haduh mynta, ka jingdon kiba wan jngohkai ia u Lum Kyllang, uba jngai tang kumba 13 km eiei na Mairang ka district headquarter ka Eastern West Khasi Hills, ka dang duna bha.
Ha ka jingiakren bad u bah Lit, uba ap ban shim bai rung ha katei ka jaka, u la iathuh ba ka jingwan ki nongwankai ka dang duna bha, namar ka don tang katto katne kali ha ka shi sngi wat la ka kham bun ha ka sngi Saitjain bad sngi u Blei.
Ha u Lum Kyllang, la don lai tylli ki maw, uwei u maw kpa, u maw kmie bad u maw khun bad kine ki iasyndait lang uwei ia uwei pat.
“Ki nongwankai ki don khleh, ki Khasi bad ki dkhar.
Ha ka shi sngi, ka jingwan ki nongjngohkai nabar jylla ki long 2-3 tylli kali bad ka dang duna bha bad tang shiphew ngut eiei", la ong u bah Lit.
Kane ka jingwan jongki ka dang duna shibun ban ianujor bad kiwei ki jaka kiba wan da ki phew bad spah tylli ki kali.
La iathuh ba ka jingwan duna ki nongwankai sha katei ka jaka, ym lah ban tip, namar ba ha ka jingshisha, u Lum Kyllang u dei uba la pawnam bha wat ha ki kot pule ruh la dep thoh.
U nongap ha katei ka jaka, u la iathuh ba um lah ban tip ia ka jingwan duna ki nongwankai suwari namar, ka surok kam dei kaba sniew palat ne wat ka jingshngain ruh ka biang.
Kiba wankai ki kham bun ha ka por tlang tangba ki dei ki Khasi bad ha ka por lyiur kham bun ki nongwei ne ki bar jylla kiba wan kai.
Shillong:Ka jingïakynad hapdeng ki paid Khasi-Pnar bad ki Karbi, ka la nang jur ha ka shnong Lapangap, namar ka jingwan pynibor jong ki paid Karbi kiba la beh thong, wat ïa ki Pulit ka Meghalaya kiba leit pahara ïa kane ka Shnong.
Ka kynhun ki pulit ka Meghalaya, ki la hap ban her krad lailum laiwah ha ka janmiet sngi Saitjaiñ na ka jingwan tur kynsan kynsan jong ki paid Karbi ban thombor ïa kawei ka jaka jong ka shnong Lapangap kaba la tip kum ka Pynthor bad la iathuh ba kitei ki Karbi, ki la kawang da ki maw bad siat da ka jri bad katei ka la pyntieng hi that ia ki pulit Meghalaya.
U Bah Chandame Sungoh Nongïalam ka Hynñiewtrep Border Disputed Redressal Forum (HBDRF), ula pyntip ba kane ka jaka (Pynthor) ka dei ka jaka kaba ka shnong Lapangap ka la pynlong kum ka jaka thung ïa ki tynrai dieng ba la ïoh na ka skim jong ka Meghalaya Integrated Basin Development Authority.
Katkum ka jingong jong u, kane ka jingwan thombor ki paid Karbi ïa kane ka jaka, ka la jia mynta la arbnai eiei bad ka la jia ruh ha man ba ka shnong Lapangap ka thung tynrai dieng.
La kynnoh ba ki paid Karbi, ki la dusmon ïa kine ki dieng bad kila jynrat naphang da kaba kam trai ba kane ka jaka ka dang hab sha Assam.
U Bah Chandame, u pyntip ba dang mynshisngi, ka la mih ka jingïakynad hapdeng ki paid Karbi bad ki Khasi-Pnar ha Lapangap.
U ong ba dei namar kane ka huri hura ba ki Pulit ka Jylla Meghalaya, ki la wan ban pahara ha kane ka shnong ban tehlakam ïa kino kino ki jingjia kiba sngewsih.
Hynrei u ïathuh ba ha ka janmiet sngi Saitjaiñ, kynsan kynsan kumba 150-200 ngut ki paid Karbi, ki la wan thombor biang ïa kane ka jaka (Pynthor) kaba ap pahara ki Pulit ka Jylla, haduh ba ki Pulit ki la hap phet krad.
U Bah Chandame u pyntip ba ka jinglong jingman ha kane ka shnong Khappud ka la shongsyier bad ki paidbah Khasi-Pnar kila hap ban ap shnong ïoh don kano kano ka jingpyrshang ban wan thombor ki paid Karbi.
Katkum ka jingïathuh jong u, kane ka jingjia ka la jia ruh tang shisngi hadien ka jingmih khubor ha kawei ka kot khubor Karbi Anlong, ba kynnoh ïa ki paid Khasi-Pnar ba ki thang ïa kawei ka Ïing ha ka shnong Tahpat, Karbi Anglong.
U ïathuh ba kane ka kot khubor ka la pynsaphriang ruh ïa ka video ba shah thang kane ka Ïing, kaba long kum ka jingai ding ïa ki paid Karbi ban ïeng pyrshah ïa ki paid Khasi-Pnar.
Haba kylli, u pyntip ba kum u nongïalam ka HBDRF, ula ïakren bad ki nongshong shnong ka shnong Tahpat Karbi, kiba la pyntip ba kane ka jingthang ïing ka dei kaba la leh hi da ki paid Karbi, tang ban ïoh daw ïa ki paid Khasi-Pnar.
Ki shipai BSF jong ka  4 Bn #BSFMeghalaya, ki la khanglad ia ka jingshalan tuh, ia ki saw tylli ki masi, kiba la kit ha ki ar tylli ki kali Alto.
Kitei ki masi, ki dei kiba la thmu ban shalan sha Bangladesh bad la ioh kurup, na khappud jong ka East Khasi hills.
Shillong: Ka Dorbar Shnong Umkiang, ka pynrem jur ia ki bar jylla kiba dei ki nongtrei jong ka MCL (Top Cem ) kiba long ka daw ka jingshah shoh bad shah bom naphang ki paitbah naduh ki khynnah rit bad ki kynthei khynnah ha ka sngi pynsngew paitbah ( public hearing) ba la pynlong da ka MPCB, Government of Meghalaya, ha Thangskai, East Jaintia Hills Disrtrict, ha ka tarik 24tarik Nailar 2023 na ka bynta ban pynheh (expand) ia ka jingpynmih ia u clinker bad cement jong katei ka Company.
Katkum ki dur video, ba iohi lyngba ki Press Media/social media/ Youtube , la iohi ba la sympat, kura bad kynjat naphang ia ki paitbah khlem jingmap la kum ki mrad.
Kane ka jingleh jong kitei ki bar jylla ban hukum ia ki pulit ban bom naphang ia ki paitbah ryngkat ka ktien sih ktien sang wat hapdeng ka jingdon ki kynthei bad longkmie, ka bym lah ban pdiang hapoh ka imlang sahlang jong ka bri u hynniewtrep.
Kumta ka Dorbar Shnong Umkiang, ka dawa jur ia ki bor badei khmih jong katei ka Company ban beh kam syndon ia kitei ki bar Jylla, kiba long ki nongtrei jong ka bad la kyntu ruh ia ki pulit ban kem bad pynshitom ia kitei ki bar Jylla, katkum ka ain khnang ba kiwei pat ki nongtrei bar jylla kin nym don shuh kiba shim ia ka bor hukum, halade ban  phah shoh phah dat ne ban phah pyniap ia ki paitbah.
“Ha ka jingshisha ki nongtrei bar jylla ki dei tang ki nongbylla ne ki nongkhaii, bad kim don hok ban leh trai khlieh, leh heh, kren heh bad kren sih kren sang hapoh ka ri Khasi Khasi Jaintia jongngi bad kum ki nongshong Shnong ka thain Elaka Narpuh, ngim lah ban pdiang ia katei ka jingleh donbor jong kitei ki bar jylla" ong ka kyrwoh.
Kyntang iawai ka Dorbar Shnong Umkiang, kan pynkhih paitbah ban leh da kaba tyngeh ia ki bar Jylla lada kan dang iai jia, kumtei ia ki trai ri trai muluk nangne shakhmat katkum ka ain bad ka Dorbar Shnong Umkiang, ka kitbok kitrwiang ia kito ki para doh pra snam kiba shah pynmynsaw ha katei ka sngi ba kin ioh ka met ka phad kaba koit bakhiah lyngba ka jingdon ryngkat u Blei Trai Kynrad najrong, ong ka kyrwoh na U Ma Lasting Pala, Waheh Shnong bad u Ma Nicholas Lyngdoh, Secretary Shnong.
ym myntoi ba phin ia khiedom  ne khie bitar ,u bar jylla u la dep thied tin jot lut naduh ki nongshynshar shnong haduh ki nongshynshar sorkar kaba sah mynta sa tang ban shah beh sa ki paidbah ha u bar jylla heh spah ,phi la iadep shah thied bad shah pynbiej.
Shillong: Hadien ba ka seng Khasi Student Union(K.
S.
U) Huroi unit ka la leit jurip ia ka sub-center kaba don ha shnong Huroi,East jaintia hill district,khappud bad ka Bangladesh,ka la shem ba ha kane ka jingleit jurip jong ka, ia katei ka jaka ai jingsumar na bynta u paitbah jong ka thaiñ khappud, ka la shem ba ki don shibun ki jingduna hapoh katei ka sub-center.
Haba ka KSU ka la ioh ban ia kren bad ka nongtrei jong katei ka sub centre, ka la iathuh ba wat tang ka um, ka jingdonkam kaba ha khmat eh ruh kam shem don hapoh kane ka sub centre.
ki jingduna kiba ka KSU ka la shem ba ka light ruh ban pyndonkam shapoh bad shabar ka sub centre kam pat don, ka jaka thiah ban pynkha khunlung ruh kam pat don, ka jaka thiah khunlung mar sien dep kha kane ruh kam pat don hapoh kane ka sub centre.
Haba ka KSU ka la iohi da la ki khmat ia kane ka jingduna kiba don hapoh kane ka sub centre, ka da sngewpang nud haduh kata katta,namar ka jingshah lehbeiñ ki paitbah ka thaiñ khappud kaba long haduh katta katta, khamtam ia ki longkmie ki ba armet bad kumjuh ruh ki paitbah ki ba pang ba shitom.
Kaba pynlyngngoh shuh shuh ia ka seng ka long, ba ha kane ka sub-center ba wat ka dawai na bynta u paitbah ban pyndonkam haba pang ba shitom, ym ju don dawai bad kane ka pyni shisha ia ka jingleh beiñ jong ka sorkar ia ki paitbah ba shong basah ha khappud Bangladesh.
Kumta na ka liang jong ka seng ka dawa jur na ka bor District kumjuh ruh ia ka MLA ka 5- Sutnga saipung constituency ka kong Santa Mary Shylla bad khamtam eh ia ka sorkar jylla, ba ka dei ban shimkhia halor kane ka jingeh u paitbah, khamtam hakum kane ka por ba dang jur u slap, ba ki paitbah ba pang ba shitom, ki kutlad haba ki pang, namar ka jingbymdon ka kali kaba leit iew leit hat, namar ka jingsniew palat ka surok na Huroi shaduh Sonapur.
Shillong:Hadien ba ka video ka la saphriang ha ki lad pathai khubor jong ki You Tube Channel, haba ia dei bad ka jingkren jong ki ar ngut ki nongtrei jong ka kompeni dewbilat TOPCEM, kiba la pynmih ia ka kyntien kynshoit bad pynshit ia ki briew ba ia khih pyrshah ia ki briew kiba pyrshah ia ka jingthmu jong kane ka karkhana ban pyn mih kham bun ka dewbilat.
Haba iadei bad kane kine ki pulit ki la pynrung mukotduma katkum ka case number 46(08)2023u/s153b/503/504/506 IPC ha Lumshnong Police Station, ha kaba na ka liang jong ki pulit ki la tohkit katkum ka 91 CrPc ha kaba la pynmih notis ruh ha ki khubor katkum ka Evidence Act.
Na ka liang jong ki pulit kin sa iaid, katkum ki kyndon jong ka aiñ ia kito kiba donkti.
Shillong:Ka pung Umiam ka la ipang met ban peit,  namar la sop ki jaboh kiba la pyntuid na nongbah Shillong lyngba ki ar tylli ki wah, ka wah umkhrah bad ka wah umshyrpi.
Kine ki jaboh ki wan tuid na ka jingjaboh jong ki jingmut jingpyrkhat jong ki briew kiba la pynlong ia ki wah kum ki jaka bret jaboh khlem da tip ba kan long ka jingktah kylla.
Kumba 20 ton, man ka sngi ki jaboh ki tuid sha kane ka pung bad ka jingjaboh ka long kaba la jubor haduh katta katta naduh ki plastik, ki tiar jri, ki nar ki bym lah satia ban pyut.
Mynta ka sngi, ka Smart Village Movement ryngkat ka jingiatreilang bad ka kompeni Clearbot na Bangalore, lyngba ka jingai bor ka sorkar, ka la pynlong ia ka jingpyni nongmuna ia ka lieng tong jaboh kaba la wanrah da kane ka kompeni bad lada ka la biang, ka lah ban shim ban pyntreikam ia ka ban pynkhuid ia ki jaboh.
La iakren bad u bah Pynshai Marpna uba dei u Project Leads ka Smart Village Movement, uba la iathuh ba kane ka dei tang ka jingpyrshang ne ban pyni kumno kane ka mashin tong jaboh ka treikam kaba la wanrah da kane ka kompeni bad ka shong pat ha ka sorkar lada ka ibiang, ka lah ban pyndonkam syndon ban pynkhuid ia ka pung Umiam.
“Ka Smart Village Movement ka don ka thong ban wanrah ia ka jingkhuid jingsuba bad mynta la iatreilang bad ka Clearbot ban pyni nongmuna ia ka tiar ba ka lah ban tong ia ki jaboh", la ong u bah Pynshai.
