Kumta, phiah ia kane ka dohkha 7 bynta bad sa ia sam mar kajuh, kata ka long kaba bha.
" Uta u trai ïing u la ong, “Kiwei ki pastor kim ju ong kumta kumba ong ma phi hynrei ki shu bam beit.
" Te u la phiah 7 bynta ia ka dohkha bad ngi la ia ioh mar kajuh.
Paralok, ngeit ne phim ngeit ia nga, ba kato ka jingkam para bangeit tang ia kiba na ka kynhun balang la jong bad ka jingduwai kyrpang tang ia kiba hapoh la ka balang ka long kaba sniew.
To ngin ia peit aiu ka la jia ia ka kmie u Jakob bad Ioannis ba ngi lah ban shem na u Mt.
20:20 – 28 kaba la kyrpad da kaba dem khohsiew ha ki kjat u Jisu ban ailad ba ki khun jong ka baroh arngut kin ioh shong uwei sha kamon bad uwei sha kadiang ha ka hima u Blei.
Ha ka jingshisha ka jingleh jong ka kmie u Jakob bad Ioannis ka long kaba dei namar ba ka ieit kyrpang ia la ki khun.
Hynrei ka la long pynban kaba sniew.
U Jisu u la kyntait ia kata ka jingkyrpad kaba sniew bad ki paidbah ruh ki la isih ia u Jakob bad ia u Ioannis.
Ki nongialam niam/balang ha kine ki sngi ruh ki leh thik kumba la leh da ka kmie u Jakob bad Ioannis.
Ngi ju iohi ha ki YouTube channel ba ki pastor, ki tymmenbasan, ki phadar, ki brother… ki pynpaw ia ka jingieit kyrpang tang ia kiba don hapoh ka kynhun niam jong ki.
Haba ki kren ne ialap ki pynksan tang ia la ka jong, bad ki pynrem khyndiat khyndiat ia kiba don ha kiwei ki kynhun/niam.
Kiba kum kine ki leh ia ka jingbha hynrei kaba kut ka poi sha ka jingsniew ba u Blei um sngewtynnad bad um lah ban pdiang kumba u la kyntait ia ka jingkyrpad ka kmie u Jakob bad Ioannis.
Sa lano keiñ ba ki nongialam niam/balang jong ngi kin sngewthuh ba ngi long mar kajuh ha khmat U Blei bad ha khmat ka mariang, bad ba U Blei u kwah ba ngin iaieit kawei ka niam ia kawei pat, kawei ka jaitbynriew ia kawei pat khnang ba ka jingsuk kan synshar ia ka pyrthei.
Amen.
Kwah kam peon pass class8Hangno sir?.
Shillong: Ki don sa 9ngut ki shipai BSF, kiba ioh pang khlam Covid, ong U Conrad Sangma, myntri rangbah ka Jylla, mynta ka sngi ha ka facebook peij jongu.
Kitei ki shipai, ki don baroh ha East Khasi Hills District.
Baroh kiba ioh pang, ki la poi sha ka 66ngut bad kiba la jem na ka jingpang, ki long 45 ngut.
Ha shwa jong kane U Sangma, ula thoh ha ka peij jongu, ba ki don 3 ngut, kiba ioh ia ka pang khlam Covid 19 bad kitei ki kynthup ia uwei U BSF bad sa arngut kiwei pat, ha kaba uwei u wan phai na Bihar bad uwei uba wan phai na Delhi.
Nongpoh: Lai ngut ki nongshong ha kawei ka kali Tata Tiagia, kaba dei ka kali kamai bad kaba don ia u number ML-10B-9859, ki la mynsaw jur, hadien ba katei ka kali kaba ki shong ka la leit ban tynrah ia kawei ka trok kaba don ia u number ML-10-1596.
Katei ka jingjia aksiden kaba la jia hynne ka janmiet ha surokbah Nh-6 kaba hap hapoh ka shnong Umsamlem, ha kaba katei ka kali kamai kaba thmu ban hiar sha ki thain Nongpoh, ka la kum leit tynrah beit ia katei ka trok kaba thmu ban kiew sha Shillong, hynrei haba la poi ha katei ka jaka, katei ka kali kamai ka la jam sha shilliang ka surok lyngba u Diveider bad kaba la pynlong syndon ba kan leit tynrah beit ia katei ka trok kaba wan na ka liang pyrshah.
Ia kitei kiba la mynsaw jur na katei ka jingjia aksiden, la pynkit mar mar sha Umsning CHC, hynrei namar ka jingmynsaw kaba jur, la pynkynriah noh ia ki sha kiwei pat ki jaka sumar kiba kham biang.
Nongpoh: Ban tip halor ka jingiohkam iohjam ki khun samla Khasi ha ki Karkhana bapher bapher kiba don ha Undustrial Area ha Umiam, hynne ka sngi ki nongialam ka Hyn niewtrep Achik National Movement (HANM), Employment Cell ka Sengkmie, ki la leit ban hiar jurip sha kiba bun ki Karkhana kiba don ha katei ka jaka bad lyngba katei ka jingleit jurip, kitei ki HANM, ki la lap ba ka jingdon ki nongtrei ha katei ka jaka la tam da u bar jylla ban ia ki samla Khasi, kiba la iohlad ban trei ha kitei ki karkhana.
Ha katei ka jingleit hiar jurip, ki nongialam ka HANM, Employment Cell, la lamkhmat da u Bah Louis Doh tdong kum u Chairman bad uba dei ruh u Asst.
Secretary ka sengkmie, ia kaba la synranlang ruh da u Bah Pateng Myrsing, President ka HANM Ri Bhoi Distrik lem bad kiwei de ki nongkitkam bad ki dkhot ka HANM na ki Unit bad Circle bapher bapher.
Haba iadei bad katei ka jingleit jurip, ha kaba kitei ki HANM, ki la ioh ban leit wad jingtip na ki Karkhana Otdieng bad ruh na ki Karkhana shna Kyiad, u Bah Louis Dohtdong, haba kren sha ki lad pathaikhubor, u la pynpaw ia ka jingsngewkhia, namar ha katei ka jingleit jurip ka jong ki la lap ba ka jingdon jong ki nongtrei ha kitei ki karkhana, la tam da u bar jylla haba ianujor bad ki samla Khasi.
U la ong ruh, ba ka nongrim kaba la pynlong ia ki nongialam ka seng ban leit jurip sha kitei ki Karkhana, ka long ban tip halor ka thungkam thungjam ha kitei ki Karkhana, ha kaba ka seng ka da kwah eh ba ki khun samla Khasi ki dei ban ioh trei ha kitei ki Karkhana, kaba long kum kawei na ki lad ban iohkam iohjam ia ki khun samla Khasi bad khamtam eh ha kaba kum kane ka por ka jingiakhun ia ka khlam COVID-19 bad baroh ki samla ba trei sha kiwei ki jylla, ki la wanphai sha la ka jong ka jylla.
Lyngba katei ka jingleit jurip sha kitei ki jaka ba don ki Karkhana, utei u Nongialam ka HANM, u la ong ruh ba ka seng ka sngewkhia ban tip ba ki don shibun ki samla Khasi kiba la leit ban trei ha kiwei pat ki jylla tang namar ba kim iohkam hapoh ka jylla, ha kaba ka seng ka suba ruh ba ka lah ban don ka jingshah lehbein ia ki samla Khasi bad kaba la pynlong ia ki ba kim ioh ban trei ha kitei ki Karkhana, namar na kaei kaba la lap da ka seng, ka long ba la bun ki bar jylla ban ia ki Khasi kiba trei ha kitei ki karkhana.
U la ong ruh ba ka seng kan nym shongkli kti, hynrei kan dang wad jingtip bad trei shitom na ka bynta ban pynioh ia ka hok jong ki khun samla Khasi kiba shu shong khlem kam khlem jam, namar kumba ka long mynta ki don shibun ki samla Khasi, kiba lah ban trei ia ki kam ki jam kaba la trei da ki bar jylla ha kitei ki Karkhana kiba don ha Umiam.
Nongpoh: Ka Dorbar Shnong Umiam, ka la pynpaw ia ka jing sngew khia kaba jur halor ka jingkyntait da ka Directorate of Commerce & Industries ka jylla Meghalaya, halor ka jingthmu ka Dorbar shnong ban buh ia ki nongpeit pyrman (Volunteers) ha ki karkhana bapher bapher kiba don ha ka Industrial Area ha Umiam.
Haba pyntip sha ki Nongthohkhubor, u Bah Twinkle Buh phang, Rangbah shnong ka Umiam, u la ong ba ka jingthmu ka shnong ban buh ia kitei ki Volunteer sha kitei ki jaka ba don ki Kar khana, ka long ban pyrkhing ia ka leit ka wan ki briew kiba nabar sha kitei ki Karkhana bad khamtam eh ia kito nongniah trok bad ki nongbud kiba ju wan kit mar ne pynhap mar ha kine ki karkhana hadien ba kine ki trok ki la wan na kylleng ki jylla.
U la ong ruh ba ka Dorbar Shnong hi, ka sngewlyngngoh halor ka jingkyntait da ka tnat Directorate of Commerce & Industries, namar katkum ka shithi kaba phah lyngba u Director ka tnat sha ka u General Manager ka District Commerce & Industries Nongpoh bad ruh la phah lang ia ka jingthoh sha ka Deputy Commissioner Ri Bhoi, la pynpaw ba kin ym pdiang ia katei ka jingthmu ban buh Volunteer ha kitei ki jaka ba don ki karkhana.
Shuh shuh, utei u Rangbah shnong, u la ong ruh ba ka Dorbar Shnong kaba don ia ka jingkitkhlieh ban iada na ka jingpur stet ka jingpang khlam COVID-19 bad namarkata ka la pynlong ia ki ba kin buh ia kitei ki Volunteer, ki ban long kum ki nongpeit pyrman ha kitei ki jaka ba don ki Karkhana, hynrei ngi sngewsih ban iohi ba katei ka tnat kaba peit ia ki Karkhana, ka kyntait ia katei ka jingthmu ba bha jong ka shnong.
Nongpoh: Myn hynnin ka sngi ki pulit ka Byrnihat, kila ioh ban bat ia arngut ki samla kiba shong ha kawei ka thuk thuk Suzuki Z900 ba khlem number plate, kaba dang thmu ban kiew sha Shillong na Byrnihat.
Ka jingioh kem ki Pulit ia kitei ki arngut ki samla, ka dei ha ka por ba ki Pulit ki dang pynlong ia ka jingtalasi ia ki kali kiba iaid ba ieng ha katei ka surok, hynrei haba ki la iohi ia katei ka Bike ba khlem number plate bad kaba la shong da arngut ki samla, ki Pulit ka Byrnihat ki la talasi ia katei ka thuk thuk kaba bym don number plate bad ruh ki la talasi ia kitei ki samla, kumta ha katei ka jingtalasi, ki pulit ki lap pynban da u drok (Heroine) ba ki kit haka pla jong ki, ia kaba la thep ruh ha ki synduk sabon hapoh katei ka pla ryngkat ka pisa 4 hajar bad ki mobile phone.
Kitei ki samla kiba la shah kem ha ki Pulit, ki dei kiba la tip kyrteng ruh kum u Shanborlang Khongwir na Riatsamthiah bad u Banker Lyngdoh na Pahamsyiem, kumta halor katei ka jingjia bad ioh kurup drok, ki pulit ki la dep ban register case bad ki dang pynlong ka jingtohkit, khnang ban lap ia kiwei pat kiba donkti ha katei ka kam.
Shillong:Ka Khasi Students’ Union War Jaintia Circle ha ryng kat ka Hynniewtrep National Youth Front Southern Riwar Circle, mynta ka sngi ka la pynlong ia ka jingialang ha Community Hall Dawki ha ryngkat bad ki Rangbah Shnong, ki Dolloi ki khun samla halor ka phang ban pyrshah shwa shipor ia kane ka kam khaii pateng lyngba ka kad khaii Tamabil Check Point.
Ha kane ka jing ialang la pyniaid da u President HNYF SRC Bah Tarzan Lymba bad la pdiang sngewbha ia kiba wan sha ka jingialang da u Bah Lasius Lamin General Secretary HNYF SRC, la kren pynshai paidbah ruh da u Samla Laitphar Syngkrem President KSU WJC ba ka seng ka ieng ban pyrshah halor ka nongrim ba ka Sorkar kam patiaw ia ki paidbah ka thain War Jaintia kat kane ka jingma kaba ap lada plie ia kane ka kad khaii pateng ia mynta shipor.
Ka Seng wat ha khmat u Deputy Commissioner ka West Jaintia Hills District ha ka jingialang ba u la khot ar sien, ka la pyni ka jingpyrshah ban khang shwa ia mynta na ka daw ka jingkiew sted une u khniang jingpang COVID 19 kaba buh jingma bha ia ka thain,hynrei na ka liang ka Sorkar kam shym la sngap bad ka iaid beit ban plie bad ha kane ka kynti kan pyni da ka kam lada ka Sorkar kam lah ban khang ne weng mardor ia kane ka order ba ka la ai.
Na ka liang u President KSU JHDU Samla Ohibait Dkhar ula ong ba ka KSU kam ju randien na ka bynta ka jaidbynriew bad kan ieng iai ialeh pyrshah khnang ba ka pateng ban sa wan kan suk khamtam ha kum kane ka por kan jia aiu lada poi kane ka khlam COVID 19 hapoh War Jaintia.
La ioh ruh ka jingkren na u nongialam KSU Central Body Samla Shemphang Lyngdoh Mawphlang, Litigation Secretary ula ong ba u dap da ka jingsngewkmen kaba khraw namar naduh ki Dolloi, Rangbah Shnong Secretary bapher bapher kiba la pyrshah ia kane ka jingplie ia ka kad khaii ia mynta shipor bad ula kular ruh ba na ka liang ka KSU Sengkmie kin ai ka jingkyrshan ba pura ia ki ar Seng, ka KSU bad HNYF.
Ha kane ka jingialang na ka liang ki Dolloi ka Elaka Darrang, Elaka Satpator bad ka Elaka Nongtalang ki la ai ka jingkren ban kyrshan tyngeh ia ki ar Seng ban khang shwa ia ka kad khaii.
Kumjuh la ioh ka jingkren na ki Rangbah Shnong Darrang, Shnongpdeng, Dawki, Amshipai, Secretary Shnong Khonglah, Rangbah Shnong Riahjalong, Secretary Shnong Amkoi, Rangbah Shnong Lymba, Rangbah Shnong Ryngkum, Rangbah Shnong bad Secretary Muktapur, Rangbah Shnong Lamin, Rangbah Shnong Kudeng Thymmai, General Secretary Sohkha Shnong kiba la ai ka jingkyrshan ba pura, ong ka kyrwoh na u General Secretary KSU WJC Samla Lurman B.
Talang.
Shillong:Ka HYC Riwar Mihngi Circle ka la ia kynduh ia ki Driver Association jong ka Riwar Mihngi kumjuh ia ki Export Association ba kin pyrkhat bunsien ha shwa ba kin leit pynhap ia ki mar ki mata (Lyngba ka Export Import) sha Bangladesh hadien ba ka sorkar ka mut ban plie noh ha ka 9 tarik mynta u bnai.
Ka seng ka lyngba ka kyrwoh na u President Samla Edmund Khongngai, u la kyntu ia ki Association ba kim dei ban khohreh tang namar ba ka sorkar ka plie noh ia kane ka lad khaii (Trade) kaba don ha Tamabil Dawki.
La ong ruh ba lada jia ba kane ka jingpang kan ioh rung ha ka thaiñ, kaba nyngkong eh ka long ki paidbah ki ban kynduh ia ka jing jynjar kumba la iohi ha khappud  ribhoi.
namar ka sorkar ka la pyn jari da ka Curfew ha kaba ki paid kim ioh shuh tang ban mih na la ki ing ki sem.
Kumta une u nongialam u kyntu bad kyrpad ia ki nongialam ka Association ba kin pyrkhat lang ia jingshngaiñ ka thaiñ khnang ban lait na une jingpang.
New Delhi: U snar nonglute ba shyrkhei jong ka Uttar Pradesh, U  Vikas Dubey, uba donkti ban siat iap ia phra ngut ki pulit ha ka taiew ba ladep, ula shah kem ha  Madhya Pradesh mynta ka step, hadien ka jingphet rieh jongu, kaba la shi taiew kynthih.
U Vikas Dubey, ula shah kem ha  Ujjain, ha kajuh hi ka por, kaba uwei na ki synran ba iajan bha jongu, U Aman Dubey, ula shah siat iap hynnin ka sngi.
La iohi, ba la ialam ia U Vikas Dubey, da ki phew ngut ki pulit.
La don ba iohi, ia U Vikas Dubey, ha ka por 8baje mynstep ha kawei ka temple ha Ujjain bad mar kumta, u la don uwei u nongdie dukan, uba la pyntip mar mar sha ki pulit bad haba ki pulit, ki la talasi ia u, ula pyni da ka id card kaba thok bad hadien kata, ka la mih ka jingiashoh, hynrei ki pulit, ki la ioh bat ia u.
Lah ban pynkynmaw, ba ha ka sngi thohdieng, ba ladep, ki la iap ei phra ngut ki pulit, haba ki la leit sha ka shnong Bikru, ha ka thain Chaubeypur jong ka Kanpur, da ka jingthmu ban kem ia U  Vikas Dubey.
U KANYE West, un iakhun ia ka elekshon President jong ka America bad ula kren pyn thikna, ba lada un jop ha kane kynti, un pynduh shi syndon ia ka ain pynhap khun.
Utei u nongrwai ba khraw jong ka America, u iathuh ba u dei uba pyrshah bha ia ki kynja dawai injekshon, wat la ialade, ula ngat ha katei ka jingpang ha U Rymphang ba ladep bad u ong shuh shuh, ka injekshon covid, ka dei ka dak jong u mrad khlaw.
Ha ka jingiakren bad ka makasin Forbes, U West, u ong “Nga ieid ia ka jingim bad nga bud ryngkhi bha ia ki kyntien jong ka Bible".
Ula kren shai ruh ba un thaw ia ka sorkar  ha America, da ka jing ioh jingmut jongu, lyngba ka phlim, kaba kyrteng Black Panther, kaba dei ka phlim, kaba la pynmih na Africa.
U Kanye, u ong shuh shuh “Ki don shibun ki khynnah jongngi, kiba la shah injek bad kiba la dkoh ki met ki phad jongki, kumta haba ki ong ban sumar ia u covid da ka injekson, nga la husiar bha ialade.
Kane ka dei ka dak jong u mraw khlaw, ki mut ban buh ia u chips hapoh ka met jongngi".
U Kanye, u dei u nongkyrshan ba ha khmat bha jong U Donald Trump, hynrei, ula rai ban iakhun ia kane ka elekshon, kum u kandidet shimet bad ka daw, ka long namar ba u kynnoh ba U Trump, um shym la pyniaid bha, ha kaba teh lakam ia ka khlam Covid 19 ha ka Ri.
U Kanye, u iathuh ba un thaw da ka seng, kaba kyrteng ka  ‘Birthday Party’- namar lada un jop, kan dei ka sngi kha jong baroh bad u iathuh ba uwei na ki nong synran ba hajan jongu, un dei uwei na ki nongialam niam, na  Wyoming, uba kyrteng U Michelle Tidball.
U Kanye, u iathuh ruh ba um pat ju leit thep vote satia ha ka jingim jongu.
Sa 696 ngut ki don kiba ioh pang khlam Covid 19 ha Assam bad haduh mynta, ki la poi sha ka  14,032 ngut kiba ioh ia katei ka jingpang ha ka Jylla.
Hynnin ka miet ha ka por 11.
30, U Himanta Biswa Sarma, u thoh ha ka twittter jongu, ba ki don 696 ngut kiba ioh pang bad na kitei ki don 423ngut tang ha ka sor bah Guwahati.
La iathuh ba ki don 8,726 ngut kiba la mih na ki jaka  sumar pang bad kiba dang shah sumar, ki long 5,281 ngut, katba kiba iap, ki la poi sha ka 22ngut baroh ha Assam.
Tang ha ki 24 kynta ba ladep, ki don 8 ngut kiba iap.
Ki don 487 ngut kiba iap ha ki 24 kynta ba ladep ha India bad sa 25hajar ngut kiba ioh ia ka pang khlam coronavirus.
Haba khein lang, ki la poi sha ka 7.
6lak ngut bad kiba iap, ki long baroh 21,000 haduh mynta.
Kiba iap na ka khlam coronavirus ha Mumbai, ki la poi sha ka 5hajar ngut, da ka jingiap jong ki 62ngut hynnin ka sngi.
Kiba iohpang tang ha katei ka nongbah, haduh mynta, ki la poi sha ka  87,513 ngut, da ka jingdon jong ki  1,381 ngut kiba ioh pang naduh ka sngi hat majai, haduh ka sngi balang.
Kito kiba dang shah sumar, haduh mynta, ha Mumbai, ki long  23,214ngut.
Ha United States, ka jingpang khlam covid 19, ka la nang kiew stet biang ha kine ki sngi, ha kaba ki don haduh 60,020 ngut kiba dang shu ioh pang thymmai ha ka Sngi balang, ong ka khubor.
Na kitei ki kynthup ia 10hajar ngut ha Florida, ha Texas 9,500ngut, California 8,500ngut.
Ha kine ki khyndiat sngi ba ladep, ka jingiap ka la kiew sha ka 900ngut shi sngi ha America.
Ha satlak pyrthei, ki don  12.
08 million ngut, kiba la ioh ia katei ka jingpang iabit coronavirus haduh mynta bad sa  548,429 ngut kiba la iap.
Katei ka pang khlam, ka la pur mynta sha ki 210 tylli ki Ri, hadien ba ka la sdang ha China, ha U Nohprah 2019.
Ki 239 ngut ki saiantis, ki la pynsngew ha ki khyndiat sngi ba ladep, ba ka khlam coronavirus, ka dei ka jingpang, kaba her ha ka lyer.
Halor kane ka mat, mynta ki stad jong ka World Health Organi sation (WHO), ki sdang ban pdiang ba kane ka jingpang, kam dei shuh, kaba ia bit tang na ka jingkren, ne na ka jing saham, synriah ne iajan para briew; hynrei ka dei ka jingpang kaba her ha ka lyer bad la iathuh ba ki khniang jong kane ka jingpang, ki lah ban im haduh lai kynta ha ka haw haw bad nangta, haduh lai sngi ha ka plastik lane ha u nar.
Lyngba ka jing batai jong kitei ki saiantis lem bad ka jing mynjur jong ka WHO, ka pyni shai namar kata, ba kane ka jingpang, ka dei kaba shyrkhei shi katdei, ban ia kaba ngi la ju mutdur baroh shi katta lane kumba ki 239 ngut ki saiantis, ki la kren shai ba ka jingdeng mask lane ka jingtap shyntur lane tap khmut, ka dei ban long hapoh iing ruh.
Ka sorkar India, ka la ju hikai bha ia ngi, lyngba ki stad saian, halor ka jing donkam jong ka jing ia jngai iwei ia iwei, nangta ka jing donkam ban sop ia ki mask, haba ngi iaid shabar na iing bad katei ha ka jing shisha, kam dei satia ban long ka ain jong ka sorkar, hynrei ka dei ban long ka jing sngew kit khlieh hi jongngi ialade, namar ba katei kam dei ka jingpang, kaba wan da ka jing pynbor, hynrei kam don ain, kam don kyndon bad ka ia bit kat ia ki bym sumar ialade.
Lyngba katei ka jingshem jong ki stad saian, ka pynpaw ruh ba kane ka dei ka jingpang, ka ban neh slem bha ha ka pyrthei shi tyllup, namar ba kaba ka bih jongka, kam dei tang, na kaba ia kynduh para briew, hynrei ka dei kaba her ha ka lyer bad ka bor jong ka lyer, ka lah da kaba suk ban ber da kane ka jingpang, ia kano kano ka nongbah ha ka khyndiat minit bad katei ka paw shai, ba ngin nym lah shuh ban iaid lait na kane ka jingpang, hynrei ka jingim jongngi, ka don lypa ha ka jingma bad ban sumar ruh kam dei shuh ha ka bor jong ki hospital, hynrei ka dei ha ka jing sngewthuh hi ialade shimet.
Ka long kaba sngewsih, ba ka stad saian, haduh mynta, kam pat lap satia ia ki dawai, ban pynjem ia katei ka jingpang khlam bad lehse kan dang shimpor slem, haduh ba ngin da ioh ia ka dawai ban sumar ia u briew, lane ban pynduh jait ia ka lyer jaboh, kaba don ha sawdong sawkun jongngi.
U Jagdeep, u aktor ba khlaw ka Bollywood, uba ju ak komik, ula khlad noh hynnin ka sngi ha Mumbai, ula don 81 snem ka rta.
U don arngut ki khun shynrang, U  Jaaved Jaaferi bad U Naved Jafri.
U Jagdeep, u dei uba kyrteng mynshwa, U  Syed Ishtiaq Ahmed Jafri, ula ak phlim nyngkong, ha ka por, ba u dang khynnah rit, ha ka phlim Afsana, kaba la thaw da U  BR Chopra.
Nangta, ula ak shuh shuh sa kiwei pat ki phlim, kum ka  Ab Dilli Door Nahin, Munna, Aar Paar bad ka Do Bigha Zamin, ha kaba u ak kum u khynnah rit.
Ha ka phlim Sholay, ha u snem 1975, U Jagdeep, ula shim ia ka bynta jong U Soorma Bhopali bad ka dei ruh ka bynta kaba sah kynmaw bha haduh ha kine ki sngi.
Ula ak ha ki 350 tylli ki phlim bad ula ak phlim haduh u snem 2017.
Shillong: Sa arngut, ki don kiba ioh jingpang khlam Covid 19 mynta ka sngi, ong U Conrad Sangma, myntri rangbah ka Jylla.
Uwei u dei u riew paidbah, uba na Ri Bhoi District bad sa uwei pat, u dei u shipai BSF.
Baroh kiba ioh pang, ki la poi sha ka 54 ngut bad kiba la jem, ki long 45 ngut.
Ki Arjait ki temple, ka Temple bala thaw da ki kti, ka Temple kaba khlem thaw da ki kti u Briew.
Ha ki por mynbarim, u Blei u la jied iaka Jerusalem ban pynieng ia ka Temple hangta, u ong “Ba ka kyrteng jongnga kan ioh long hangta.
2chronikl 6:6.
Haba u Blei u lajied ia u David, u Blei u iohi baka dohnud u David ka kwah ban tei (set up) ia ka Temple ia u Blei ha Jerusalem.
La katta ruh u Blei u ong – U khun jongme (Solomon) u ban sa mih naka syngkai jongme, un tei ka ing ia ka kyrteng jong nga 2chronikl 6:9.
Ka por ka jia ba u Solomon u latei ia kata ka Temple ia u Blei ha Jerusalem.
U Solomon u ong – “ Nga la tei ia kata ka ing (Temple) ia ka kyrteng u Trai u Blei ki Israel, hangta nga labuh ia ka synduk kaba don ka Jutang u Trai".
2 chronikl 6:10-11.
U Blei u ong pat.
– “Ki khmat jongnga kin peit sha kano ka ing mynsngi bad mynmiet, sha kajaka kaba me la ong ba men buh ia ka kyrteng hangta.
2 chronikl 6:20.
Ka mut ha kane ka ing ne ka Temple u don u Blei namar kadon ka synduk ka Jutang.
Na kata kadaw la ong ba – “Lada jia ka nemsniew ha ka Ri, lada jia kajingiap khlam, lada jia ka iap iong ne kaba bthuh,  u puit kluin ne u puid khlam, ki nongshun kiba kerkut ha ka Ri ki khyrdop lane kano kano ka jingpang kaba don, lane kano kano ka jingduwai bad ka jingkyrpad ba la pyllong da uno uno u briew lane da ki briew jongme ki Israel, uba tip marwei ia ka jingshitom bad ka jingsngewsih – un kner ia la ki kti SHA KANE KA ING 2 chronikl 6:28-29.
Kane ka pyni ba u don u mynsiem u Blei ha kane ka ing (Temple) ha kito kip or.
Kumta…….
Bad kane ka Nongbah ia kaba me la jied bad sha kane ka ing (Temple) kaba nga la tei iaka kyrteng jong me 2 chronikl 6:38.
Kane ka dei ka jutang kabarim mynba u Mynsiem u Blei u ju wan hiar hakane ka Temple hakaba don ka synduk ka Jutang.
Kaei kaba ngi iohi hadien ka jutang kaba rim? Ka ktien u Blei ka ong – “Hynrei u Solomon u la tei ka ing (Temple) ia u.
Hynrei uta uba ha khlieh tam eh (Blei) um ju shongkein ha ki ing ba la thaw da ki kti u briew, kumba ong u Nongiathuhlypa.
U ong – “Ka Bneng ka long ka khet jong nga, ka khyndew ka jingiuh ki kjat jong nga; ka ing kaba kumno te phin tei ia nga? Ong u Trai.
Lane kaba kumno ka jaka shong-thait jong nga? Hato ka kti jong nga kam shym la thaw ia kine kiei kiei baroh?.
Ki Kam ki Apostol 7: 47-50.
Dei halor kane ka nongrim ka jingkhraw u Blei, u Job u ong – “U Blei u long u Ba Khraw bad ngim ithuh (shynna) ia u; ka jingkhein ki snem jongu ka bym lah Iit shuh.
Job 36:26.
Kumta ha ka Jutang ka Batymmai u Blei u ong – “Ba um juh shong kein ha ki ing (Temple) ba lathaw da ki kti u briew.
Ki Kam Apostol 7:48.
Te kaba kum kano pat ka ing ne Temple kaba u Blei u kwah ban shong? Dei hangne ba ngi iohi pat ia kata ka Temple kaba la thaw ynda ka kti briew hynrei da u Blei.
U  Blei u ong – “phi phin tip ba phi long ka ing shong u Blei (Temple) bad ba u mynsiem u Blei u shong  u sah hapoh jong  phi? 1 korinth 3:16.
Hato ko ki briew phim tip ba phi long ka Temple ne ka ing u Blei? Namar u Blei um shong ha kita ki Temple ne ing ba la thaw da ki kti briew.
Uwei pa kawei ki briew, ki long maki ka Temple u Blei.
U Blei u kwah ban shong hapoh ki dohnud briew ban ioh ialam ia ki briew ha ki lynti ka hok baroh.
Wat ai uno uno ruh un shukor ialade.
1 korinth 3:18.
Wat ai uno uno ruh u briew un pynjot ialade da ki kam bymman ha ka jingim namar ia uta u Blei un sa pynjot thiaw kein.
“Te lada uno uno ruh u pynjot ia kata ka ing shong u Blei (ba long kamet),  ia uta  kein u Blei un sa pynjot; namar kata ka ingshong u Blei (Temple, kamet  u briew), ka long kaba khuid  KABA LONG MA PHI KEIN.
1 Korinth 2:17.
Mynta ngi sngewthuh, ba ngi long ka Temple.
uwei pa uwei u long ka Temple u  Mynsiem Bakhuid jong u Blei.
Namar u Blei um shong ha ki ing Temple ba la thaw da ki kti briew.
Namar kata to ngin pynkhuid iala ka dohnud ba u Blei un ioh jaka ban shongsah ban synshar ia ki jingim jong ngi, kane ka long ka jingkwah u Blei ia ki briew baroh.
Amen.
Ka St Anthony’s College, ka don ha ka jing pynkhreh mynta ban pdiang ia ki samla, kiba thmu ban leit bteng ia ki jingpule jongki, na bynta ki ban pass Class XII, ha ki khyndiat sngi ban sa wan.
Ka jingkwah jong katei ka kolej, ka long ba ka MBOSE, ha kane ka kynti, ka dei ban pynmih ia ki result, ha ki bun bynta, ba kin duna kiba ia thyngngian ban wad jaka pule sha ka kolej.
Ka kolej, ka la pyn kylla ruh ia ka bhah pynrung klass ia ki samla pule, na kaba ju long mynshwa 80:20, hynrei ha kane ka kynti, kan long noh 95:5.
Halor ka jingbthah jong ka kolej, na ka bynta ban pyllait ia ki phom ban rung klass online bad ban pdiang pat ia ki phom, da kaba shah ia khyndiat ngut ki samla pule, kumta ka kolej, ka la nang pynkhreh bad baroh ki la biang lut nadong shadong, ha kaba katei kan sdang trei kam, mar ia pynmih ia ka result jong ki Class XII.
Guwahati: 47 ngut ki la don biang, kiba ioh pang thymmai ha Assam bad mynta ka Assam, ka la kiew sha ka 595 ngut.
Na ki 47 ngut, ki don 21ngut na Golaghat, 4 ha Lakhimpur, 8 ha Morigaon, ha Goalpara 3, Hojai 1, ha MMCH 1, ha Karbi Anglong 2 bad Nagaon 5.
Kiba ioh pang thymmai haduh mynta, ki don 47 ngut, nangta hynnin ka sngi, ki don 147 ngut, katba ha ka   24tarik Jymmang 2020, ki don 46 ngut bad ha ka 23tarik Jymmang ki don 67 ngut.
Ha ka 22tarik Jymmang 2020, ki don 49 ngut kiba ioh pang bad tang ha Sarusajai  Quarantine Centre, ki don 26ngut kiba ioh ia katei ka jingpang hynnin ka sngi.
Guwahati: Ka jingpang coronavirus, ka la nang kiew ha Assam, ha kaba ki don 156 ngut kiba ioh pang thymmai, ha ki 24 kynta ba ladep bad baroh kiba ioh ia katei ka jingpang, ki la poi mynta sha ka  548 ngut bad hynnin ka sngi, ka dei ruh ka sngi, kaba ka jingpang ka jur bha.
Na katei ka 156 nut, ki don 59 ngut ha Golaghat district.
Ka jingioh pang coronavirus ha India, ka la poi sha ka 1.
45 lak ngut, ha kaba kiba iap, ki la poi sha ka 4,167 ngut bad kiba iap ha ki 24 kynta ba ladep, ki long 146 ngut.
Ka jingiap ha United States, ka long 532 ngut ha ki 24 kynta ba ladep, ong ka  Johns Hopkins University.
Ka jingdon kiba iap ha US, haduh mynta ka long   98,218, ong ka  University na Baltimore bad kiba ioh pang haduh mynta ki don  1,662,375.
Ha ka pyrthei baroh kawei, ki don  5.
5million ngut kiba ioh pang coronavirus, ong ka  Johns Hopkins university bad kiba iap, ki long   3,46,232.
Ka Nepal myn hynnin ka sngi, ka don ia 79ngut kiba dang ioh pang thymmai bad baroh kiba ioh pang ha katei ka ri, ki la kiew sha ka  682ngut.
Ka Nepal, ka la pynlong ia ka pakhang shnong, haduh ka 2tarik Jylliew 2020.
Shillong: U bah  Prestone Tynsong, symbud myntri rangbah  ka Jylla, u kynthoh hynnin ka sngi, ba ka  Mawmluh Cherra Cement Limited (MCCL), ka dei ka tnat trei kam, ka bym larkam shuh satia.
U bah Tynsong, u ong shuh shuh  “Ngi tip shai, ba ka MCCL, ka dei ka tnat, ka bym lerkam shuh bad nga tip shai, ba wat ki mashin ruh, ki don bun ki bym trei kam shuh satia" ong U bah Tynsong.
Ula ong shuh shuh, ba katei ka kompeni, ka la buh ia ka jingkit kaba khia shibun ia ka sorkar jylla.
“Ngin sa shim ia ka rai, ia kaei kaba dei ban leh, ha kaba iadei bad ka MCCL" ong U bah Tynsong, wat la um pat mynjur, ba ka sorkar ka don jingthmu ban khang noh ia katei ka karkhana shna dewbilat.
Ka MCCL, ka dei ka kompeni, kaba la ban khia shibun ia ka sorkar jylla bad kham mynshwa, ka sorkar ka la pynlut kumba T.
22.
3klur, na ka bynta ban bei pisa ia 145 ngut ki nongtrei, ba kin shongthait noh.
Ka sorkar Jylla, ka la bei pisa ha u snem 2005, na ka bynta ban thied ia ki mashin khlem dewbilat, ba ki khot dry process bad ba katei ka kompeni, kan lah ban pynmih dewbilat haduh 600 ton ha ka shisngi.
Lada I bah Prestone  kwah khang ia Ka company shna dewbilat ha sohra te ai in leh kumta namar I DEI TRAI tharai Jong katei Ka company.
Mynshuwa haba dang dang Iaid bha Ka wet process kajingpynmih dewbilat Ka jubor bha bad ki  paidbah Ka shnong sohra Kim kwah pynduh ia katei Ka process.
Hynrei mar syn ong ban bujli noh iaKa wet process da Ka dry process hangta la sngewthuh Shai BA kane Ka karkhana Kan SA troin namar tang Ka kyrteng dry ruh la sngewthuh Shai kdar BA Kan SA ‘dry'(tyrkhong ).
haba kumne iano yn kynnoh.
Hato ym DEI ki ba halor Kiba pyntroin ia kane Ka karkhana.
hato ym lah mo ban phai dien sha Ka barim lane wet process.
Lada ym lah kumta la khambha ba aiti noh ha ki private company khnang ba ki nongtrei Jong katei Ka company kin ym khuslai ne dukha mynsiem ioh Shah khang khyrdep.
Shabas bah ka dei kaba phi ong maphi ngi ruh ngi ia mynjur lang namar ha kum Kane ka jaka Jong ngi kaba pawnam naka bynta u slap kaei ka jingmut ban wanrah pat iaka dry processKa dei ka failure jong ka government.
Thung MD da u non technical  bad da ki politician te un poi shaei.
Ka sorkar ka promote ia ki private factory balei mo.
??.
25 years ago, it was the best cement factory in NE.
Ki trok ki kit cement 20-25 truck man ka sngi.
Lada ït bniah tang na ka office trei kam ruh,lah dei hi ban troiñ ka MCCL,ka factory sha ei ka office sha ei.
U nongtrei ha office kmno un tip ia ka jingdonkam ka factory ka ba iajngai da ki phew kilometers.
Ka khlam corona, ka la nang sur sha kylleng ka pyrthei bad ka la nang sar ruh ia ka thain shatei lam mihngi, hynrei ka Jylla, ka donbok, ba u don tang uwei uba iap bad sa 12 ngut kiba ioh pang, kiba la jem lut khoit bad lait noh na kine kiba dang ioh pang thymmai ar ngut sha Garo Hills.
Halor kane ka mat, ngi hap ban kynmaw, ba ki jing iakhih paidbah, ki la long la jan baroh shisnem jong u snem 2019, ba la pynlong da ki seng bapher bad ki mat kiba ha khmat duh jong ki jing iakhih, ki long (i) Inner Line Permit bad (ii) Citizenship Amendment Act (CAA) bad lah ban kynmaw, ba katei ka jing iakhih, ka la iaid da ka jing ia khang kali, ka jing ia talasi ia ki bar Jylla bad nangta, ka bud ruh sa ka jing ia kynad ha Ichamati, kaba la pyn shong syier ia ki bar Jylla, ha katei ka jaka, hadien ka jing iap jong uwei u nong ialam KSU na Sohra.
Lah ban ong namarkata, ba ki jingiakhih bapher, kiba la jia ha ki bynta jong ka Ri Khasi Jaintia, ki la pynpra ia ki ktem bapher jong ki bar Jylla, namar ba ki la don bun bah kiba la leit phai noh sha la ki jong ki shnong jongphi bad katei lehse, kan dei ruh ka lad jingiada kaba kongsan tam, kaba la weng noh, na kane ka khlam covid – 19, kaba la dei ban nang trei jur, lada don ka jing ia khleh bad ia rung ia mih ha ki bynta jong ka Ri Khasi.
Kumba ka long mynta, la iohi ba ka jing iakhun pyrshah ia kane ka jingpang, ka don beit tang da ki trai shnong bad ki nongshong shnong ba pura jong  ka Jylla bad ka suk ban ia wad ia ka leit ka wan, ka jingsdang bad ka jingiaid jong ki briew kiba don ia katei ka khlam, namar ba kim dei ki poiwir, lane kiba phet jaka nawei shawei.
Kam dei tang kata, hynrei da ka jingdon tang ki trai shnong suda, ka pynsuk shibun ruh ia ka sorkar Jylla, namar ba ka jing ialeh ban pynduh jait ia ka khlam, ka kham khraw bad ka kham jur na ki paidbah nong shong shnong, ha kaba haduh ha kine ki sngi, ki ia trei khlem bai sngi bad ki ia trei khlem kano kano ka jing khmih lynti bad katei ka dei ka dak, kaba paw haduh ha kine ki sngi, ba lah ban khanglad ia ka iaid ka ieng, ka leit ka wan bad ka jing pynkhein ain da ki nongshong shnong.
Katba ka jia, ngi hap ban shim namarkata, ba ki jing iakhih paidbah ha u snem 2019, ki la long ka lad, kaba pyn sting ha ka jing iakhun ia ka khlam coronavirus.
Haba shu peit ïa ki dak pule u khasi naduh A.
B.
K haduh Y, i kumba kine ki dak kim i don jingmyntoi satia bad kim i shongdor eiei ruh em, hynrei haba ngi la pyrkhat jylliew ban pynshongdor tynrai ïa ka nongrim jong kine ki dak baroh 23 tylli ki don ïa ka dor ba jylliew haduh katta katta ha kaba ngim lah ban pyrkhat satia bad ban shemphang lut ïa ka jingjylliew bad ka jinglong ba maïan jong ki.
Bad ki kylla long ruh ki matti sah nam ba kordor tam ha ka jaitbynriew khasi baroh kawei naduh kulong kumah.
Ym don ki matti ban kham kordor ha Ri khasi, lait na ki matti ki dak pule A.
B.
K, ba la pynsah nam da ki longshuwa manshuwa jong ngi ïa kaba ki la ioh pateng na ki sahep phareng.
Lymda dei ba don kine dak pule ngam tip ngin long ki briew kiba kumno? Lah ban ong kin kham shai ki tngaw ki shrieh ban ia ngi lada khlem kine ki dak pule.
Kumta ki khraw pyrkhat ka ri khasi ki ba la leit noh ha shwa jong ngi kum U Myllung Soso tham bad kiwei kiwei ki ñiew kordor ïa ki haduh katta katta da ka ba ong ruh ba kine ki dei kita ki “Shikhung ki Matti hangne ha ri Khasi".
Namar dei lyngba kine ki dak pule ba la wanrah ïa u khun ka Bri u hynniewtrep na ka jingdum ka miet sha ka jingshai ka sngi, haba ngi don hapdeng ka ïongngit ngain hynrei tang da kine ki 23 tylli ki dak pule ki la ïaleh pyrshah ïa u lyoh ba mut kah dum bad ki la pynshai kdar ïa ka Ri khasi.
Kumta kumba ngi long mynta ngi la long ki briew kiba stad bad ngi la nangkiew sted ruh ha ka jingnang jingstad katba nangiaid ka por.
Kane ka pyni ba ki dak pule ki don ia ka bor ban ialeh ïa ka jingdum kumba ju ong: “Tang 23 tylli ki dak pule ka la biang ban ïaleh ïa ki Nongshun".
Ka jingïalong kawei ki dak pule: Naduh mynnyngkong ba dang sdang ban pynlong ïa ki dak pule, la pynlong bad la thaw ïa ki ha ka jinglong marwei marwei kum ba ngi ïohi mynta, ba u dak “A" u don ha la ka jong bad u dak “B" bad ki ïa jngai u wei ia u wei kim ïa don satia ha kajuh ka jaka, bad lada ngi pule ïa ki ruh ngi hap ban pule u wei u wei, A,B,K, ngim lah ban pule ha kajuh ka por shisien pule “ABK" kumta kine ki don hapdeng ka jingtlot namar ba ki long marwei marwei bad kim lah satia ban ïarap bad ban sei ïa ka jingdum ki briew namar ba ïa lade ki ia long marwei marwei bad ki kylla long ki ba tlot bor.
Hynrei yn leh kumno pat ban pynkhlain ïa ka bor jong ki? Ban pynkhlain ïa ka bor jong ki, ngi donkam ban pynïatylli ha kajuh ka jaka mar syndah.
(Nuksa) Da kaba shim ïa u dak M, u dak E, bad u dak I, ban pyndait syndah lang hajuh, bad hadien kata ngi lap pat ba ka la long ban kynnoh ne ba ngin ong “MEI" da ka jingpyndait lang ha syndah ïa kitei ki lai tylli ki dak pule ki pynmih pat ïa ka bor kaba kham khlain bad kaba kham jylliew shuh shuh ban ïa ki.
Lada ngi shu pyrkhat ia u dak M ym i don jingmut satia, hynrei lada pyrkhat pat ïa ka kyntien ba la pynlong da ki laitylli ki dak pule kata ka dei k kyntien “MEI" ka la long ka kyntien kaba jylliew jingmut haduh katta katta ban pyrkhat ïa kaba tang kine ki lai tylli ki dak pule ki pynlong ïa kane ka kyntien MEI.
Kumta ka jaitbynriew khasi ruh ka donkam ban long kum ki dak pule, namar ngim long ki jaitbynriew heh paid kum kiwei kiwei ki jaitbynriew ha ka pyrthei, kumta ngi dei ban long kum ki dak pule A.
B.
K.
Mynta ngi ïa long marwei marwei, kumta ngi kylla long kiba tlot bor ha ki liang baroh, hynrei lada ngi la snoh kti ban ïa trei lang kumba ïatrei lang kitei ki dak pule ban ïa don ha syndah iwei ïa iwei ngi jin da la long ka jaitbynriew kaba khlain bor, namar ka jingkhlain hi kam shong eh ha ka jingbun paid hynrei ka shong ha ka jingstad ka jabieng bad ka jingïalong kawei ka jaitbynriew.
Khublei ShibunNaei ka jaitbynriew khasi ka mih.
To ngin ia peit kiei ki daw ba pyllong ia u Blei ba um jubab ia ki jingduwai? Kat kum ka ktien U Blei ngi tip ba kidon ki daw ba u Blei um sngew ne um jubab haba ki briew ki duwai.
Katto kattne ki long – Ka jingduwai khlem ka jingngeit, ka jingduwai ne pan bymdei, kaba duwai daka mynsiem arsap, ka jingsngew sarong riewblei, kaba duwai ha u Blei khlem jing ia map parabriew, bad namar baka kadon ka pop.
Halor kine ki mat, to ngin ia peit aiu ka ktien u Blei ka kren.
Ka jingduwai khlem jingngeit – u Blei u ong to pan da ka jingngeit khlem artatien eiei ruh em namar uba sngewartatien u long kum ka jingat phyllung ka duriaw.
Jacob 1: 6-7.
Ka jingpan bymdei -Phi pan te phin ioh diang naba phi pan bymdei khnang ba phin ioh pyllut ha kita ki jingkwah brai jongphi.
Jacob 4:3.
Kiba sngewriewblei halad- u Jisu u la kren haka pharshi ha kita kiba la shaniah skhem halade ba ki long kiba hok (sngewhok) bad kiba I bein ia kiwei.
Arngut kila kiew sha ka Temple ban duwai, uwei u pharisi arsap uwei u nongkhrong.
U Pharisi u duwai- Ah Blei nga te ngam long kum kiwei pat ki briew ki bymhok kiba klim kiba ban bor, nga shah jingit, bad nga ai kawei naka 10.
U nong khrong pat u duwai- Ah u Blei to isynei ia nga u nongpop dakaba u thep ia la ka kti ha ka shadem.
Hangne u Jisu u ong – ia uba pynkhraw ia lade yn pynpoh.
Bad ia uba pynpoh ialade yn pynkhraw.
Loukas 18: 9 -14.
Sa kawei pat ka bynta – kadei ka jingduwai khlem ka jingiamap parabriew.
U Jisu u ong – haba phi kyrpad (duwai) ruh to map la da phi bat sngewsih iano iano, khnang ba u kpa u ba ha bneng un map ia ki ryngkang jongphi.
La da phim ia map, u kpa jong phi uba ha bneng ruh un ym map ia ki ryngkang (pop) jong phi.
Markos 11: 25-26.
Sakawei pat kaba u Briew um ioh jubab dei namar ba u briew u set pop halade.
U Blei u ong – haba phi kner la ki kti ngan buh rieh ia ki khmat naphi.
Haba phi pyllong shibun ki jingduwai, Ngan ym sngap, ki kti jong phi ki dap daka snam.
Isaiah 59:2.
Ki jingbymhok jongphi, ki lapynia khlad noh hapdeng jong phi bad u Blei jong phi.
Ki pop jongphi ki la kah ia ki khmat jong U naphi – katba un ymsngew.
Isaiah 59:2.
Kine haneng ki long kiei kiei ki daw kiba u briew umioh jubab na u Blei haba u duwai.
Kumta donkam ka jingpynrit bad kaba phai na ki lynti bymman baroh kumta te u Blei un sngew na bneng haba u Briew um duwai, un map ia ki pop un pynkhiah ruh ia ka Ri.
2 khronikl 7:14.
Haba duwai dei ban duwai daka jingngeit kiei kiei kat kaba phi pan ha ka jingduwai, dakaba ngeit, te phin pdiang.
Mathaios 21:22.
Sa kawei ka bynta, u Blei u kwah ba kaei kaei ba ngi pan dei ban iai neh ha kata.
“Lada phi iaineh ha nga, bad ki ktien jongnga ki iaineh haphi, ia kaei kaei ba phin pan – kan long ia phi.
Ioanis 15:7.
To ngin phai bad pynrioy ialade ha khmat uta uba donbor baroh daka dohnud ka jingkyllabamut, dakaba phai naki lynti bymman baroh.
Ngin duwai ia ka Ri ia ka jaidbynriew bad u Blei un long kastieh ka jingiada ha kipor ka khlam bad ki Nemsniew bad ki jingeh ba bun jaid kiba wan jia wan hap mynta.
U Blei un sngew na bneng un pynkhiah ia ka Ri.
Amen.
Khublei shihajar nguh.
Nongpoh: Ka la pynkyndit ia ka shnong Umsawkhwan, haba 9 ngut ki bar jylla kiba dei na ka jylla Bihar, ki la ioh ban rung shapoh ka shnong Umsawkhwan ha Ri Bhoi myn ha ka 20 tarik mynta u Bnai, la wan shaw noh da ki briew ka sorkar mynta ka janmiet na kawei ka Dong kaba hap hapoh ka shnong Umsawkhwan.
Haba iakren bad u rangbah shnong ka Umsawkhwan, u la ong ba kitei ki 9 ngut ki briew ki dei na ka jylla Bihar bad kiba la sah kum ki nongshongwai hapoh katei ka shnong ha kine ki snem kiba la leit, hynrei ha kine ki bnai kiba la dep kata shwa ka Lockdown ki la leit sha Bihar, pynban ki la wanphai sha ka Meghalaya bad ha katei ka jingwan phai ka jong ki, ki khlem pyntip satia sha ki bor shnong ka Umsawkhwan.
Utei u nongialam ka shnong Umsawkhwan, u la ong ba ki bor shnong ki tip tad haduh ka 22 tarik mynta u Bnai, kata hadien ba la pyntip da kito kiba iashong iasah marjan halor katei ka jingwan ki briew na ka jylla Bihar bad tang shu tip halor katei ka jingdon kiba wan thymmai, ka shnong ka la leit ban kren sha kitei ki 9 ngut, da kaba kyntu ia ki ba ki dei ban leh ia kaba la bthah ka sorkar, hynrei ka shnong ka la lap ba katei ka jaka sah ka jong ki ka dei kaba kham long khapngiah bad kaba don shibun ki jingduna, naduh ka um bad ruh wat ki jaka leit shabar, kaba la pynlong ia ka shnong bad ki paidbah ba kin syier mynsiem.
“Halor katei ka jingwan kitei ki 9 ngut ki briew na Bihar, kum u nongialam shnong nga la phun sha ki briew sorkar, la phun ruh ia u number 108, na ka bynta ban pan jingiarap bad ruh ba ka shnong ka sngewdonkam ia ki ba ki dei ban shong shwa ha ki Quarantine Centre ka sorkar, hynrei la ioh jubab ba ki jaka sah kaba la buh da ka sorkar ki khapngiah palat, hynrei dei tad hynne ka janmiet la wan shaw noh ia ki, kata hadien 5 sngi ba ki la sah hapoh ka shnong Umsawkhwan" ong U Rangbah Shnong.
Kane ka dei ka kabu ksiar ban rat bad ban ym ailad ia u bar jylla ban wan knieh ia ka ja kpoh jong ngi u khun khasi khara.
Nga sngew ban buh ka wei ka jing kyrpad ia kito ki ba wanrah nongbylla na shabar jong ka jylla ban iarap ia ki paradoh parasnam la jong da ka ba ai kam ai jam ia ki, sa ka wei ia ki sengbhalang kiba la trei tyngeh na ka bynta ka jait bynriew  hynniewtrep hyniewskum ba iakane ka  kabu wat pynlehnohei kumjuh ruh bad ka ba kongsan tam kum ki RANGBAH DONG KI RANGBAH SHNONG ban iatrei lang ryngkat ryngkat bad ki seng ki ba ieng ha la ka tynrai ban ri ban iada ia ka jait bynriew jong ngi.
Balei nga ong kumta namar lada ngim lah ban teh lakam ia u nongwei shi sngi ha kane ka lockdown ban wan rung ha ka jylla jong ngi kynmaw ngin ym ioh shuh sa kawei ka lad.
Ieid bad Pynim la ka jait bynriew.
Kohima: 3 ngut ki briew, ki la ioh pang COVID19 ha Nagaland bad mynta ka Nagaland, kam dei shuh ka jylla, kaba lait na ka jingpang coronavirus.
Kitei ki lai ngut, ki dei kiba wan na Chennai, ha ka 19tarik Jymmang, da ka rel  Shramik bad ki la poi ha Dimapur, ha ka 22tarik Jymmang, ong U S.
Pangnyu Phom, myntri ka koit ka khiah ka sorkar Nagaland.
Ar ngut na kitei ki long u samla, uba 20 snem bad ka samla kaba 23 snem ka rta bad kitei ki don ha ka jingshah sumar ha Dimapur, katba uwei pat uba 26 snem ka rta, u dei uba dang shah sumar ha  Kohima.
Nongpoh: Ka Deputy Commissioner, Ri Bhoi District, Nongpoh ka la pynbna ba ka district administration ryngkat ka jingiatreilang bad ka Nongpoh Town Committee, Dorbar Shnong Mawroh bad Dorbar Shnong Nongkhrah, ki la rai ban rah noh ia ka iewstep kaba kynthup ia ka die ka thied ia ki soh ki pai bad ki jhur ki jhep na ka iewstep ‘City Memorial Hat’, Nongpoh sha ka madan Mawspeng haba hap hapoh Mawroh / Nongkhrah, ka ban plie naduh ka sngi balang, 27/5/2020.
Ia kane ka rai la shim hadien ba la lap ba ka iewstep kaba rim ka la long kaba khapngiah bad kaba ym lah shuh ban iapynbeit ia ka jingiajngai iwei na iwei pat.
Kumta la kyrpad ia ki paitbah, ki nongdie jingdie bad nongkhaii ban bud ryntih ia ki kyndon ba la buh da ka sorkar.
Shillong: La iohi biang ha ki social media, mynta mynstep, ba ki don ki samla Khasi, kiba wan phai na Goa, da ka rel, kiba la shah kawang maw ha Bihar.
U Rupang.
com, ula pyrshang ban wad jingtip, kaba kham shai halor kane ka khubor, tangba ym shym la ioh bniah satia, tangba la sngewthuh ba ka jingjia ka dei kaba thikna, ha kaba ka rel, kaba kit ia ki samla kiba wan sha kane ka thain, ki la shah ther maw ha ka rel, ha ka por ba ka iaid ha Bihar.
Shillong: Uwei u briew, uba wan phai na Chennai, ha ryngkat bad kawei kaba ioh pang ha ki khyndiat sngi ba ladep, u ioh pang Covid-19.
Utei u briew, u don ha ka jaka sah kaba marwei, naduh ba u wan phai bad mynta, u don ha ka jingshah sumar ha Resubelpara, ong ka khubor na U Conrad Sangma, myntri rangbah ka Jylla, haba thoh ha ka twitter jongu.
Lem bad ka jingdon jong utei uba ioh pang thymmai, kumta ki don mynta 2 ngut, kiba ioh ia ka jingpang coronavirus ha ka Jylla, ha kaba kawei ka dei na Tura bad sa une uba mynta, u dei ha Resubelpara.
Ka India, ka la rung ha ka thup jong ki shiphew tylli ki Ri, ha kaba ka jingpang coronavirus, ka jur bha, da ka jing iai bteng jong katei ka jingpang ban nang kiew la saw sngi kynthih.
Ha ki 24 kynta ba ladep, ka jingpang ka kiew da  6,977 ngut bad baroh kiba ioh pang, ki la poi sha ka 1,38,845, katba kiba iap ki long  4,021ngut.
Haduh mynta ka  United States, ka iai bteng ban long ka ri, kaba ktah jubor bha ha ka pyrthei bad ka bud sa ka Brazil, katba ka China, ka hap ha ka kyrdan kaba 14 jong ki ri kiba jur bha ka jingktah jong katei ka jingpang corona.
Ka tnat ka koit ka khiah ka sorkar India, ka kam ba ki don 154 ngut kiba iap ha ki 24 kynta ba ladep.
Kiba don ha katei ka jingpang, ki don 77,103 ngut, katba ki don 57,720 kiba la jem na katei ka jingpang.
Kitei ki 154 ngut kiba iap, ki long 58 ngut na  Maharashtra, 30 na Delhi, 29 na Gujarat, 9 na Madhya Pradesh, 8 na Tamil Nadu, 6 na Uttar Pradesh, 4 na  Telangana, 3 na Rajasthan bad West Bengal, 2 Bihar bad sa uwei na  Punjab bad na Uttarakhand.
Na kitei ki  4,021 ngut kiba iap, ki kynthup ia 1,635 na  Maharashtra, nangta ka Gujarat 858 ngut, ka  Madhya Pradesh 290, ka West Bengal 272, ka Delhi  261, ka Rajasthan 163, ka Uttar Pradesh 161, ka Tamil Nadu 111 bad ka Andhra Pradesh 56 ngut.
Ka jingiap ha Telengana, ka long 53 ngut, ka Karnataka 42 bad 40ha Punjab.
Ha Jammu and Kashmir, ki don 21 ngut kiba iap, ha Haryana 16 ngut, ka Bihar 13 ngut bad 7 ngut ha Odisha, katba ka Kerala, Jharkhand bad Assam ki don mar saw ngut kiba iap.
Ka Chandigarh, Uttarakhand bad Himachal Pradesh, ki don mar lai ngut kiba iap bad ha Meghalaya, uwei uba iap.
Sa 35 ngut, ki don kiba dang ioh thymmai ia ka jingpang Covid 19 ha Assam, ha ki 24 kynta ba ladep bad haduh mynta, ki don baroh 427 ngut kiba ioh ia katei ka jingpang ha katei ka Jylla.
Na kitei ki kynthup ia 18 ngut na Golaghat, 6 na Kokrajhar quarantine centre, 5 na Karimganj, 2 na Tinsukia bad Sivasagar bad sa uwei na  Jorhat bad Dhemaji.
Haduh mynta, ki don 363 ngut kiba dang don ia katei ka jingpang ha ka Jylla.
Ki la don bun kiba la nang wan phai sha la iing, na ka liang jong kito kiba sah sha ki jaka kiba jngai bad ngi dei ban sngewnguh ba  haduh mynta, kim don satia kiba wan rah jingpang sha la iing, wat la ki wan na ki jaka kiba jur bha katei ka jingpang, kum kito kiba wan na Delhi, Maharashtra, Tamil Nadu bad na kiwei de ki jylla.
Wat la katta, ngi iohi, ba na ka bynta jong kitei kiba wan phai na shabar, ba ka jing pynshong kyrpang ia ki lane quarantine, kam hap satia ha ki kti jong ka sorkar, hynrei, ka la pyn kordit bad ka la pynbunkam shi katdei ia ki shnong bapher, ha kaba ki hap ban pyn donkam da ki iing skul, ki iing dorbar bad nangta ba ki hap ban pynkhreh sa ki nong pahara ha kitei ki iing bad nangta sa ka bam ka dih bad kiwei de ki jingdonkam kiba bun jait bun rukom.
Haba peit na ka jing tyrwa jong ka sorkar Jylla, la iohi, ba ka don ka jingthmu ban bei pisa, kaba long T.
5,000 sha kawei kawei ka jaka pyn shong kyrpang ia kitei kiba wan phai lane kita ki quarantine centre bad lada ka long ha katei ka dur, ka pyni ba katei ka pisa, kam dei satia, na ka bynta ban ai bam aidih, ban sumar sukher ia kitei kiba wan sah kyrpang, hynrei, ka la shu long noh tang ka jing ai eh daw ia ki shnong, khlem da khein shuh ia ka bai sngi jong U Rangbah Shnong, ki nongkitkam Shnong, ki volunteer shnong  bad sa ka jing shim jing kitkhlieh jong ki bor pyniaid shnong, na ka bynta ban ialeh pyrshah ia katei ka khlam.
Ngi la dep iakren kham mynshwa, ba kane ka sorkar, ka iakhun ia kane ka jingpang, ym da kaba pynlut pisa, hynrei la imat, kumba ka khmih lynti ban pynlut, da kaba shim na kiwei, kum ka khajna petrol, khajna kyiad, ot tulop na ki nongtrei sorkar bad sa kiwei kiwei de  bad lada ka long ha katei ka dur, ka pyni shai pynban, ba ka jing sngew kitkhlieh, ka la long noh sha ki riew paidbah lane sha ki dorbar shnong bad kam dei shuh ha kti jong ka sorkar.
Ngin dang ia peit, ia kaei ka ban jia ha ki sngi, ki ban sa wan, namar ba kin dang wan shuh, sa shibun kiba don shabar Jylla; hynrei, lada jia ba ka jingbei pisa, ka long tang 5,000 sha kawei ka shnong lane ka centre, kumta katei ka pyni ba katei kam iahap satia ban pynbiang ia ki jingdonkam jong ki nongsah bad kan dei shisha, tang ka jing ai bai rneng pynban.
Ha ka long briew man briew baroh, ngi kyrmen bad khmih lynti tang ia kiei kiei kiba bha, ba ngin ioh na U Blei Uba long U nongai ne nong kyrkhu.
Hynrei ngim dei ban klet ba U Blei U don la ka jong ka jingthmu na ka bynta jong ngi ki briew baroh.
Ki jingmut jong ngi ki briew bad ka jingmut U Blei ka iapher kat ka mihngi bad ka Sepngi.
Don ka jingkhmih lynti ba namar ba ki bha, U Blei Un iai kyrkhu ia ki.
Hynrei to ngin tip ia kane ka jingshisha, ba la ngi bha ne ngi sniew U Blei U don la ka jong ka jingthmu ban pyndep ne leh halor ki briew baroh.
Lada long kaba lah hi te, ngi kwah ban ioh tang ia kaba bha, kata ka dei ka rukom long briew, hynrei ngim lah ban ioh tang kat kaba ngi kwah ne mon hynrei ngin hap ban iaid lyngba bad kiei kiei kiba U Blei U la thmu ia ngi ba ngin iaid.
U Blei haba U la thmu ban pynpaw ei ei ha ngi ki briew, U don bad ka jingthmu kaba sha lyndet kaba ngim lah ban sngewthuh ne shemphang.
Wat la ka long kaba U khreh ia ka jingbha ka jong ngi hi.
Na kata ka daw ha kiei kiei baroh ngi dei ban hun, la ngi shah jynjar namar U Trai U khreh ia kaba khambha pynban ia ka jingim jong ngi.
Ngi ki briew ngi long tang ka dew byrtha ha ki kti ba khraw bor jong U Blei, U Jeremaiah 18 lynnong dkhot 1 – 6.
Na kine ki dkhot, ka iathuh ia ngi, ba U Trai U la kren ha U Jeremaiah ba un leit sha ka ing u Nongthaw khiew, bad u la leit, u la iohi kumno u Nongthaw khiew u shna khiew, ka dkhot kaba 4, ka ong, “Te haba uta u khiew ba u la thaw da ka dewbyrtha, u la sniew ha ka kti u Nongthaw khiew, u la thaw pat ia U ban long uwei pat u khiew, katba u ibit u Nongthaw khiew ban thaw ia U".
Na kane ka pharshi ngi sngewthuh ba baroh ha ngi ki briew dei ka kti U Blei kaba thaw dur kaba leh ha ngi ia kiei kiei baroh.
Don bun ki jingleh jong U Blei, kiba U kwah ba ngin tip ba U long Uba khrawbor.
To ngin peit katto katne ki jingleh ka kti U Blei, kiba da kita ba pyntip ba U Blei U don ka jingthmu ban pynpaw ban pyntip sha ka pyrthei baroh.
U Apostol Paul u ong “Namar kiei kiei baroh ba la thoh mynbarim, la thoh khnang ban long ka jinghikai ia ngi kein".
Kaba nyngkong :- U Blei U la ong, “Te ki Ijipt kin sa tip ba ma nga nga long U Trai haba nga la kner ia la ka kti halor ka ri Ijipt, ba nga la pynmih noh ia ki khun Israel napdeng jong ki".
Exs.
7:5.
U Pharaoh bad ka ri Ijipt kim pat tip ia U Blei bad ka bor jong U, katba Um pat pynpaw ia ka bor ha ki.
U Blei U la phah ia u Moses bad ia U Aaron ban leit sha u Pharaoh bad u pharaoh u la ong, “To pyni ia ki kam phylla na phi".
Exs 7:9.
Ha kaba nyngkong eh, haba u Moses u dang pyni tang da u diengduh ba pynkylla bsein, u Pharaoh ruh u phah ia ki nongleh byrtong ban pynmih bsein da ki diengduh jong ki baroh, hynrei u diengduh u Moses, u la nguid noh ia ki bsein diengduh ki nongleh byrtong baroh Exs.
7:12.
Kane ka pynpaw ba ka bor bad ka jingstad jinglah briew kam long ei ei ha ka kti ka bor U Blei.
Kaba ar :- U Blei haba U iohi ba u Pharaoh, Um kohnguh u iai pyneh ka dohnud, wat la u la iohi ia ka kti U Blei bad ka bor jong U, namar kata ka daw U Blei U la pynpaw ia la ka kti baroh, kine kiba U la thmu ban leh : (1) La pynkylla snam ia ki um ki wah baroh.
(2) La phah da ki jakoit, ha baroh ki wah bad ka ryngkew bad ki la dap shaduh poh ing poh sem ki briew baroh.
(3) la pynmih jynrein baroh na ka dew met ka khyndew, naduh ki briew bad ki mrad de, bad ha kane ka por ki nongleh byrtong ka Ijipt ki la ong ha u pharaoh, “kane ka long ka synriah kti U Blei".
Ex.
8:19.
Sngewkmen ba ki nongleh byrtong ki kren ia ka synriah kti U Blei(4) kaba boi ki skain ka la jia kumta bad na ri Goshen, ym shym don skain, namar U Blei U ri kyrpang ia ki, ba ka pyrthei kan tip bad ka kti U Blei ka don bad ki.
(5) ka khlam ha ki mrad ; La jia ka khlam ha ki jingri ki nong Ijipt baroh, hynrei ha ki Israel kam shym la jia.
(6) ka jingpang tohjaw, ha ki briew bad ha ki mrad baroh.
(7) kaba shoh phria kaba jur halor ki lyngkha baroh bad u pyrthat ka ding, ki la pur ha ka khyndew baroh.
(8) Da ki puit ha ki lyngkha baroh bad kat kaba lait na kaba shoh phria, la bam lut ki puit bad la tap lin ia ka khyndew baroh.
(9) Da ka jingdum ruh kaba lah ban tba, kaba neh haduh lai sngi, khlem ia iohi paralok shuh.
(10) kaba khatduh, kaba pyniap ia ki khun nyngkong ka ri Ijipt baroh, naduh u syiem Pharaoh haduh ki shakri ruh, bad ka la long ka jingiam briew kaba khraw, bad ka bym ju jia mynno mynno bad ka ban nym long shuh, hynrei iwei ruh na ki khun Israel kan nym jia “khnang ba phin ioh tip ba U Trai U buh ka jingiapher hapdeng ki Ijipt bad ki Israel".
Exs 11:1-7.
Kine ki jingjia baroh kiba pynpaw ia ka kti jong U Blei ba ki briew kin tip ka bor ka kti jong U.
Ka bynta kaba lai : bad kaba khatduh : Baroh ki jingjia ha ka pyrthei, ngi lah ban ong ba ki long kiba la shah da U Blei hi ban jia.
Haba ngi ia kren ia kane ka khubor jong ki jingjia baroh, ngi kynmaw ia ka Noami ka Kynthei kaba la shah jynjar shisha shisha, kat haduh ba ka la duh noh ia kiba ha ing hasem kiba ka la buh ka jingshaniah ha ki, bad na ka ne ka jingiashem jong ka, ka la ong ia kine ki kyntien, “Ruth 1:13, Namar ba ka kti U Trai ka la mih pyrshah ia nga".
Na ka jingiashem kaba kum kane ngim lah khlem da ong ia kine ki kyntien baroh.
Hynrei kane ka jingjia kaba U Trai U la shah , U don ka jingthmu ban ai jingkyrkhu pat hadien kata ka jingjia baroh kaba ki la iashem.
Ka bynta kaba kut, ngi kynmaw ia u Job, Uba na ka ri Us, u briew uba janai, uba beit, uba sheptieng ia U Blei, bad Uba kiar noh na kaba sniew.
U briew uba biang ka spah ka phew, ki khun ki kti baroh, hynrei khlem poi pyrkhat kyndit la wan lynshop ka jingjia ba sniew ia ka jingim jong U, ka ing ka sem, ki khun ba don burom ki jingdon jingem baroh, u la duh lut ia i baroh , “Kat haduh ba u la kad ia la ki jain kup bad u la khi ia la ka khlieh bad u la hap dem ha khyndew, bad u la mane" Job 1:20.
Ym tang katne la wan pat da ka jingpang kaba ktah ia ka met jong u, da ki tohjaw na khlieh ha kjat, “Bad u la shim ia ka tyrwiang khiew ia ka ban trud ialade da ka, bad u la shong hapdeng dpei", bad ka jingkthang kaba khatduh ba ka tnga jong u, ka la ong ha u “Me iaineh katta ruh ha la ka jingjanai? To kyntait noh ia U Blei to iap noh artad".
Job 2:9.
Ha kaba kum kane ka por, nga mutdur, kat kane ka jingkthang kaba u la mad, kthang eh kane kein ban ia kito kiwei baroh.
Nga ngeit bad ka mynsiem ba dap, ba jrein ummat, u ong ha kane ka tnga, ba dukhi mynsiem, “Hynrei u la ong ha ka , pha kren kumba kren kawei na ki riewbieit, Balei? Ngin pdiang na ka kti U Blei ia kaba bha, te ngin nym pdiang kaba sniew? Job 2:12.
Ka mynsiem babha ba riewblei, ka sngewthuh ban hun, wat la U Blei U shah ki jingjynjar ba bun jait.
Haba ngi peit ia kine ki jingiashem U Job, ban ia nujor bad kaba hadien, ka mynsiem hun, kaba u la pdiang, U Blei U la kyrkhu pat kaba kham khraw ban ia kaba la leit baroh.
Kane ka ai jinghikai ia ngi baroh, kiba iohsngew ne kiba pule ia kane ka khubor, ba ngin hap ban pdiang wat ia kaba sniew ruh haba ka dei na ka kti U Blei kaba jia baroh.
To U Trai Un kyrkhu na ka bynta ka burom jong U.
AMEN………….
Haba peit ka khubor PCN myntan janmiet ba “govt servants violate social distancing".
Kumne te ka sorkar ka hap ban pynbeit bniah sani bha ia kane ka kam khnang ba ka social distancing kan iaid ryntih lada dei ban shong tang 15 ne 20 ngut kawei ka bos bad halor ka jing duna bos, lehse ka sorkar jylla ka la dei ban pynkylla ka por trei ia ki tnad office da ka PALI (rotation) nadu 9baje mynstep haduh 3 baje janmiet namar ka jingduna ki bos bud sa ka curfew 7baje kumno kan trei kam kane ka social distancing ha ka jingduna Kali ki long heh te biang hynrei ki nongtrei sorkar kiba ri, kiba sah sha jngai te ki la poi ha ka khim, in poi iing 8 lane 9 baje janmiet sha la iing.
Khublei,.
Nongpoh: Ka khubor kaba la mih halor ka jingdon ki 6 ngut ki shipai CRPF napoh ka CRPF Camp 9 Mer Assam, ka la pynher syrngiew lut ia ki paidbah bad kaba pynlong ruh ia ki paidbah ba kin tieng kin syier, namar katei ka ktem shipai CRPF ka dei kaba don hajan eh bad ka shnong Baridua kaba hap ha Meghalaya.
Hadien ba la tip ba ki paidbah jong katei ka thain, ki la tieng la syier, ha ka sngi saitjain, u MLA ka Jirang, u la hiar sha ka shnong Baridua, na ka bynta ban ai mynsiem ia ki bad ruh ban kyntu ia ki ba kim dei ban tieng lane syier, hynrei ki dei ban kohnguh beit ia kaei kaba la bthah da ka sorkar.
Haba kaba leit ban ai mynsiem ia ki paidbah jong katei ka thain, u MLA ka Jirang, u la kynduh ruh ia ki nongialam ka Raid Marwet, kaba kynthup ia u Paiem Ken Syiem, Syiem ka Raid Marwet, ki nongialam shnong ka 9 Mer Baridua , ki nongialam ka Killing Area lem bad kiwei, kata ka long ban iakren halor ba kumno ban tehlakam ia ka jingsaphriang u COVID-19.
U Bah Sosthenes Sohtun, u la ong ba ka nongrim kaba la pynlong ia ki paidbah jong katei ka shnong ba kin tieng, ka dei hadien ba ha katei ka shnong ka don ia Iew die marbam mardih bad bun ki shipai CRPF na katei ka Camp, ki ju wan thied ia ki marbam mar dih na katei ka Iew bad kaba la pynlong ia ki ba kin tieng shaba palat.
Haba batai halor katei ka jingialang, u MLA ka Jirang, u la ong ba kum u nongmihkhmat, u la kyrpad ia ki nongialam shnong bad paidbah ba ki dei ban khang shwa shipor ia katei ka iew bad ha kajuh ruh ka por dei ban kiar na ka jingialum briew bad dei ban bud ia ki jingbthah da ka tnat ka koit ka khiah jong ka sorkar jylla, khnang ban tehalakam na ka jingsaphriang u khning jingpang COVID-19.
“Ka jubab la kaba kumno kumno ruh kan wan na u Rangbah shnong" ong u menkpa.
“Haba ka skul ka iaid ar taiew tam kam ktah re ia ki khynnah?" pynpaw ka kmie.
“Kata ka shong ha ka sorkar kein ne kiba dei ia kato ka kam" ong u Kpa bad u shim ban kner ia u kwai na ka khun.
“To ieh kat kaba ka long" ong ka kmie“Thei sa nang shet phi ngan leit shongkai shiphang sha iing ka kong Santa" la bthah ka kmie.
“To mei" la ong ka khun.
Ka kong Santa ka dei ka para shnong ka kmie ka Banri tangba ka sah ha kawei ka dong, kaba tang 40 iing.
Ka long ka briew kaba riewspah bad ka don ruh ki nongtrei iing.
Ki khun jong ka baroh 3 ngut ki la ia trei – kawei ha Bank bad 2 ngut ki shynrang ha Soil bad Forest Department.
Ka iing trei kam sorkar te lah sngewthuh ka long kumno.
Ki bit ki biang watla u Kpa u lah khlad kumba 3 snem tam.
Watla u la iehnoh shadien ia ka hynrei ka ioh ia ka pension jong u.
“Nga dang kynmaw ia phi te, phi lah da wan noh hi" ong ka kong Santa ia ka kmie ka Banri.
“Kumno phi ia khlain ha iing?" ka kylli.
“Hooid, ngi ia khlain" la jubab ka kmie ka Banri.
“Phi ruh phi biang em?" la kylli kylliang sa ma ka.
“Ngi ia khlain" la jubab ka kong Santa.
“Shaei lut ki khun?" ka la kylli.
“Ki la ia leit trei lut" la jubab ka kong Santa“Oh ki la ia trei lut mo" kylli ka kong Rep (Kmie ka Banri)“Hooid, uto uwei ba khadduh dang shi snem duna mynta" la iathuh ka kong Santa.
“Peit, nga shu hap peit ksiew mynta ha iing hynrei shu sngew aram ba la don ki nongtrei" la ong ka kong Santa bad ka rah ia ka ksiew ha pneh jong ka.
“Haba kumta katno ngut phi la ioh ksiew?" la bniah ka kong Rep.
“Ia mynta te dang kine 3 ngut uwei u shynrang10 snem, ka kynthei 8 snem bad sa kawei pat dang 5 snem bad ka la kit khun biang mynta dang lai bnai" ka iathuh.
“Kata te la shongshit hi ka iing mo?" ong ka kong Rep.
“Hooid kein, haba don khun rit ha iing ha iing te ka pher hi" pynphai ktien ka kong Santa.
“Ei kongrit wanrah shangkwai hangne" la bthah ka kong Santa ia ka nongtrei iing.
Kumta la iaid ki minit bad ki kynta.
Hadien ba la bam ar kyntien kwai, ki la ia dih sa ka sha.
Ki jingiakhana ruh ki iaid ryngkat ryngkat.
La don ki jingkylli pyrthew kylliang kylliang.
Ki para longkmie hi ka shait long ka rukom ba ki bun khana ha ka rukom kaba bniah la ia kiei kiei ruh.
Ki rangbah briew te ia ka kam iing kim da smat eh ban iathuhkhana hynrei ha ki kynthei te ka dei ka sobjek kaba la jan baroh ki ktha bha ia ki.
Ka jingshisha ka long hi ba ki kynthei ne ki longkmie ki kham iohi ia ki jingbunkam ha iing ban ia ki rangbah.
La long shisha kum ki myntri pohiing bad myntri ka pla pisa.
Nongpoh: Hynnin ka sngi Saitjain, u Dasakhiatbha Lamare, MLA ka Mawhati, u la leit ban kynduh ia kito ki nongtrei ha ki jaka sumar ha ki shnong Nongkyndong, kaba kynthup ia ki nongtrei ha ki Sub Centre bad kumjuh ruh ia ki nongtrei ASHA bad kata ka lonh ban sngewthuh ia ka jingeh jong ki, haba ki sumar briew ha kiba kum kitei ki jaka sumar bad khamtam eh ha kaba kum kane ka por ba don u khning jingpang Corona Virus ne u COVID-19.
Lyngba jong katei ka sngi, utei u MLA Mawhati, u la leit ban kynduh ia ki Nongtrei bad ki ASHA, kiba trei hapoh ka Jamanar Health Sub Centre kaba don hapoh ka shnong Mawlyngkhung bad hadien kata u la leit ban jurip pat sa ia ka Sub Centre kaba don hapoh ka shnong Mawrong, kiba dei ruh ki jaka sumar, kiba ai ka jingsumar ia ki shnong kiba don marjan bad katei ka thain.
Haba iadei bad katei ka jingleit jurip, utei u MLA ka Mawhati, u la wad jingtip na kitei ki nongtrei halor ka jingeh kaba ki shem ha kitei ki jaka sumar bad kumjuh ruh haba iadei bad shibun ki jingduna, ia kaba yn dang dei ban pynjanai shuh shuh.
Haba la iohsngew ia ka jingbatai da kitei ki nongtrei ka koit ka khiah bad ruh na ki ASHA, kiba la iathuh halor ki jingeh bad ki jingduna ha kitei ki jaka sumar, utei u nongmihkhmat ka Mawhati, u la ai ka jingkular ba un iarap ha ka ban pynbiang ia kitei ki jingduna ha ki jaka sumar bad kumjuh ruh ban iarap ia ki nongtrei ASHA.
Nongpoh: Ha ryngkat ka jingiatreilang ki nongialam na ki shnong bapher bapher ka thain Mawlasnai bad Mawhati, kumjuh ruh na ki nongtrei ka koit ka khiah na Mawlasnai bad Mawhati PHC, hynnin ka sngi Saitjain u Bah Charles Marngar, MDC ka Mawhati u la pynlong ia artylli ki jingialang ha kitei ki artylli ki PHC, na ka bynta ban ioh iatai bad ban thaw ia ki lad ki lynti ha ka ban iakhun pyrshah ia u COVID-19.
Ha kitei ki artylli ki jingialang, la iashimbynta lang da ki Doctor ba dei peit jong kitei ki PHC, ha kaba ki la iakren shibun ki mat kiba iadei ban iada na ka khlam COVID-19, hynrei ka mat kaba ki la iakren kham sani bha, ka dei halor kumno ban pynbit pynbiang ia ki Quarantine Center bad ruh kiwei kiwei ki jingbatai, ia kaba la dep ban bthah da ka sorkar.
Haba iadei bad katei ka jinglum lang ia ki nongsynshar shnong bad ruh ia ki briew ka koit ka khiah, u Bah Charles Marngar, u la ong ba ka dei ka kamram ia u MDC ban lum ban lang ia ki Nongsynshar shnong bad khamtam eh ha kaba kum kane ka por, ba donkam eh ka jingiatreilang kaba jan hapdeng ki Nongsynshar shnong bad ka sorkar.
Shuh shuh, u la ong ruh ba lyngba katei ka jingialang, ka wanrah ia ka jingiajan hapdeng ki nongtrei ka koit ka khiah bad ki nongialam shnong, namar lada don kino ki jingjia kiba kham pher ha ki shnong ki thaw, ki nongialam shnong ki lah ban pyntip mar mar sha ki briew ka kit ka khiah bad ka long kumjuh ruh kan pynsuk ia ki briew ka koit ka khiah ban pyntip sha ki shnong ki thaw, lada don kino kino ki jingpyntip kiba kham kyrkieh.
Haba iadei bad kitei ki jingialang, ka la don ruh ia ka jingiakren halor ka jingeh na bynta kito kiba sah Quarantine, kumta haba iadei bad kitei ki jingeh kaba la pynpaw da ki nongialam shnong, na ka liang u MDC, u la kyntu ia ki ba ki dei ban pyntip mar mar sha ki jaka sumar bad khamtam haba ki lap ne iohi ba kitei ki sah ha ki Quarantine Centre ki don ia ka jinglong kaba ipher.
Nalor ka jingiakren haba iadei bad ban thaw ia ki lad ki lynti halor ban iada na u COVID-19, ha katei ka sngi la mih ka jingkhnium na ki paidbah halor ka jingbymbiang ka Network mobile ha katei ka thain bad kaba la wanrah jingeh ia ki paidbah, namarkata haba iadei bad katei ka jingbymbiang Network, u MDC ka mawhati, u la kyntu ia ka sorkar ba ka dei ban pynbiang noh mar mar ia ka network ha katei ka thain bad khamtam ha kaba kum kane ka por, khnang ba kan pynsuk ia ki nongialam shnong bad ki paidbah ba kin ai jingpyntip, lada don kino kino ki kam ba kyrkieh, u la bynrap.
Agartala: Sa lai ngut, ki don kiba ioh jingpang COVID19 ha Tripura bad mynta kiba don ia katei ka jingpang ha katei ka Jylla, ki la poi sha ka 192 ngut.
U Biplab Kumar Deb, myntri rangbah ka Tripura, u iathuh ba na ki 991 ngut, kiba la dep test, ki don 3ngut kiba don ia katei ka jingpang bad kitei ki dei kiba wan phai na Delhi, da ka   Rajdhani Express.
Ha ka miet jong ka 22tarik Jymmang 2020, ha ka por 10.
41 mynmiet, nga phah mesej ha whatsapp, da kaba thoh “Executive?" kaba dei ka kam ba thymmai jongu, hynrei ngam shym ioh jubab eiei (wat la u dei uba stet bha ban thoh bad ban jubab), hynrei ka dei ha ka por 12 duna mynmiet, ba nga ioh jingtip, ba U bah V Nongsiej, um don shuh bad katei ka dei pleng ka mesej ba khadduh jongnga, ia utei u rangbah, uba la da leit kloi na ka sla pyrthei.
Dang shwa kata, ngi la ia thain bha ia shibun ki sobjek, da ka chat bad katei ka dei ha ka 26tarik Iaiong 2020 bad kawei ka kyntien, kaba u thoh, ka long “Da la jem bha la nion" bad katei ka pyni, ba utei u samla rangbah, um shym la sngewthuh satia ba ka jingpang, ka la trei jubor bad u dang kyrmen, ba un sa jem noh kloi.
Ma nga bad U bah Nongsiej, ngi ju ia kynduh shongkai teng teng bad kaba khadduh, kaba ngi ia kynduh shabar, ka dei ha Neolith Restaurant, ha kaba ngi ia leit bam shaw, hynrei ha ka por, ba u dang wan shah sumar na Guwahati, nga shait leit rung ha iing jongu, ha kaba ngi ia thuh khana lapmiet ia shibun kiei kiei.
Ka jing ia kynduh jongngi, ka dei kawei ka jing ia long paralok ban ia biria birai bad sa kawei pat ka dei ba ngi ju ia syllok, namar ba ka don ka mukotduma, kaba la shah pynngat ha uwei u pulit dkhar, pyrshah ia ka kotkhubor Rupang, Peitngor (ha ka jinglong Editor U Bah Nongsiej) bad kaba sngewkmen, ka long ba dang shiteng snem eiei bad hadien ka jing iakhun kaba la 15 snem kynthih, ba ngi la jop ia katei ka mukotduma, kaba ngi thoh ba uwei u pulit, u donkti ha ka kam die met.
U Bah Nongsiej, ula pynlut ia ka jingim jongu, ha ka kam thoh kotkhubor, kaba dei ka kam kaba rit duh ha ka jing ioh kamai bad kaba ka jingsiew ruh ka bym thikna bad katba ka jing dawa jong ka kam, ka long kaba khia haduh katta katta.
Utei u rangbah, u don ia ka sap thoh khubor kaba pher shi katdei, ha kaba la iathuh ia nga, ba lada ki don ki nongtrei kiba pep ruh, dalade u lah hi ban pyndep ia baroh ka kam ba ka kotkhubor, kan mih iew.
Ha ka jingialang sngewlem, ba la pynlong ha ka 23tarik Jymmang 2020, nga iathuh ba U bah Nongsiej, u dei u crime master, lane u bym ju duh ia ki khubor ia shoh, ia pyniap, shah kem bad ha ki por ba ka khlain bor bha ka seng kaikhlaw HNLC, U bah Nongsiej, u ju ioh ia ki khubor kiba mlun mlun halor ka jing ia khun katei ka seng bad ki pulit bad ka jingiakhun ki pulit ia katei ka seng kaikhlaw.
Nangta, ka don sa kawei ka jinglong jongu kaba kynsai shi katdei bad katei ka long ba wat la ngi ia dei paralok katno katno ruh, hynrei ka khubor te um ju ia sam satia (kumba leh ki khynnah mynta) bad u kwah ba ka kotkhubor jongu, kan pynmih tang marwei ia ki khubor heh.
U Bah Nongsiej, u dei ruh u briew, uba peit miet bha, ha kaba (imat) u ju sdang trei kam ha ka por 9, 10 baje mynmiet bad lada u dep kloi eh kan poi sha ka por 2, 3 baje mynstep, tangba la iathuh ba u ju khie thiah kham slem pat.
Ha ka koit ka khiah, U Bah Nongsiej, um don satia ha ka met kaba koit ba khiah, la katto katne snem, ha kaba bunsien, u ju leit shah sumar sha Shillong, sha Guwahati, hynrei wat la katta, kam ju don shisien ruh ka khep, ba un ud ia la ka jong ka jingpang, hynrei ka jingiakren, ka long tang ia ka pyrthei mariang bad haba ngi ia shongkai, um ju pyni ia ki khmat ba sngewsih, hynrei u ju kren hai hai, da ka jingrkhie ruh kaba syiang bha.
Kam lei lei, ula iakhun ha ka jingim bad ha kaba khadduh, ula khlad noh bad ha ka jingkhlad jong utei u rangbah, nga kynmaw ia ki kyntien jong U Irfan Khan, u khlur ka bollywood, uba la khlad noh, ha kaba u thoh “(I trust, i have surrendered) Nga la shaniah, hynrei nga la pyndem noh ialade" bad ia ka jingim jong utei u paralok, lah ban pynkut da kaba ong “too fast to live, too young to die (Ka jingim kaba iaid stet bad ka jingiap pat kaba wan kloi".
Ha ka jing iadei bad ka jing kam ka sorkar jylla na bynta ba ka la pyllut iaka pisa kaba la kot sha ka 115.
10 klur tyngka na bynta ban pynbiang iaki jing donkam haka jingiadei ban iakkhun bad kane ka khlam Covid-19, ngi dap shisha da ki jingkmen haduh katta katta hynrei ka jing pyn lut pat kam pat I iahap Satia haduh katne, bad haba phai sha kiwei kiwei ki liang, kane khlempep kan sa pyntlot iaka jing treikam ki Nongtrei Sngewbha, Ki Volunteers Shnong, Ki Dorbar shnong kiba don sha ki bynta ba hap sha Nongkyndong (Rural Areas) khamtam kum kito ki shnong kiba don harud u surok National Highway (NH) naduh Ribhoi shaduh ka thaiñ Elaka Narpuh East Jaintia Hills ba don bun ki Cement Factories, ka jaka ba don bun ki kali ba wan na Assam.
Naduh ba sdang ka Lockdown ngi iohi ba baroh ki bor shnong ki Volunteers ki trei shitom miet la bad sngi ha la ki jong ki jong ki shnong na bynta ban pynsngew thuh iaki briew Nongshong Shnong ba kin bud ryntih iaki ain ki kyndon Kat kumba la bthah daka sorkar.
Hynrei mynta haba iohi ia kane ka jing pynlut,kata haduh kumba 45.
85 klur tyngka ba la mang tang na bynta ban thied ki tiar ki tar bad kiwei kiwei de ki lad jingiada,hangne ka paw shai ba ka sorkar kam pyrkhat satia wat tang khyndiat ruh na bynta ki Shnong bad ki Volunteers kiba trei mon sngew bha khamtam ia kito kiba dei ban ia kynduh Marjan markhmat ia kiba lah ban ong ki PRIMARY CONTACT bad ki kali ruh kumjuh ki Drivers/Helpers kiba wan na bar state kiba dang khein kum ka Red Zone.
Balei kane kam don jingma Seh iaki ? Balei tang da ki MASK ba shu thied hi da lade ka lah biang iaki ban ia Leh Ban lait na une u khniang ? Balei tang daka SABON Rs.
10, ba shu thied hi da lade na bynta ban sait kti ? Hato ka lah biang iaki ban lait na une u khniang jingpang? Kin leh aiu ia kito ki jain baki phong haka por ba ki leit duty ynda ki lah wanphai sha ing, kin hap ban bret noh ne kumno? Balei une u khniang u bit tang haki Kti briew, shyntur briew Bad ki khmut briew ne kumno? Haba peit iaki ain na bynta ki khynnah pule bad ki briew jong ngi,kiba wan nabar jylla (in coming from other states) wat ki kmie/kpa ruh ka ain kam shah iaki ban ia shong lang ha kajuh ka kamra,ki hap ban leh quarantine.
Kane ka pyni shai ba kim don kata ka jingshngain iaki ban iakynduh bad ki Drivers/Helpers kiba wan na bar state,pynban ka ain jong ka sorkar kala plie lad iaki ba Nabar jylla ban ioh laitluid ban wan kamai kajih sha kane ka jylla Bad ka district ba dang long ka Green Zone.
Haba kumne balei haduh mynta ka ain kam pat shah iangi ban leit jing leit wat tang ban leit donkam sha kiwei ki district khlem da ioh jing bit naka sorkar,ha ka jaka ba kan pynrkhing ia kito kiba wan nabar, ka pynshitom pynban iangi,kiba dang lah ban tip tikna ba ngim don ia uta u khniang Corona (covid19) ha jaka ban shah iangi ban kamai kajih ne leit donkam hapoh jylla ne sha kiwei ki district ka shah bad pdiang pynban ia kiba nabar jylla.
Balei kane kam buh jingma iangi ki trai jylla lyngba ka jing wan kine ki kali ?Ha jingshisha hashwa baka sorkar kan phah iaki bor Shnong bad ki Volunteers ban leit pynlip iaka ding ka la dei ban ai ruh bad ki tiar jing iada, namar kan myntoi aiu lada kan ai jing sumar hadien ba lah dep bam ka ding iaki.
Ka sorkar ka hap ban pyrkhat Sani bha namar ba kumba ong ka ktien nongwei, it’s better to take care so that a problem does not happen than to solve the problem afterwards.
Mynta lah sngewthuh ba lada kin lait na une u khniang jingpang,dei tang namar ba dang ieid bad iada U BLEI, ym na kino kino ki ain lane ki jingbtah ka sorkar ban leh.
Namar kata ngi buh ka jing kyrpad iaka sorkar ba kan shimkhia halor kane, ha ka jing iadei bad ki bor Shong Bad ki Volunteers da kaba ai iaki ki tiar ki tar jing iada kumba ka lah dep mang ban pynlut na bynta ki tiar jingiada,lym kumta kane ka pisa ba lah mang ka don jaka rieh tngen haei re haei, ym tang kata Ka pyntlot iaki ba Trei Hok, trei mon Sngew bha ban leit leh kino kino ki Kam, Lada ymdei baki pyrkhat iaka imlang sahlang, mano hi ba kwah ban leit tur sha ka jing iap ? ym don wat tang uwei ruh u briew uba kwah ban iap.
Ngim mut hangne ba ka sorkar kan hap ban ai ia baroh, hynrei kam dei ruh ban klet ia kito kiba don ha khmat duh,kiba hap ban mih madan bad kiba hap ban ia kynduh bad kito ki briew kiba wan na bar jylla (Red Zone) khamtam kum ki Drivers/Helpers.
Ia kane ka sorkar ka dei ban wad jingtip naki Rangbah Shnong, khamtam kito ki Shnong kiba don Ki Karkhana hapoh jongka shnong, ba haduh katno ngut ki don kum kita ki Volunteers Shnong ba donkam shisha ia kita ki tiar jing iada na bynta Ban ia leh ia u Khniang Corona khnang ba Kan long kaba shngain iaki.
Khublei Shibun,.
Ka por lyiur ka la wan bad bun nangi ngi sngewtynnad ban lehkmen haba hap slap khamtam kito kiba sah ha ki thain rilum.
Ha kane ka por, ka suinbneng ka long itynnad bad khuid bha bad baroh kaba ka mynsiem jongngi ka thrang kadei shi pela ka sha kaba khluit bad ki jingbam malu mala.
Kane kadei shisha ka aiom kaba biang tam na baroh ki saw aiom ban dih sha.
Baroh ki ri ka pyrthei ki don la kijong kijong ki jingleh kmen ne ki rukom bam kiba iapher na kawei ka ri sha kawei pat hynrei tang kawei kaba iasyriem kata dei ka sha.
Ka jingbang ban dihsha kadei namar ka rukom shet kalong kaba bang haduh katta katta bad phi sngew ba kadei shisha ka por kaba biang ban dihsha haka por slap.
Bad ruh kynmaw ban dihsha haka por slap ka iarap ban iada na shibun ki khniang jingpang.
Hynrei kiba kumno ki jait sha phi donkam ban dih haka por slap kiba lah ban iarap pynsyaid iaka met bad ialeh pyrshah iaki khniang jingpang.
Hangne phin iohi katto katne ki jingai jingmut shaphang ki jait sha kiba phi dei ban dih haka por slap:Ka sha ba shetlang bad u sying kidei kiba halor tam naki jait sha kiba ju pyndonkam ha satlak ka pyrthei ha ka por slap.
Ki iarap ban ialeh pyrshah iaka jingsuhkhriat haka met, ki iarap bha haba set ryndang bad iarap haba mih khniang ruh.
U sying u iarap bha haba suh kpoh kaba ju jia borabor haka por slap bad ka sha ba shetlang bad u sying kilah ban pynjem kloi ia kine ki jingshitom da kaba kyntiew iaka jingtuid bha ka snam shabaroh ki bynta jongka met.
– Kane kadei ka rukom shet kaba suk tam, shet pynthnam ia ka um haduh bakan da khluit bha bad ber khyndiat ka slasha,nangta sa ot rit katto katne ki symboh sying bad ber haka sha kaba khluit bad sa dih kloi khlem da ieh ba kan pjah.
4Ia kine ki jait sha la ju pyndonkam bha haki ri Sepngi ne ki ri phareng ban sumar ia shibun ki jait jingpang kiba ktah iaka met.
La ju tip ba kidon haki ka bor kaba lah ban ialeh pyrshah iaki jingtyrha shadem bad ban ialeh pyrshah iaki khniang kiba mih haka met kiba iarap bha hakane ka por slap.
Namar ka por slap kadei ka aiom kaba wanrah shibun ki jingpang kum ka jingpang baiong khlieh, suh khriat, ka jingshit met ki jingpang iabit bad mih khniang haka met bad sniehdoh.
Kine baroh kilah ban jia lada phim nang ban sumar bha ialade.
Hynrei da kaba dih iakine ki jait sha, kan pyllait iaphi na kine ki jingpang.
Kiwei pat ki jingmyntoi phi ioh haba dih iaka sha chamomile ki kynthup iaka jingjah thait ka met bad ki treikam na ka bynta ban iohthiah bha.
Kine ki jait sha ki ai jingmyntoi shibun khamtam ia kito kiba ban khia bad khuslai ka jingmut jingpyrkhat bad lada phi dei iwei nakita, phi lah ban pyrshang dih da kine ki sha chamomile.
Ber khyndiat ki symbai chamomile kiba tyrkhong haka pela, nangta shet pynthnam iaka um bad sa theh haka pela.
Tap bha iaka pela bad ieh kumba 5 — 7 minit, nangta sa dih iaki dakaba khlehlang khyndiat ka shini ne ka ngap kat ban biang.
ka jingsat ryndang bad jyrhoh bad kiwei de ki jingpang kiba iabit,ki ju jia bha ha ka por slap.
Namar kata dih daka sha kynbat bala shna naki sla Rosehip kiba la ju pyndonkam naduh ki por hyndai kiba ju shem ha kylleng ka pyrthei, kiba ju iarap bha ban pynkhlain iaki bynta ba shapoh jong ka met bad kiba biang tam ban sumar haba u ryndang u sat ne set.
Kine ki jait sha ki kynthup ruh haki iaka VitaminA, B3, C,D bad E kiba lah ban iada iaka sniehdoh ban mih khniang bad ki pynkhuid iaki jakhlia kiba lang hapoh ka met bad kyntiew iaka jingkhlain jong ki bynta ba shapoh jong ka met ha kane ka por slap.
Shet pynthnam shi klat ne shi maloi ka um bad khlehlang iaki sla Rosehip kiba la tyrkhong haki.
Kynmaw ban da tap bha iaki la kumno kumno 10 — 15 minit.
Hadien kata phi lah ban dih khlem da khlehlang bad ka shini namar u Rosehip u don lypa ki jingthiang bad jingiwbih ha u.
Hapdeng kane ka jingkhuslai, ha kawei ka sngi, la wan mih ha Police Station kumba lai/saw ngut ki samla kiba kam ialade, kum ki nongialam jong kawei ka seng ba ki dang shu seng thymmai ba la ai kyrteng ka ‘United Balat Border Area Youth Organization’ (UBBAYO).
Kine ki samla ieid ri, ki la kylli ia nga, ‘balei bah phim leit kem ia kito ki nongwei kiba shong be-aiñ ha ri jong ngi?’ Nga la ong ia ki ba kum u pulit khamtam ma nga, ubym dei u trai shnong, ngam lah ban kem ia ki khlem ka FIR bad khlem ki sakhi satar ne ki sabut kiba thikna.
Nga la ai jingmut ia ki, ba kin lum jingtip bad sa wan ai ka FIR ha Police Station; hynrei kine ki samla kim ju wan mih shuh ha Police Station naduh katei ka sngi, haduh ba ngan da mih noh na Mawsynram.
Ym tang utei u Syiem uba die ia ka jaidbynriew; hynrei ki don bun ki Syiem, ki rangbah shnong kiba tat dor haduh katta katta, ba tang shu ai bai dih, kata ruh da ka ‘iad lieh, ki kloi ban ai certificate ia uno uno u khyllahjait ban pyni ba u dei u trai shnong.
Hato kum kine ki nongsynshar hima, nongsynshar shnong kim dei ki thlen thymmai?e) Kum ki seng bhalang – Ngam tip katno tylli ki seng bhalang ki don ha ri jong ngi.
Ha ka ktien phareng ki khot ia kine ki seng, ki Pressure Group (ki kynhun pynkhih shnong).
Kine ki iasynshar ryngkat ryngkat bad ka sorkar.
Ki long kum ka sorkar ba khlem jied da u paidbah.
Teng teng ki long kum ki pulit, da kaba ki leit kem kiad, kem briew (khamtam ia ki mynder ri) bad ki long ruh kum ki income tax enforcement ha kaba ki leit lum khajna ruh na ki heh spah kumba leh ki briew sorkar, tangba ki buh noh da ka kyrteng ba kham don burom kaba ki khot ka DONATION.
Teng teng pat, ki long kum ki MLA jong ka liang pyrshah bad ki don ruh ka bor ban pynkhyllem shuki ia uno uno uba ki kwah ban pynkhyllem, kumba ka la jia ia u Chief Minister barim, u Bah E.
K.
Mawlong da kaba kynnoh bamsap ia u, wat la u khlem don kti satia.
Teng teng pat, ki long kum ki lehnoh ne ki mafia kiba khnang ban ioh ia ka jingkwah jong ki, ki leh bun ki kam runar bad ki kam pynklumar shnong, shoh briew, thang briew, (khamtam ia ki Dkhar), thang ia ki iieng sorkar, kali sorkar, kawang maw ia ki kali ba iaid ha surok ne thang ia ki dukan jong ki dkhar ki bym lah ban pynbiang ia ka jingdawa jong ki.
Hynrei bun na kine ki seng ki leh ia kitei ki kam runar ha ka kyrteng ban pynim ia ka jaidbynriew.
Kawei na ki kam bhalang ba kine ki seng ki ju leh ka dei ha ka por ki jingjia sniewbok khamtam na ka jinglynshop ki bor ka mariang, kum ka jingkhie eriong.
Ha kane ka liang, kine ki seng ki kham stet shibun shah ban ia ki bor sorkar ne kiwei pat ki kynhun ai jingiarap.
Kumta ngi iohi ha ki kot khubor ba kine ki nongialam seng ki shondur ryngkat bad shi trok u khaw, ki jaiñ ki nep bad kiwei kiwei de ki tiar ba donkam ba ki leit sam sha ki briew bashem lanot.
Hynrei la ju don ba kylli mo nangno kine ki briew seng ki ioh pisa ban thied ia kitei ki mar ban noh jingiarap sha ki shem lanot? Hato ki noh synñiang da ka umsyep jong ki ne ki shu leit dawa jubor nano nano? Kaei ka lad kamai ja kpoh jong ki ne kata kaba ki ong ha ka ktien phareng ‘the source of income?’Ha kawei ka sngi uwei u kharkaia u la kylli ia nga ‘shano maphi trei mynta?’ Ynda nga la iathuh ia u, u la ong, ‘O shato! Ma phi kynmaw ba khie eriong sha kato shnong? Ma ngi na liang marwari, la phah khaw te shi trok.
’ Nga la ong ia u, hooid nga tip ba phi phah ma phi, tangba ki paidbah shato ki ai burom ia kito ki seng bhalang.
Kyntur u sniang, ioh nam u ksew!Ha ki snem ba ka seng KSU ka dang pyrshah bha ia ka jingshon dur na ka bynta ban thep vote kaba ki khot ka Electoral Photo Indentity Card, (EPIC), shi kynhun ki briew kiba kam ia lade ki dkhot ka seng, ki la hiar sha ki thaiñ Balat, ha ka por lyiur, da kawei ka kali Maruti van ban pynlong jingialang paidbah.
Ynda ki la wan phai sha Shillong hadien saw sngi, ki la leit shwa ha Inspection Bungalow (IB) jong ka PWD ha Mawsynram; ki la shoh ia ki nongshon dur kiba sah hangta bad pynjot ruh ia ki dur ba la dep shon.
Hadien kata, ki la phet noh sha Shillong; hynrei ka kali jong ki, ka la sahkut ha kawei ka jaka ba la khot ka khatphra, namar ka surok ka la dkut, ba shah rah ha ka um saw, dang kumba ar sngi ei ei.
Kita ki briew ka seng ki hap ieh noh ia kata ka kali hangta, ki la kam sha shiliang surok bad bat noh da kawei pat ka kali ban leit phai sha Shillong, ryngkat bad u nongñiah.
Ha ka step babud haba ki pulit ki la ioh ia ka FIR na u BDO jong ka Mawsynram, ki la leit tan noh ia kata ka kali sha thanat.
Hadien ar sngi, la wan mih uta u nongñiah uba dei ha kajuh ka por u trai kali.
Haba ki pulit ki la kylli balei u phet sha Shillong, u la iathuh ba um shym phet satia; hynrei u la leit bud lang ia kita ki dkhot ka seng; lym kumta un ym ioh ia ka bai wai kali.
Haba la tohkit bniah, uta u nongñiah u la iathuh ia ki pulit ba u nongialam jong kata ka kynhun u la leit ialam ia u ha kawei ka dukan jong u kharkaia ba die khaw bad u la hukum ia u ban siew T.
4000/- kaba dei ka bai wai kali na ka bynta saw sngi (shi hajar shi sngi).
Mar mar uta u trai dukan u la sei ia ka song tyngka na synduk bad hadien ba u la ñiew ia ki (ha kito ki por ym pat don kot san spah ne shi hajar), u la ai ha uta u nongialam seng.
Uta u nongialam seng u la buh noh ha lade T.
200/- bad u la ai kaba tam T.
3800/- sha uta u trai kali.
Haba kumne, kumno keiñ kin beh dkhar?.
Imphal: Ki don sa 3 ngut kiba ioh pang  COVID19 mynta ka sngi ha Manipur bad kiba ioh ia katei ka jingpang, ki la poi sha ka 32 ngut.
Kiba dang don ia ka jingpang, ki long 28 ngut haduh mynta bad saw ngut kiba la jem na ka jingpang.
Kitei ki 3 ngut, ki long ar ngut uwei u shynrang bad kawei ka kynthei, kiba la dep lap ha ka jingtest hynnin ka miet ha  Virus Research & Diagnosis Laboratory (VRDL) of Regional Institute of Medical Sciences (RIMS), Imphal.
Uwei uba 32 snem, u dei uba na  Jiribam district, kawei pat kaba 25 snem, ka dei kaba  Thoubal district.
Uwei pat u samla, uba 18 snem, u dei uba la lap ha ka jingtest ha  VRDL jong ka Jawaharlal Nehru Institute of Medical Sciences (JNIMS).
Utei u dei uba na  Churachandpur district bad uba wan phia na  Chennai.
Shillong: Hadien ka jing shim ka jing kit khlieh u Chief Secretary (CS) ka jylla ban iakren bad ka sorkar Bihar, mynta ka miet la ioh jing tip ba ki Pulit ka Railway Protection Force (RPF) ki la synran ia ka rel ba wanphai ki samla ka jylla lem bad kiwei pat ki jylla ka thain Lam mihngi.
Kumban shu pynkynmaw ha ka miet 23 tarik bad ka step 24 tarik ka rel ba wanphai ki samla ka thain lam mihngi ryngkat bad kiwei ki jylla kala shah pyndik haki station rel ka jylla Bihar bad kala don ruh ka jing shah kwang maw haki paidbah ha bun tylli ki station rel ka jylla Bihar.
Naka liang u DGP ka jylla ruh u R Chandranathan hadien bala ioh jingtip halor ka jing jia u la pyntip mar mar sha ki heh pulit ka jylla Bihar bad hadien kane ki Pulit ka jylla Bihar ryngkat bad ki bor pulit ka Railway kila leit ban jurip naka bynta ban ai jing shngain iaki samla ba wanphai sha poh ka NE.
Na ka liang ka sorkar Bihar ka la mynjur ruh ban teh lakam ia kum kine ki jing jia hadien ha bud bad ban ai jing iada ia ki paidbah ba iaid lyngba ka jylla khamtam ki samla napoh ka thain lam mihngi.
Guwahati: Sa 20 ngut kiba ioh pang thymmai bad mynta ki la poi sha ka 378 ngut kiba ioh ia ka  COVID19 ha Assam.
U Himanta Biswa Sarma, myntri ka koit ka khiah ka sorkar Assam, u iathuh ba kitei kiba ioh pang, ki dei na  Nalbari, Hojai, Kamrup Metro, Kamrup Rural, Morigaon bad Nagaon district.
Na kitei kiba ioh pang, ki kynthup ia 6 ngut na  Nalbari, 5 na Kamrup Rural, 2 na Kamrup Metro district.
Sa 7ngut kiwei pat ki kynthup ia  4 na Hojai, 2 na Nagaon bad uwei na  Morigaon district.
Babu Kular KhongjiremKa jingsneng na ka kot Phawer u Aesop ka ong “Duk suk,riewspah, jynjar trah".
Kane ka jingsneng ka kham ia hap ha ki por hyndai ba dang hok ka pyrthei.
Ha kane ka juk mynta pat,kane ka jingsneng kalong noh mar khong pong.
Kiba duk ki jynjar trah katba kiba riew spah pat ki suk ki sain kynjai.
Dang shen ka khubor ka mih ba,namar ka jingbym sngewthuh ia ki odd bad even number ba pynjari ka sorkar ia ki kali paidbah,ki briew ka thain Laitlyngkot ki leit shim dawai ia kiba pang bad shitom eh,hynrei ynda ki la poi ha Laitlyngkot,ki shah dain kuna ha ban jem jai artad.
Nalor ba ki pan kylliang ban leit shim dawai,sa ka pan kylliang ban siew ia ka bai kuna kiba pli khlem don jingmap shuh tang khyndiat ruh na ki bor sorkar.
Ym tang katta,ki ba ha ing ha sem kiba leit sha ba iap briew ruh,ka sorkar kam don jingmap satia hynrei ka dain kuna beit naphang lin khlem don jing map shuh kat ka kam iap kam im ruh.
Kaba kham sngew danda eh kalong, ba ia kato ka pisa bai dain kuna na kiba duk ba suk kiba mut ban leit shim dawai bad ka pisa ba ioh na kito kiba mut ban leit sha ing iap briew na Laitlyngkot, hana,ka sorkar ka ioh ban siew bad bei ia ka bai leit bai wan ne bai rel ne bai kali jong kito ki briew kiba wan phai sha la ka jong ka state na ki nongbah bapher bapher kiba don kylleng ka ri India.
Ha ka jingshisha,kito kiba ioh lad ban shong ban sah sha ki sorbah ka ri India ki lah ban long kiba kham bit kham biang haba ia nujor bad ki briew kiba shah dain kuna ha Laitlyngkot.
Ka pisa ba shim bein bad dain kuna bein na kiba duk ba suk na Laitlyngkot ka leit na ka bynta ban suk ka leit ka wan jong kito kiba kham bit kham biang pynban na ki nongbah bapher bapher ka ri India.
Lada kane ka dei shisha,ka jing pyrkhat briew bad ka mynsiem jingiatip lem para briew ka dei ban treikam ha ki paidbah ba la leh da kane ka sorkar ba synshar mynta.
Mynta pat,ha kine ki khyndiat sngi, ki khubor ki saphriang ba ki nong iathoh ha Khanapara ki ia thok pyllein pyllein ia ka sorkar tang ban lait ban ioh leit iathoh sha Khanapara.
Baroh naduh ki heh sorkar haduh ki paidbah baroh ki lah ia tip lut ia kane ka jingjia.
Ka dei ka jingpynkhein im im-peit peit ia ki kyndon ba buh ka sorkar.
Ym tang katta,kine ki nongpynkhein ia ki kyndon sorkar ki la wan rah ruh ka jingpang iabit ne Covid-19 sha ri jongngi.
Hato,ka sorkar kan leh kumno ia kum kine ki nong leh thok bad kiba iaid lait na ki kyndon ka ain?Ka sorkar kan kem bad set phatok ia ki?Hato kan dain kuna kaba heh?vNe kiei ki jaitbpynshitom ba ka sorkar kan pynshitom ia kine ki nongpyn khein ain? Ka jing leh thok rieh jongki ka la kylla long pynban ka jingtim(nong wanrah jingpang covid-19) ia ka ri jongngi.
Ka sorkar ka dei ban pyrkhat khia bha ba ki briew kiba duk ba kyrduh bad ba lui lui (innocent people) ha Laitlyngkot ba ki leit donkam hok ia ka kam pang kam shitom bad ka kam iap kam im, ki duk ki suk ki shah dain kuna pynban khlem jingmap satia tang ban ioh siew ia ka bai leit bai wan kiba kham bit kham biang,katba ka kam leit jingiathoh pat sha Khanapara ka dei ka kam sngewbha bad kam khawai dawai rong.
Lada ym lah shuh ban map ha Laitlyngkot,hato, ka shong nia(justified) ia ka sorkar ba kan pyllait mon ia kiba leh thok pyllein pyllein sha Khanapara?Ai ba ki paidbah kin ia bishar lem ia ka dei ne ka lait ha kano ka rukom kane ka sorkar ba synshar mynta kan leh,la kan heh tang ka nia man ka sngi ha ki kot khubor,ne kan leh tyngeh shisha kum ka ktien kum ka kam?Ngin sa iohi shai ynda la pyndep ia kata ka Magistrial enquiry ba la thung(instituted)da kane ka sorkar la ka long kam shisha ne ka kylla kam kai pynban ruh,ym pat lah ban batai ia mynta hi.
Ka dei palat babu kata.
Shillong: U Director ka tnad ka koit ka khiah, u Dr A War, u iathuh ba mynta ka sngi, ki don  4 ngut kiba ioh ia ka pang khlam covid, 3 ngut ki dei ki shipai BSF bad uwei u dei u briew u ba na ka jylla Tripura ba la wan ban phah sumar ha ka NEIGRIMHS Hospital,Shillong.
Haba batai shai ha kaba iadei bad u briew u ba dei na ka Jylla Tripura bad test Covid Positive ha Shillong u la iathuh ba une u briew u la wan ban phah sumar ha NEIGRIMHS Hospital ha ka 6 tarik u Naitung 2020 bad mar sien poi ha kane ka hospital ki la buh ia u ha Isolation ward bad shim ia ka sample ban test positive bad mynta ka sngi ka result ka long positive.
U Dr War u la iathuh ba ha ka jylla ki briew ki ba dang don ia ka jingpang Covid-19 ki long 52 ngut bad mynta ka sngi 2 ngut ki briew kiba dei na South West Garo Hills District, ki la ioh ia ka jingkoit ba pura bad ki briew kiba la ioh ia ka jingkoit kaba pura ha ka jylla ki long 45 ngut.
Ki briew kiba dang don ia u khniang jingpang Covid -19 ha East Khasi Hills District ki long 34 ngut kynthup ia ki 26 ngut ki shipai BSF, 2 ngut ki shipai Air Force bad 6 ngut ki riew paidbah, ha Ribhoi District ki don 14 ngut 8 ngut ki shynrang bad 6ngut ki kynthei, ha East khasi Hills district uwei bad ha West Garo Hills District 3 ngut 2 ngut ki shynrang bad iwei i kynthei.
Ki sample kiba la dep ban test ki long 22,221 ki ba long negative ki long 21,901 ki result kiba dang ap ki long 220 bad ki briew kiba la koit ki long 45 ngut, ki ba dang don ia kane ka jingpang 54 ngut bad 2 ngut kiba la khlad na kane ka jingpang.
Shillong: Ka sorkar Jylla, ka la bthah ia baroh ki jaka pule, ba na ka bynta ban rung Class ia ki Class XI, lane ki first semester jong ki Under Graduate bad Post Graduate, la bthah ia baroh ki jaka pule, ba ia ki phom, dei ban pynmih online bad ba dei ruh ban ai ei, khlem donkam siew pisa.
La bthah shuh, ba na ka bynta ban thep ia ki form, dei ban shah, tang hapoh 200ngut ha ka shisngi bad ba dei ban lum ia kitei ki phom, ha ki san tylli ki jaka bapher, ha kaba yn lum ia 40 ngut ki samla, ha kawei ka jaka bad lada duna ki nongtrei, dei ban pyndonkam ia ki nonghikai ne kiwei pat kiba don ha kitei ki jaka pule.
La bthah ruh ban pyn ia jngai iwei ia iwei pat ia ki samla pule, da kaba dro da ki dur dro bad ban da leh ruh da ka thermal screening bad ban nym shah, ia kito ki bym deng jingtap shyntur, ba kin rung shapoh ki skul bad ban buh ia ki jaka sait kti ha shwa ba kin rung sha ki jaka pule, ong ka kyrwoh ba la pynmih mynta ka sngi, da U bah DP Wahlang, Principal Secretary ka tnat ka koit ka khiah ka sorkar Jylla.
Shillong: U Director ka tnad ka koit ka khiah, u Dr Aman  War,  haba ia kren bad ki lad pathai khubor u la iathuh ba na ki 41 ngut briew, kiba la leit ban shim bynta ha ka jingiathoh shong kurim, ha ka 27 tarik u Jylliew 2020 ha Green wood Resort Khanapara,Guwahati, ki don 2 ngut ki long test positive ia ka jingpang Covid-19,u wei u dei na Pynthorumkhrah  bad uwei u dei na Lachumiere, Shillong.
U Dr A War u la iathuh ba ki briew ki ba ia jan lane ia kynduh (High Risk Contact ) ia u briew u ba la leit ban shim bynta ha ka jingkhawai ia thoh shongkurim bad test Positive na Pynthorumkhrah haduh mynta dang lap tang ia ki 23 ngut bad ia u briew u ba sah ha Lachumiere, la lap ia ki 21 ngut ki High Risk Contact.
Na ka liang u Dr A War, u iathuh ba ka jingwad ia ki briew kiba iajan bad kine ki briew ka dang iaid shakhmat, hynrei kan dang don ka jingkiew ha kaba iadei bad ki briew kiba iajan lane kynduh bad kine ki 44 ngut ki briew kiba long ki High Risk Contact  bad na ka liang ka tnad ka koit ka khia kan dang wad ia ki baroh.
U la iathuh ruh ba  ia kine kiba long positive na Shillong kynthup ia uba na Pynthorumkhrah bad na Lachumiere, la pynkit noh ia ki sha Civil Hospital katba ia ki 44 ngut ki High risk Contact, la pynkit noh ia ki, sha ki Institutional quarantine Center ba kin pyndep ia ka quarantine.
Shillong: Ki don sa saw ngut kiba ioh pang khlam coronavirus ha Shillong, ong U Conrad Sangma, myntri rangbah ka Jylla, ha ka peij jongu ha facebook mynta ka sngi.
Kitei ki kynthup ia lai ngut ki shipai BSF bad nangta sa uwei u dei uba wan na Tripura bad uba shah sumar ha NEIGHRIMS, Shillong.
Kiba don ia katei ka jingpang, haduh mynta, ki long 54 ngut bad kiba la jem na ka jingshah sumar, ki long 43 ngut.
Sa 22,752 ngut ki don kiba ioh pang khlam Covid 19 ha India, ha ki 24 kynta ba ladep bad kiba iap, ki long 482 ngut.
Haduh mynta, kiba ioh pang khlam corona ha India, ki la poi sha ka  7,42,417 ngut bad kitei ki kynthup ia  2,64,944 kiba dang shah sumar bad nangta sa  4,56,831 kiba la jem bad  sa 20,642 ngut kiba iap baroh, ong ka tnat ka koit ka khiah ka sorkar India.
Ka khlam coronavirus, ka la nang kiew stet ha America, ha kaba ki don mynta 3 million ngut kiba don ia katei ka jingpang ha katei ka Ri.
Katei ka jingpang ka kiew stet ha California, Hawaii, Idaho, Missouri, Montana, Oklahoma bad ha Texas.
Ka jingpang ha  Texas bad California, kiba dei ki Jylla kiba heh duh ha America, ka la poi sha ka shiphew ngut ha ka shisngi ha kine ki sngi bad tang ha Texas, ki nongpang, ki la kiew ar shah, ha kine ki ar taiew ba ladep.
Ka World Health Organization, ha ka sngi hat majai, ka la mynjur ba ka jingpang khlam coronavirus, ka dei ka jingpang kaba her ha ka lyer.
Katei ka dei hadien ba ki scientist, na ki ri bapher jong ka pyrthei, ki dawa ba ka WHO, ka dei ban pynmih ia ka jingbthah sha ki ri ka pyrthei, ba kumno, katei ka jingpang, ka ktah ha kaba ring bad pynhiar mynsiem jong u briew.
“Ngi la ju kren shaphang ka jingher jong ka jingpang ha ka lyer bad ba ka dei kawei na ki lad kaba pyn iabit jong ka khlam covid 19" ong ka  Maria Van Kerkhove, kaba dei kawei na ki stad jong ka WHO, hynnin ka sngi, ha ki kotkhubor.
Kham mynshwa, ka WHO, ka iathuh ba katei ka jingpang, ka iaid lyngba ka jingring bad pynhiar mynsiem bad ka iabit lyngba ka jingmih jong ki khniang jingpang, na ka khmut, na ka shyntur jong u briew, uba pang ba ki leit rung sha kiwei pat ki briew.
Ha ka Lah Sngi U Blei, ki 239 ngut ki saiantis, na ki 32 tylli ki Ri, ki la pynmih ia kawei ka jingthoh ha ka  Clinical Infectious Diseases journal, ha kaba ki pyn thikna ba ki phngit kiba her ha ka lyer bad kiba mih na u nongpang, ki rung sha ki briew ban pyn iabit jingpang khlam corona.
Ka Benedetta Allegranzi, kaba dei kawei na ki stad jong ka WHO, haba kren hynnin ha Geneva, ka ong ba katei ka jingpang, ka jur bha ka jingher jongka, ha ki jaka ba ia bun briew, kiba khang, kiba ka lyer kam ioh ban rung ban mih bad kitei ki dei ki jaka kiba ka jur bha ka jing ia bit jingpang.
Na ka liang ka WHO, kan lah ban pynbeit thymmai ia ki kyndon jongka, ha kaba kan bthah ban pyn ia jngai iwei ia iwei pat, haduh 1 metre, lane 3.
3 phut.
Nongpoh: U Amit Sinha, Sub-Inspector bad uba dei u In-charge ka Khapmara PIC, u la ujor kylla da ka Ejahar ia kawei na ki Lad pathai khubor na Assam bad ruh ia u Hiran Ali, u trai jong ar tylli ki Bus Night Super, kiba don ia u Number AS-01 GG 3886 bad kawei kaba don ia u number AS-01 FC 3699, namar ka jingpynmih ia ka khubor ba khlem nong rim, kata hadien ba utei u trai jong kitei ki Bus, u la leit ban thad ia u Pulit na Ri Bhoi, da kaba ai khubor sha katei ka News Channel bad kaba la kynnoh ba u Amit Sinha, u dei u nonglute ia ki kali kiba iaid ba lyngba lyngba ka surok Shillong By-pass.
Ha ka Ejahar u Amit Sinha, u la kdew ba ka nongrim kaba la pynmih ia katei ka jingkynnoh pyrshah ia u, ka dei tang namar ba ki Pulit kiba don ha Lumdiengngan, ki la ioh ban bat ia kitei ki artylli ki Bus Night Super jong utei u HIran Ali, namar ki la lap ba kawei na kitei ki Bus ka bym shem la kit Nongleit nongwan, pynban ka la kit pynban haduh 122 byrni ki kwai Supari.
Kumta haba ki Pulit ki la lap ba ki la shu kit beain khlem da lah ban pyni ia ki kot ki sla kiba biang, kaba la pynlong ruh ia ki Pulit ba kin Rejister case hapoh ka Umiam Police Station bad kiba la pynngat ruh ha ki kyndon 120B/ 420 jong ka Indian Penal Code.
Lyngba katei ka Ejahar, u Amit Sinha, u la pynpaw shai ruh ba kumno ba katei ka News Channel na Assam bad utei u Hiran Ali, ki la kynnoh ia u ba u donkti ha ka ban lum pisa beain ia ki kali kiba iaid ba ieng lyngba katei ka surok Shillong By-pass, namar ha katei por ba la jia katei ka jingkem ia kitei ki Bus ba kit Kwai Supari, u Amit Sinha, um shem la don ha katei ka jaka, namar naduh ka 1 tarik u Jylliew haduh ka 24 tarik u treikam ha ophis u Superintendent of Police Ri Bhoi, katba katei ka jingjia kaba la kynthoh bad pynjah burom ia u ka la jia ha ka 4 tarik u Jylliew.
Ha katei ka, u Amit Sinha, u la ong ba katei ka jingmih ha ki Lad Pathaikhubor, lyngba utei u Hiran Ali bad uba la kynnoh ba u Amit Sinha lem bad ka kynhun ki Pulit, ki ju mlien ban dawa pisa na ki kali kiba iaid ba ieng ha ka surok Shillong, ka la ktah shikatdei eh ia u bad ia ki Pulit ha ka jylla hi baroh kawei bad khamtam eh ba ki la pynmih hapoh katei ka News Chanel ia ka dur kaba u phong ia ki jain Pulit.
Shillong:Ka jingdawa ban pynkynriah noh ia ka ophis heh duh jong ka PWD (Roads) North Division na Jowai sha Shangpung ka la nang iai bteng, ha kaba na ka liang ki Rangbah Shnong jong ki phra tylli ki shnong kiba don marjan bad ka Shang pung, ki la phah ia ka shithi sha u Deputy Chief Minister jong ka Jylla Bah P.
Tynsong, mynta ka sngi ban dawa na ka Sorkar ban pyntreikam noh ia ka rai ba la dep pynbna naduh u bnai Nohprah jong u snem 2018.
Kine ki Rangbah Shnong ki long na ka Shnong Pasyih, Kyn dongtuber, Pammanik, Mynso A, Mynso B, Myntkung, Mynskiah Thymme bad Khliehum buit jong ka West Jaintia Hills.
Ha ka jingthoh ba ki la phah sha ka sorkar, kine ki nongialam shnong, ki la ong ba ka daw ba ki dawa ban pynkynriah noh ia kane ka ophis sha Shangpung, ka long namar ba kane ka Division ka dei peit tang ia ki shnong ba hap hapoh ka 3-Raliang bad 4 Mowkaiaw Constituency bad baroh kine ki shnong ki hap hapoh ka Laskein Block.
Kumta ban khampynjan bad pynsuk ia ki paidbah jong kane ka thain bad ba ka ophis kan lah ban ai ka jingshakri ba khambha bad ruh ban pynsuk iaki nongtrei ban peit iaki surok, la dei ban kynriah noh mardor ia kane ka Division ban pynlong headquarter ha Shangpung kum ba la dep pynbna da ka sorkar naduh u snem 2018.
Kine ki nongialam shnong ki kyrshanlang ruh, kumba la dawa da ka Synjuk Rangbah Shnong Shangpung, ki Seng Bhalang, bad ki paidbah jong kane ka thain, ong ka kyrwoh ba la phah da u Ma Shiwa Siangshai, Waheh Shnong Kyndongtuber na ka bynta ka Synjuk ki Phra Shnong kane ka thain.
Sa 814 ngut, ki don kiba ioh pang khlam Covid 19, hynnin ka sngi ha Assam bad baroh kiba ioh pang, mynta ki la poi sha ka  13,336 ngut.
U Himanta Biswa Sarma, myntri ka koit ka khiah ka sorkar Assam, u iathuh ba na kitei ki 814 ngut, ki don 588ngut kiba ioh pang tang na Guwahati.
Lyngba katei ka jingkhein kaba thymmai, kumta kiba dang shah sumar haduh mynta, ki long  4,988 ngut bad sa 8,329 ngut kiba la mih na ki jaka sumar bapher ha ka Jylla.
Hynnin ka sngi, sa ar ngut  ki nongpang Covid ki la iap bad kiba iap, ki la poi sha ka 16ngut.
Kawei kawei ka Dhadaram Mura kaba 40 snem ka rta na Koliabor ha Nagaon District, kawei pat, ka dei ka Devi Kakata, na Kamrup District.
Babu Kular KhongjiremHa kane ka lynnong pat,u nongsneng u kyntu ia ki nongpule ba ki dei ban long kiba don akor don burom ha kiei kiei baroh.
Kaba leh heh,leh meng,leh kor ia kiwei pat ka long khlem akor hakhmat ki para briew baroh.
Ym ju bit ban leh kor,leh heh bad kren heh ia kiwei la ki long ki kur,ki kha,ki lok ki jor ne ki para briew baroh.
Ym ju bit ban ia bishni ne ia dom para shnong bad para ri lajong.
Horkit hordang ruh kiar na ka jingpynshit lada don ka jingia kajia majia.
Dei ban long ki nongpyn iasuk me wat iashang ne iajan ioh shah kynnoh ne kit pap ei khlem daw khlem nongrim.
Ka long pop/pap ruh lada ngi ibein ne niew bein ia kiba duk ba rangli.
Ban kynshi ne bynthiew ia kiba pang ne ba duk eh ym bit satia lano lano ruh ban leh kumta.
Ym ju bit ruh ban ‘kynkok’ne sngewkmen pynban haba kiwei ki ia kynduh ia ka nusip ba sniew la ki dei kiba iajan ne ia jngai namar,shisien ka sngi phin ngat lem sa maphi kham palat ban ia kaba jia kiwei.
Haba kren ne haba leh ia kiwei,dei ban kynmaw ba, kaba jia ia kiwei, phi ruh, phin nym lait,hynrei ki juh ki jingjia ba kham palat kin wan jia sa ha ngi,namar ngi ruh ngi dei ki juh ki briew ba buh U Blei.
Ka lain ka kren shai ba,’Mynno ba tang ia kiwei kan leit dei’.
Ka nongkylliang ne ka bainong ba ngi dei ban ioh ka long katkum ki kam ba ngi leh.
Lada ngi leh bha ia kiwei,ngin ioh ka bainong kaba bha bad ka jingkyrkhu kaba khraw hakhmat u briew ne U Blei.
Hynrei, lada ngi leh sniew pat ngin ioh ka nongkylliang bad ka bainong kaba snoh ha piew ne kaba kham palat ban ia kaba ioh kiwei pat.
Kine ki lain u nongthoh ki kren shai ba “Ka nongkylliang ruh ka ju jia kylla,La ka long kaba sniew ne kaba bha".
Kane ka jingsneng bad jinghikai ki longshwa manshwa jongngi la pynshisha ruh da ka ‘Newtons’3rd Law of Motion" ha ka subject Physics kaba ong ha ka ktien nongwei kumne"In every action,there is an equal and opposite reaction"Ka pyni namarkata,ba,ki Khasi jongngi hyndai ki long kiba kham stad bad kham shemphang pynban ban ia ki scientists.
Ki riew stad ssians ki bud pynban ia ki jinghikai bad jingbatai ki longshwa manshwa jongngi kiba ngi ju ong ia ki ba ki dei tang kiba dang dum bad dang biej ha kane ka pyrthei shai mynta.
(yn dang bteng next issue).
Hooid.
ai ia ka jingsneng kaba pura na kabynta  ki briew kiba kren bein iala ki parabriew para jait.
Shillong: U Conrad K Sangma, myntri rangbah ka Jylla, u dang shu thoh mynta hi ha ka peij jongu ha facebook, ba ka don ka hamsaia kaba la pynbna, ba kan don biang ka pakhang shnong, naduh ka 10tarik Naitung 2020.
“Nga kwah ban pynshai ba ka sorkar, kam pat shim satia ia kaba kum katei ka rai" ong shuh u Sangma, ha ka jingthoh jongu.
U President jong ka Brazil, U Jair Bolsonaro, ula pyn thikna, ba ula ioh ia ka jingpang khlam coronavirus.
Ha ka jingkren ha ka prokram telebishon, U Jair, u iathuh ba ula leh ia ka test, hynnin ka sngi bad la iathuh da kiwei ki lad khubor, ba ka test kaba pura, kan mih pyrthei lashai ka sngi.
Ki khubor na Brazil, ki iathuh ba U President, u don ia ki dak, ba u don pang khieshoh bad kiwei de ki dak, kiba pyni ba u don ia ka jingpang coronavirus.
Shillong: U Myntri uba dei peit ia ka tnad ka koit ka khiah, u bah Alexander L Hek u la iathuh ba la test Covid positive ia ki 6 ngut ki briew mynta ka sngi bad uwei u dei shipai BSF, uwei u dei na Ribhoi District bad 4 ngut ki dei na East Khasi Hills District.
Da ka jingtest positive mynta ka sngi ka jylla ka la kot sha ki 50 ngut ki briew kiba don ia kane ka jingpang Covid-19.
U bah Hek u la iathuh ba ki shipai BSF, ki la dep ban leh ia ka test ia ki 865 ngut ki  shipai  ki ba iajan (High risk Contact) bad ki shipai  kiba don ia ka jingpang Covid-19  bad na kine ki don 23 ngut kiba long positive, kynthup ia uwei u ba la test positive mynta ka sngi bad 563 ngut ki long negative bad ka result kaba ki dang ap ki long 281 ngut ki shipai.
U bah Hek u la iathuh ba ki 4 ngut kiba dei na East Khasi Hills District, ki dei ki briew kiba dang shu wan phai na shabar ka jylla Meghalayabad ki briew kiba la dep ban wan phai sha ka jylla ki long 20,470 ngut.
U Conrad K Sangma, myntri rangbah, haba thoh ha ka facebook peij jongu, u iathuh ba ki 6ngut ki kynthup ia 2 ngut ki shipai suin, uwei u shipai BSF bad lai ngut ki riew paidbah bad kitei ki dei kiba wan na USA, Rajasthan bad Kolkata.
Haduh mynta ha ka jylla ka East Khasi Hills District ka don 29 ngut ki briew kiba dang don kane ka jingpang Covid-19, ha  Ribhoi District ka don 15 ngut, ha West Garo Hills District ka don 3 ngut,ha South West Garo Hills District ka don 2 ngut, ha East Jaintia Hills ka don uwei.
Ki sample ba la dep ban phah test ki long 21,823 ngut, kiba long negative ki long 21,440 ki result kiba  dang ap ki long 320 tylli, kiba la koit pura ki long 43 ngut, kiba dang don ia kane ka jingpang ki long 50 ngut bad 2 ngut kiba la khlad na kane ka jingpang kynthup ia u khyllung u ba dang 8 bnai ka rta u ba dei na Arunachal Pradesh u ba la khlad noh hynnin ka sngi ha NEIGRIMHS Hospital.
Shillong: U  symbud myntri rangbah ka jylla u bah Prestone Tynsong, haba iakren bad ki lad pathai khubor, u ong ba lada kan dang kiew biang, ka jingpang Covid-19, ka sorkar jylla kan hap ban shim biang ia ka rai ban phah khang shnong (Lockdown) sa shisien.
U bah Prestone u la iathuh ba haduh mynta na ka liang ka tnad ka koit ka khiah ki dang lah ban teh lakam ia kane ka jingpang ha ka jylla, hynrei lada ka jinglong jingman kan dang sniew na ka jingkiew ki nongpang Covid-19  ha ka jylla ka sorkar kan pyntrei kam biang ia ka jingpakhang shnong(Lockdown) ha ka Jylla.
Ka jylla Meghalaya ka dang kiew ha ki briew ba shah ktah ha ka khlam Covid-19, ha kaba haduh mynta ha ka jylla ki don 50 ngut ki briew kiba don ia kane ka jingpang Covid-19, ha East khasi hills District ki don 29 ngut,ha Ribhoi District ki don 15 ngut ha South West Garo Hills ki don 2 ngut ha East Jaintia Hills kidon uwei bad ha West Garo Hills ki don 3 ngut.
Na ka liang u bah Prestone Tynsong, u la buh ka jing maham ia ki nongshong shnong ka jylla ba kim dei ban iamih pathar sha ki jaka paidbah khlem kano kano ka kam.
U la ong ruh ba ki nongshong shong jong ka jylla, kim dei ban ia tieng, hynrei ki dei ban ia husiar bad ban ym ia mih shang kai khlem ka kam ka jam sha ki jaka paidbah, namar ba ka jinglong jingman mynta kam long kaba shngain na ka jingkiew sted ki briew kiba iabit ia ka jingpang Covid-19.
U bah Prestone u la ong ruh ba lada ym donkam, kim dei ban ialeit sha ki thain Ribhoi ne ba kin ia wan kiew bad ban iaid kai sha Shillong.
Ki nongshong shnong ki dei ban husiar bha bad ban bud pyrkhing  ia ki kyndon jong ka tnad ka koit ka khia bad ban ym mih shabar lada ym don kam.
Shillong: Ka sorkar Jylla, ka pynpaw ia ka jingsngew khia, halor ka jing kyrkieh palat ka sorkar, ban wan rah ia kitei ki nong bylla ba kynsai, lada kiba la khot da ka kyrteng highly skilled labour.
“Ngi pynpaw ka jingsngewkhia kaba jur bha ban iohi ia ka jingkiewstet ki positive case ba ioh Covid 19 ha ka jylla.
Kane khlem pep ka wanrah shibun tylli ki jingkylli shaphang ka rukom treikam jong ka sorkar bad u MR jongngi" ong ka kyrwoh, na ka liang jong U Bah Thomas Passah, President jong ka KHNAM, Youth Wing.
Ka kyrwoh, ka ong shuh shuh ba ka sorkar ka la kyrkieh palat ban wan ialam ia kita ki highly skilled labour nabar jylla khlem pat dei por.
La ong shuh shuh ba ha kine ki sngi ka Seng ka la ioh jingtip ba kiba kham bun ki ba wanrung sha ka jylla bad kiba la register bad ka Health department, katkum ka protocol ba la buh, ki dei ki bar jylla, ki bym juh sah ha Meghalaya, ki bym tip shano kin leit bad la suba ba lehse ki dei ki ba la shu shah khot ban wan buhai Shnong wan bylla wan shongshngain, wan rieh na u carona shane sha Meghakaya ha ki para shnong, kiba ha iing jong ki, kiba sah ha Shillong.
Ka KHNAM, ka sngew lyngngoh ruh halor ka jingioh pas jong kiba leit khawai iathoh, haduh 41 ngut sha Khanapara, haba la ai pass tang ia ki san ngut.
La ong shuh shuh ba ki don 21 ngut kiba dang don ba ka quarantine centre mynta kiba dang shu wan na Nepal (Khatmandu) bad kitei ki la pynshisha ba ha ka sngi ba ki wan naduh Byrnihat haduh hotel ba ki sah quarantine khlem don ba test ia ki bad katei ka seng, ka la lyngngoh bad ong “Kumno ka sorkar kan lah ban shimsting haduh katne".
Ha ki thain khappud Bangladesh ki Shnong, ki la shu ud ba ki khar bangla ki wan da ki kynhun ban tur sha ki bri ki jong ki bad rong tuh lut ia ki kwai ki soh ki jong ki, “Kaei ba ki BSF ki leh, bad hato kane kam wanrah mo ia ka jingeh lane ka jingma ia ka jylla jong ngi?" ong shuh ka kyrwoh.
“Lada u ne u khniang un pur stet kumne ngi la tip ba ka sorkar kan shu wanrah da ka curfew, ka total lockdown namar ym don lad shuh da kumwei, bad ngi sngewthuh ba ka curfew bad ka total lockdown kan wanrah ka jingeh kaba khraw ia u paidbah ba bam sngi.
Kumta ka sorkar ka dei ban pyrkhat bha ban lait na ka lockdown da kaba pyrkhing noh ia ka interstate movement bad ka movement na ki containment zone" pynkut ka kyrwoh na U bah Thomas Passah, President, KHNAM, State Youth Wing.
Shillong: Ka District Magistrate, East Khasi Hills District, ka la aiti ha ka kong M Lakiang, MCS ba kan tohkit halor ka jingjia jong ka jing ioh pang khlam covid jong ki briew kiba wan na ka jing iathoh ha Greenword Resort, Khanapara.
Katei ka jing iathoh, ka dei ha ka 27tarik Jylliew 2020, ha kaba ka nong iathoh bad kiwei kiba leit, ki dei kiba na East Khasi Hills District.
La ong shuh shuh ba ki don 5ngut kiba la ioh ia ka pass, ba kin leit sha katei ka jing iathoh, ha kaba la shah ia kitei ba kin leit na ka bynta kawei ka jingleit bad ba uwei u briew, un shong ha kawei ka kali.
La ong shuh shuh, ba ka pass ruh, ka dei kaba la ain ha ka kyrdan death/ hospitalisation lane ka daw ba don ba iap ne ba leit sah hospital bad la thoh shuh shuh ba ka dei ia ka jingleit iathoh, ka jingleit iathoh ka para, ka jingleit iathoh ka bakha.
Katba kum ka hukum jong ka District Magistrate, kaba 5tarik Naitung 2020, la iathuh ba kiba leit sha katei ka jing iathoh, ki don 27 ngut bad ym shym la don satia kiba ioh pass, lait na kitei ki 5ngut ba la ai haneng.
Ka hukum na ka District Magistrate, ka la bthah ia ka kong Lakiang, ba kan ai ia ka kaiphod jongka, ha ka 7tarik mynta u bnai, kaba dei mynta ka sngi.
Shillong: U Symbud myntri rangbah ka jylla mynta ka sngi, u la iathuh ba ha ka jingialang kaba la long mynta ka sngi ka sorkar jylla, ka la shim ia ka rai ban phah tohkit halor ka  jingioh jingbit jong ki 41 ngut ki briew kiba sah ha Shillong ban leit ban shim bynta ha ka jingiathoh shong kurim kaba la long ha Greenwood Resort,Guwahati.
Kane ka long ba haduh 41 ngut ki briew kiba sah ha Shillong, ki la leit ban shim bynta ha ka jingiathoh shong kurim kaba la long ha Greenwood Resort ka ba don ha Guwahati ha ka 27 tarik u jylliew 2020 bad na kine ki 41 ngut, ki don 2 ngut kiba ioh ia ka jingpang Covid-19, katba 39 ngut ki long negative; hynrei ia kine ki 39 ngut ki briew, yn hap ban leh biang ia ka RT-PCR test hadien katto katne sngi ban pyntikna ba kine ki briew ki khlem shah ktah ha ka jingpang Covid-19.
Ha ba iakren bad ki lad pathai khubor u Bah Prestone, u iathuh ba ka sorkar jylla, ka la phah ban tohkit na ki Deputy Commissioner jong ka East Khasi Hills District bad ka Ribhoi Distict ba kumno kine ki 41 ngut ki briew, kiba sah ha shillong ki ioh jingbit ban leit ban shim bynta ha kane ka jingiathoh shong kurim ha Guwahati.
Na ka liang u bah Prestone u la iathuh ba lada lap ba ka don kano kano ka jingduna na ka liang ki ophisar ne na ka liang kine ki briew, kiba la leit ban shim bynta ha kane ka jingiathoh shong kurim kin ym lait na ka ain, namar ba ki la pynkhein  ia ki hukum jong ka sorkar ba kim pat shah ia ka jingiarung iamih hapdeng ka jylla.
U bah Prestone u la iathuh ruh ba la ai jingbit tang ia ki 5 ngut ki briew, ba kin leit ban shim bynta ha kane ka jingiathoh shong kurim, hynrei haduh 41 ngut ki la leit ban shim bynta bad u la ong kane ka donkam ban tohkit  bha ba ki ioh jingbit nangno ban leit sha Guwahati haduh 41 ngut.
U bah Prestone u la iathuh ba hadien ba ki la wan na ka ne ka jingiathoh shong kurim ki la pynlong  ka jingkhawai ka ba rit ha Nongbah Shillong, kumta na ka liang u bah Prestone u la kyrpad na ki paidbah ba lada don mano mano ba ia kynduh ia kine ki briew kin Phone ha u number 108 ban iarap ia ka sorkar ban teh lakam ia ka jingsaphriang kane ka khlam Covid-19 ha ka ne ka jylla.
Yn nai kren da rapjot hi namar man ka por ia ki dkhar fi ju iada bad Ai lad katba ki Mon… Iangi ki khasi tang Bakla LA shah bom lathiK dei kata ngi ki paidbah Lada khang biang ngi hap dawa bai lut ksan na ka sorkar bad na kine ki briew ba leit Sha ka jingiathoh.
Shillong: Ka Hynniewtrep Youths’ Council (HYC) War Jaiñtia Circle, ka dap da ka jingsngewkhia jur halor ka jingbym khein snep ka sorkar jylla ia ka sur u paidbah, ban nym kyrkieh ban plie ia ka kad khaiï international import and export lyngba ka Tamabil Dawki, naba lada plie ia katei ka kad khaii kan buh jingma shikatdei eh ia ki paidbah ka thain bad ia ka jylla hi baroh kawei na ka jingsaphriang sted u khniang jingpang Corona Virus lane COVID-19.
Katkum ba la iohi ha ki lad pathai khubor, ka sorkar jylla ka la rai ban iaid beit shakhmat ban plie ia katei ka kad khaii ha ka 9 tarik mynta u bnai.
Halor kane, ka seng ka pyrshah jur ia ka jingplie ia katei ka kad khaii bad ha kajuh ka por, ka seng ka la shim rai ban pynlong daka jingiakhih paidbah ha ka 9 tarik mynta u bnai ha Tamabil Dawki.
Kumta ka seng ka khot ka wer ia ki paidbah ka War Jaiñtia kiba pyrshah ia katei ka jingplie ia ka kad khaii ba kin sngewbha ban wan shim bynta ban ia mih paidbah ha katei ka sngi ba ka seng kan pynlong ia ka jingiakhih.
Kumjuh ruh, ka seng ka khot ka wer ia baroh ki para kynhun sengbhalang bad ia baroh ki dorbar shnong kiba don ha War Jaiñtia ba kin sngewbha ban iamih ha katei ka sngi kum ka dak ban iasnoh kti lang ha ka tei ka jingiakhih paidbah ban pyrshah jur iaka jingplie ia katei ka kad khaiï kaba buh jingma shikatdei eh ia u paidbah ka thaiñ, ong ka kyrwoh na U Bah Yoodahunki Shylla, President, Bah Riki Mukhim, Publicity Secretary, Bah Tohmondiam Mukhim, General Secretary ka seng.
Ki la don sa 308 ngut ki pulit, kiba ioh ia ka jingpang khlam Covid 19, ha Assam, ia kane la iathuh da U GP Singh,  Additional director general of police (law & order), Assam.
Utei u heh pulit, u iathuh ruh ba 68 ngut ki pulit, ki la jem na katei ka jingpang.
Haduh ha ka Sngi U Blei, ki don 932 ngut ki pulit, kiba don ha ka jingshong kyrpang ban iada na ka jingpang khlam covid 19, ong U Singh.
Hynnin ka sngi, U Singh, u iathuh ba ki don 256 ngut ki pulit, kiba ioh pang covid bad 50 ngut ki la jem na ka jingpang bad sa 832 ngut kiba don ha ka jingshong kyrpang.
Ka Assam, haduh mynta, ka don ia  12,522 ngut kiba ioh pang COVID19 bad 4,623 ngut na kitei, ki dei kiba dang shah sumar.
HA KA SNIEHDOH:— Ka jingdih sikret ka tan ne ring noh iaka oxygen kaba don haka sniehdoh bad ka met jongphi.
Kata ka mut lada phi kyrni ban dih ka sniehdoh jongphi kan tyrkhong kloi bad ring sti namar ka bih kaba don ha u sikret kilah ban kylla cellulitis haka met bad kane ka pyni tymmen kloi iaphi da kumba 10 ne 20 snem bad ka pynsti 3shah iaki bynta jong ki durkhmat jongphi.
Wat ka rong jongka sniehdoh kan kylla stem blaid blaid bad ka ngab ka ngam jylliew bad ka pyni raikhoh iaka durkhmat jongphi.
KA JINGSHITOM HA KA JABIENG:— Lada phi dei kiba kyrni ban dih sikret to tip ba ka jingpang stroke kadei kaba nyngkong eh phin shah ktah 3 shah ban iakito ki bym ju dih.
Haka jingshisha kane ka jingpang ka buh jingma ban ioh la kumno kumno 50% na kiba ju dih bad kadei ka daw jongka jingsniew bad thut noh ka jabieng kaba lah ban ialam kloi shaka jingiap.
Ka jingkyrni ka buh jingma ban nangroi ki Brain Aneurysm, kine ki at ne sieb haki thiedsnam kiba pynlong naka jingtlot jongki thiedsnam.
Kine kilah ban bthei ha kano kano ka por kaba ialam shaka jingshitom jur haka jabieng ba latip kum Subarachnoid Hemorrhage kiba dei ki jait stroke kiba buh jingma shikatdei eh iaka jingim.
KI JINGPANG HAKA SHYNTUR BAD RYNDANG:— Ka jingdih duma ne sikret borabor ki pynmih iaki jingsma bym sngewtynnad na shyntur kum ka jingsma haba ring bad pynhiar mynsiem, ka jingsah dak jongki bniat ,ki dohbniat kiba jngem bad ki pynthut noh iaka jingbang haka shyntur bad kane ka ialam shaka jingmih khniang hapoh shyntur.
Ka jingshitom jur jongka shyntur bad u ryndang naka jingdih sikret, ka buh jingma ban ioh iaka jingpang bampong (Cancer) ha ka shyntur, ha u thylliej bad tangkro (oesophagus).
Palat 93% jongka oesophageal Cancer kiba dei ki bynta jongu tangkro ki ioh iakane ka jingpang bampong haka jingkyrni dih sikret.
KABA KUT:— Shisien pyrkhat kalong kaba eh bad jynjar shibun ban ieh ia u duma ne sikret haba la kyrni ban dih, hynrei kam dei ka bymlah long lada phi pyrshang nalade hi.
Ymdon doktor ne dawai kiba lah ban iarap iaphi lait tang ka jingpyrshang shimet.
Ka jingiehnoh ban dih sikret ka pyllait iaphi na shibun ki jait jingpang kiba ma bad shyrkhei khamtam ka jingpang Tuberculosis bad ka jingpang bampong (Cancer) bad hadien katto katne snem phin sakhi dalade iaka jingkylla haka met bad ka jingim kaba suk ba sain kum kiwei ki bym ju dih.
Namar kata kiar katba lah ban pyndonkam iaki ban ioh shibun ki jingmyntoi bad khamtam ban ioh iaka met kaba koit ba khiah.
Khublei.
Ki puit ki la wan hiar thma ia ki bynta jong ka Ri Khasi bad ki bynta bapher jong ka India; hynrei ha kane ka kynti, ki la leit ban hiar thma sa ia ki bynta jong ka  East Africa.
La iathuh ba da ki trillion tylli, kitei ki khniang, ki leit ban pynjulor thiaw ia ka rep ka riang ha Kenya,  Ethiopia, Yemen.
Ki stad ki iathuh ba ka jing bun palat kine ki puit ha kane ka snem, ka long namar ba u snem ba ladep, u dei u snem uba jur slap bah bad kumta, u dei u snem uba pynkha bun bha ia ki puit.
U Dino Martins, uba dei U Entomologist,   lane u stad peit khniang, u iathuh ba ka jing jubor jong ka jing hiar thma kine ki puit, kan buh jingeh shibun ia ka mariang lashai la shisngi.
U Martins, u pynsngew ruh ba ka jing pynjot ia ki khlaw ki btap, ka jing nang bun ki jingri jingdup bad ka jingnang mih ki ri shyiap, ka dei ka kabu bah ba kin ia pdem bad pynmih bun bah ia kitei ki puit.
La iathuh ba ha u snem ba ladep, ki don da ki billion tylli kitei ki puit kiba la mih pyrthei, na ka daw jong ka jingjur slap ha ki bynta jong ka pyrthei bad mynta u bnai Iaiong 2020, ki la poi syndon da ki trillion tylli.
Mynta ki saiantis, ki khmih lynti, ba ha u bnai Naitung, ka jing mih jong ki puit, kan nang jur shibun eh bad ki ka Argentina, ki ri Africa lem bad ki bynta jong ka South America, ki don ha ka jingma kaba khraw, na katei ka jing hiar thma kaba jubor bha jong ki puit ha ki khyndiat sngi ban sa wan.
Ka jingiap briew, na ka khlam coronavirus ha India, ka la tam sha ka 20 hajar ngut haduh mynta ka sngi.
Kiba iap ha ki 24 kynta ba ladep, ki long 467 ngut bad kumta haba khein lang, ki la poi sha ka 20,160 ngut bad nangta kiba dang shu ia bit jingpang, ki long  22,252 ba kumta kiba ioh pang, ki la poi sha ka  719,665 baroh lang bad ka India, mynta ka la tam ia ka Russia, ha ka jingdon kiba ioh pang khlam covid 19.
Kiba dang shah sumar haduh mynta, ki long 2,59,557 ngut bad kiba la jem na ka jingpang, ki long  4,39,948.
Ha kaba iadei bad ka jingbun kiba iap, ka India, ka wan mynta ha ka kyrdan kaba phra ha ka pyrthei baroh kawei.
Ha Delhi, kiba ioh pang khlam covid 19, ki la tam ia ka shi lak ngut, haduh mynta ka sngi bad ha Karnataka, ka jingpang, ka la tam ia ka 25 hajar ngut.
Ha Assam, ka Jorhat, kan don ha ka jingkhang shnong, kaba trei kam naduh ka por 7baje mynta ka miet, haduh ka 15tarik Naitang 2020.
Shillong: Myn hynnin ka sngi, ki nong ialam shnong jong ka shnong Mawryngkneng, ha ryngkat ka jingiadon lang u Bah Pyniaid Sing Syiem MDC bad dei ruh u Chairman ka KHADC, ki la leit ai da ka dorkhas sha u myntri ba dei peit ia ka kam bor ding ha jylla u James K Sangma halor ka kiew palat ka bai light ha katei ka thain baroh kawei.
Haba ia kren bad ki ladpathai khubor ha dien ka jingiakynduh bad u Myntri kam bor ding u bah Peter Lawai, U Rangbah Shnong ka Mawryngkneng u la iathuh ba kane ka jingkiew bai light ha kine ki thain ka la long sha ba palat,ha ka ba ki don na ki long iing ki ba ju siew ia ka bai light tang T.
250 tyngka, hynrei mynta ki poi palat phew hajar kane ka long kaba ym lah ban pdiang da lei lei ruh.
U la iathuh ruh ba kane ka jingkiew ka bai light ka lah ban long ba ki briew jong ka MePDCL ki shim jingkhein arsien ia ka bai light lem kumta kumno kan ka poi da ki phew hajar ka bai light bad kane ka pawshai ba ka don ka jingleh torti  jong ki briew ka MePDCL.
Ki nongialam shnong ka Mawryngkneng ki la pynpaw ruh ha u  myntri ba dei peit ia ki kam bor ding ba naduh Lad Nongkrem haduh Mawryngkneng, ki don haduh 2000 tylli ki long iing bad ki don 20 tylli ki transformer, hynrei haduh mynta don tang u wei u briew ban peit ia kane bad kane ka la buh ia ka jingeh ha ki shnong ki thaw ha ba don ka jingduh ka light.
Haba ia dei bad ka skhim ring light sha ki long iing kiba duk kiba la tip kum ka DDUGJY phase II, kaba la ai sha u ka M/s GM Syiemlieh na Lower Lumparing kam shym la pyndep ia ka jingtrei haduh mynta.
Haba iadei bad kane na ka liang u myntri ba dei peit ia ka bor ding ha ka jylla, u la ong ba yn sa phah ia ki briew ban tohkit halor ka jingsah teng ia kane ka kam.
Shillong:Ka Federation of Khasi Jaintia Garo People  Sohra Circle myn hynnin ka sngi, ka la leit ban ai dorkhas sha u Chief Executive Member jong ka Khasi Hills Autonomous District Council, u bah Titostarwell Chyne ban kyntu  na ka Council ban tuklar ia ka kam khaii pateng jong ki bar jylla ha Majai bad Ichamati.
Haba iakren bad ki ladpathai khubor na ka liang u General secretary ka FKJGP Sohra Circle, u bah Carlos Kharmih, u la iathuh ba ka jingwan ai dorkhas ia u CEM ka KHADC, ka long ban kyntu ba ka KHADC ba kam dei shuh ban ai ia ki trading Laisen thymmai ia ki bar jylla kiba thmu ban leh ia ka kam khaii ha kitei ki thain.
U la ong ruh ba ki la kyntu ruh ia ka Council ba kan wan khang lad ia ki briew kiba ju mlien ban leh ia ka kam Benami, namar kumba la ju iohi ba ha kitei ki thain ki bun hi na ki briew kiba leh ia ki kam khaii ha ki ne ki thain ki dei ki ba leh benami.
U la ong ruh ba ka daw ba ki bar jylla ki shlur ban leh ia ka kam khaii ha kine ki thain ka long ba bun na ki kyrteng jong ki shnong ki dei ha ka kyrteng nongwei, kumta na ka liang ka seng ki wan ban kyntu ia u CEM ka KHADC ban shim khia ia kane ka bynta ban pynkylla noh ia ki kyrteng jong kine ki shnong sha ki ktien khasi.
Na ka liang ka seng ka la pynpaw ia ka jing kloi ban trei lang bad ka KHADC khnang ban lah ban rat dyngkhong ia kine ki jingwan khaii laitlain jong ki bar jylla ha kitei ki thain.
Sa 786 ngut ki don ki nongpang Covid ha Assam, hynnin ka sngi bad haba khein lang, ki la poi baroh sha ka  12,522 ngut baroh kiba ioh ia katei ka jingpang ha katei ka Jylla.
U Himanta Biswa Sarma, myntri ka koit ka khiah,  u thoh ha ka twitter jongu, hynnin ka miet, ba na kitei kiba ioh pang, ki don 598 ngut tang na ka nongbah Guwahati.
Haduh mynta, kito kiba dang shah sumar ki long 4,623 ngut.
Ha Tripura, ki don sa 112 ngut kiba ioh pang Covid 19 bad baroh kiba pang covid ha ka Jylla, ki la poi sha ka  1,693 ngut.
U Biplab Kumar Dev, myntri rangbah ka Tripura, u iathuh ba kitei ki kynthup ia 13 ngut kiba wan phai sha ka jylla da ka liengsuin, 20 ngut kiba don jingpang corona nalade, 28 ngut kiba ia kynduh bad kiba don jingpang lypa, 29 ngut kiba shong jngai ialade, 4 ngut ki nongtrei ka koit ka khiah, 2 ngut ki bym ju leit jingleit satia bad 17 ngut kiba shait  leit jingleit shabar.
Shillong:Ka FKJGP Aradonga Area Unit ka dap da ka jingkmen ba ka Sorkar lyngba ka tnad jong ka Health Department, ka la wanrah ia ka Machine ban scan ia ka jingpang Covid-19 ne Corona Virus ia kiba rung ba mih na Assam sha Meghalaya lyngba ka Athiabari sha West Khasi Hills kaba dei ka exit and entry point ban rung ban mih sha West Khasi Hills baroh kawei; hynrei kaei kaba sngewsih ka long ba naduh bala wanrah ia katei ka Machine hangtei haduh mynta, ka seng haba ka la tohkit halor katei ka machine ka jubab ka long ba “ym don ba nang ban test" ia katei ka machine.
Ka Sorkar kala buh ia u Magistrate ban peit ia katei ka jaka, hynrei kaba sngewsih ba ia u Magistrate la shu hikai tang shi sngi kumta ki khlem lah ban pyn treikam satia ia katei ka machine.
Kumba long mynta ka Health Department ka buh mynta tang kawei lane arngut ki para Medical Staff hangtei ha Athiabari Check Point, kaba duna palat bad ka donkam ban pynkhlain ia ka para Medical Staff ban trei ha katei ka jaka.
Ka seng ka ai ia ka jingiaroh ia ki Pulit ba trei shitom ban pahara ia katei ka jaka kaba ha khappud bad ka Assam hynrei ha ka jingiohi jong ka seng ba ka lynti kaba iaid lyngba ka Rangsapara ban leit sha Boko bad Hahim la donkam ban don noh ka Check Point (Police) namar la iohi ba kiba rung ba mih laitluid ban leit sha Assam kaba buh jingma ia ka thain khappud khamtam ia ka West Khasi Hills baroh kawei khamtam mynta ki la don kiba ioh pang ha ki thain Boko-Assam.
Kumta ka seng ka dawa halor kitei ki lai tylli ki mat ba ka Sorkar kam shimkhia bad leh noh kham kloi, ong ka kyrwoh na U Trelling D.
Shira, President FKJGP Aradonga Area Unit.
Ki shnong khappud bad ka Bangladesh, ki sahdien shi katdei eh bad ha kine khyndiat sngi, la iohi, ba ki hap ban ia trei hi, ia ki surok kiba dap da ka ktieh ahor, namar ban kham pynsuk ia la ka jong ka iaid ka ieng, ka leit ka wan.
Hynrei, kam dei tang ki shnong khappud, la iohi dang shen, ba kiba bun ki shnong ha Ribhoi, ba ki hap ban ia trei surok dalade hi, namar ka jing julor, ka la palat liam bad kaba sngew jnang ban pyrkhat ba ka PWD haduh mynta, kam pynmih tang shi kyntien, ka jing ai khublei ia ki riew paidbah, haba ki la shim ia ka bynta jongka.
La ju tip ha ki phew snem mynshwa, ba ki shnong khappud, ki dei ki shnong kiba la roi shi katdei eh bad katei ka dei lyngba ka jing iadei jongki bad ka Bang ladesh, ha kaba u khaw, u jhur, ka bam ka dih byllai, ba lah ban ioh na ki iew khappud; hynrei ha kine ki sngi, hadien ka jing ia phiah jong ka India bad ka Bangladesh, ngi iohi, ba kiei kiei, ki la nang poi shaba sniew bad ha kine ki sngi, ki iew khappud, ki la iap bad ka daw, ka long na ka jingkhanglad jong ki ar tylli ki Ri, ia kato ka rukom, kaba la ju leh baroh shi katta bad lah ruh ban ong, ba ka iew ia die khutia hapdeng ki ar tylli ki Ri, ka la duh, katba ka iew khaii ki heh spah, ka la nang kiew bad khamtam ka khaii tuh, ka la nang kiew stet shibun.
Ha ki phew snem mynshwa, ki don shibun ki jingiarap, ia ki nongshong khappud, ha ka dur jong ki skhim bapher ka sorkar India, lada dei ia ka scholarship, ka bai kot, ka bai skul, ki skhim shna iing shna sem, ki skhim shna lynti syngkien bad bun bah sa kiwei pat ki lad jingiarap, hynrei ha kine ki sngi, kine ki la shu long tang ki nongmuna ban nym pynjah kyrteng, katba ka jing iarap, ka la nang hiar, ka la nang duna.
Ka thain khappud, haduh mynta, kam don ia ki ksiang jongka, ki ban iakren bad ka sorkar India, na bynta ka roi ka par bad ka eh ka shon jong u paidlang, uba don sha khappud bad ka Bangladesh bad dei na kata ka daw, ba mynta ka la duh shuh sa shibun bah ki jaka, ha ka kyrteng jong ka jingker sainar shiah bad kam dei tang katta, hynrei ka jingtlot ka sorkar Jylla lane ki nong mihkhmat na khappud, ki la ai laitlan ia ki shipai BSF, ba kin ioh sam dalade ia ki skhim ba har rukom, ha kaba ka jingkhlain bor jongki, ka la long hi mar ryngkat ne kham palat toi ia  ki MLA ne ki myntri sorkar.
Ki nongshong khappud, lada ki kwah ban ioh ia la ki jong ki bhah, ki dei ban tih tyllong sha Delhi, ia  ki skhim border area bad hangta, kin sa bud dien ban ioh ia la ki jong ki bhah.
“To ieh un wan hi dang katta ruh" ong u kpa bad u ieng ban leit shabar.
U Kpa u pule kai noh da ki kot khubor.
Ka Banrilang ka sar ia ka kamra shetja, kamra shongkai bad kamra thiah.
Ka kmie ka shu khoh byrngia noh da u kwai ban bam ha ka sngi kaba bud.
U Rangsan teng khat eh u lait na ka jingshah khnium ha la ka kmie.
Ka kmie ka iai khnium shi iai khnium namar u kyrni eh ha la mobai.
Kam ju don hi bad teng khat eh ba u buh ia ka mobai hynrei borabor la iohi ia u ear-phone ha shkor ba u sngap jingrwai.
Da la ngiah ka sngap sa ka ialehkai.
Ka jingshah tim ha la ka sngi ha la ka sngi ka la shu kylla myllen noh ha u.
“Dei ba u leh khun khadduh tharai" ong u kpa.
“Da khatduh da nyngkong ruh u dei u jait briew uba la shah khyrwait ha kato ka mobai" pynpaw ka kmie da ka jingsngewdom.
“Tip shuh" ong u menkpa.
“U dang shu pass class XII, bha ba un wad kam ne leit bylla noh" Sa tang shiteng snem hi mynta" ong ka kmie.
“Uba la ia heh u la sngewthuh hi.
La un jied ia ka kam kaba shu shong shuki ne kaba trei bor met" ong u kpa.
“Ha ka shalyntem jong ka por, kiei kiei kin sa kylla" ong ka Banrilang.
“Hap shu pdiang beit ia ka jingroi jong ka jingstad.
Da khnium ym myntoi kmie, baroh baroh kim lah lait.
Wat kiba la rangbah ruh ki dang liat katno tam ia kiba kham lung ka rta" ong u menkpa ha ka sur kaba ai jingmut ia la ka menkmie.
“Yn leh shuh kumno?" ong ka kong Rep.
La jan don kumba 4 bnai duna ba ka kong Rep ka leitkai biang sha iing ka kong Santa.
Kata ka dei ka sngi saitjain por12 duna shi teng sngi.
Ba baroh ki dei kiba bun khana khamtam ka kong Santa.
Ka rukom ki kynthei khamtam ki longkmie ba ki mat iakren ki kham bun lada ki iakynduh shongkai.
Ki kham bniah ha kiei kiei ki bynta jingiakren khamtam ki kam iing bad ki jnit ki jnat ba iasnoh katkum ki khana iakren.
“Ka la ioh kam em kato ka khun kynthei jong phi?" kylli ka kong Santa.
“Hooid, ka la ioh kam" la jubab ka kong Rep.
“Kata te la shngain phi kumba ngi la iakren mynshwa" pynkynmaw ka kong Santa.
Hadien ba la shongkai kumba shi kynta duna la wanrah sha da ka khun ka kong Santa.
Ba ka dei ka sngi saitjain ka ioh shuti.
Kumta hapdeng ki jingiadihsha la tyllun ryngkat lang ruh ki khana.
“Phi ong ka Banrilang ka la ioh kam mo" kylli ka khun ka Santa.
“Hooid" jubab ka kong Rep bad ka kner artat ia u ruti ba la tah jam.
“ka biang ka biang" ong ka khun ka Santa.
“Phi mut ban ong kumno?" bniah ka kong Rep.
“Em, ka long kumne kein.
Da ioh kam hi ka kynthei ka pher sha phi namar ban shu ap na u rangbah kam long kaba suk" pynshai ka khun ka Santa.
“Ka da pher bun hi phi.
Nga ka kmie ruh nga nud ban pan lada donkam ei ei" ong ka kong Rep.
Shillong: Mynta ka sngi, ki don baroh 16 ngut kiba ngat ia ka pang khlam Covid 19 ha ka Jylla, ong U Conrad K Sangma, myntri rangbah ka Jylla ha ka jingthoh jongu, ha ka facebook peij jongu, dang 9 minit mynta.
Na kitei ki kynthup ia ki 10 ngut ki shipai BSF, ong u myntri rangbah.
La test ia ki 220 ngut kiba don jingiadei bad u shipai BSF bad na kitei la lap ba 10 ngut na ki, ki don katei ka jingpang.
Kham mynshwa ha ka jingthoh jong U Sangma, ha ka facebook peij jongu, dang shiteng kynta mynshwa, u iathuh ba ki don sa 2 ngut na Ribhoi, uwei na Shillong bad 5ngut ki dei ki shipai BSF.
Very sadd.
Shillong:    Uwei u khyllung shynrang u ba dang 8 bnai ka rta, uba dei na ka jylla Arunachal Pradesh  mynta ka sngi u la khlad noh ha jaka sumar jong ka  NEIGRIHMS Hospital na ka jingpang Covid-19.
Lah ban kdew ba da kane ka jingkhlad jong u ne u khunlung na ka jingpang Covid-19 ha kane ka jylla, ka la pynkiew sha ki arngut ki briew ki ba la khlad na kane ka jingpang hadien ka jingkhlad noh u Dr John L  sailo Ryntathiang ha ka 15 tarik u iaiong 2020.
Na  ka liang u Dr A War u Director ka  tnad ka koit ka khiah, haba batai shai shaphang une u khunlung u ba la khlad na ka jingpang Covid -19 ha kane ka jylla u la iathuh ba une u khunlung shynrang u ba dang 8 bnai ka rta u dei na ka jylla Arunachal Pradesh  bad u la wan ban phah sumar ha NEIGRIHMS Hospital.
U la iathuh ba une u khunlung u la poi ha NEIGRIHMS Hospital ha ka por 2:00 baje ha ryngkat bad ka kmie u kpa bad u nongniah kali, ynda lapoi ha NEIGRIHMS Hospital  ki la leh ia ka test bad la lap ba une u khunlung u long positive ia ka jingpang Covid-19.
U Dr War  u la iathuh ruh ba ka test jong ka kmie, u kpa u ne u khunlung bad u nongniah kali ki long negative bad kine baroh 3 ngut ki la leit phai noh sha jylla Arunachal Pradesh.
Nongpoh: Ka Deputy Commissioner, Ri Bhoi District, Nongpoh, ka la pyntip paidbah ba naduh ka 7 tarik mynta u Bnai, yn sdang ban plie biang ia ka State Bank of India (SBI) Khanapara Branch, kaba don hapoh ka shnong Khanapara, Ri Bhoi.
Namarkata, na bynta kito ki paidbah kiba don ia kino kino ki kam hapoh katei Bank, ki lah ban leit sha katei ka SBI Bank, na ka bynta ban pyndep ia ki kam Bank ki jong ki.
Lah ruh ban kdew hangne, ba ka Deputy Commissioner ka Ri Bhoi, ka la pynmih ia ka hukum ban khang khyrdep shipor ia katei ka Bank, kata ka long hadien ba la don uwei u briew na ka jylla Assam bad uba trei hapoh katei ka Bank uba la ioh COVVID-19.
Shillong: U myntri ba dei ban peit ia ka tnad ka koit ka khiah u bah Alexander L Hek, u la iathuh ba ha ka jylla mynta ka sngi la test Covid positive ia ki 8 ngut ki briew, 6 ngut ki dei na East Khasi Hills District kynthup ia ki 5 ngut ki shipai BSF bad uwei u dei u riewpaidbah, uwei na Ribhoi bad uwei na West Garo Hills District.
Na ka jingtest Covid Positive ia ki 8 ngut mynta ka sngi ka jylla ka la kot sha ki 36 ngut ki briew ki ba dang don ia ka jingpang Covid-19.
Haba iakren bad ki lad pathai khubor u bah Hek u la iathuh ba 5 ngut ki dei ki shipai BSF; uwei na Ribhoi District u dei u ba ia jan bad u ba trei ha Greenwood Resort na Khanapara, uwei u ba na West Garo Hills District uba dang shu wan phai na Guwahati bad uwei pat u dei na Shillong bad ia une u briew la test positive hadien ba u la wan phai na ka jingleit shim bynta ha ka jingkhawai shongkurim kaba la long ha Greenwood Resort Guwahati.
U bah Hek u la iathuh ruh na Shillong la don haduh 43 ngut ki ba la leit ban shim bynta ha ka jingkhawai shongkurim, ha kaba 38 ngut ladep ban test ia ki bad baroh ki long negative  bad sa 3 ngut dang ap ia ka result jong ka test Covid.
U bah Hek u la iathuh ruh ba ki briew ki ba don ia ka jingpang Covid -19 ki long ha East khasi Hills District ki don 18 ngut  kynthup ia ki 17 ngut ki shipai BSF bad uwei na Shillong, ha Ribhoi District ki don 12 ngut 7 ngut ki shynrang bad 5 ngut ki kynthei, ha South west Garo Hills ki don 2 ngut ki shynrang, East Jaintia Hills District ki don uwei bad West Garo Hills District ki don3 ngut  2 ngut ki shynrang bad 1 kynthei.
Haduh mynta ka sngi ki sample ki ba la dep ban test ki long 21846 ki ba long negative ki long 21223 bad ki briew ki ba la wan phai sha ka jylla ki long 20,282 ngut.
Mynta ka sngi, ki shipai jong ka India bad ka China, ki la kynran dien noh na u  Line of Actual Control (LAC) ha Ladakh bad katei ka dei hadien ka jingiakren jong U Ajit Dowal, uba dei u  National Security Advisor (NSA) jong ka sorkar India, ha kaba u la iakren bniah bha hynnin ka sngi bad myntri bar ri ka China, U  Wang Yi.
Hynnin ka sngi, U Doval bad U Wang, ki iakren da ka telephone, ha kaba ka jing iakren, ka long haduh ar kynta.
Hadien katei ka jing iakren hynnin ka sngi, la iohi ba ki shipai jong ka China, mynta ka sngi, ki la kynriah noh na ka them Galwan bad ki la weng ruh ia ki iing jain ba ki pynieng ha katei ka them, na ka point 14 bad mynta, la iohi, ba ki don ha ki bynta ba jaka paidbah jong ka Galwan bad   Gogra Hot Springs.
Shillong: Sa phra ngut shuh shuh, ki don kiba ioh jingpang Covid 19 ha ka Jylla, ong ka jingthoh U Conrad Sangma, myntri rangbah ka Jylla, ha ka facebook peij jongu.
Uwei na kitei, u dei uba na Ri Bhoi District, nangta sa 5 ngut ki shipai BSF bad nangta, sa uwei, u dei uba wan phai na Guwahati.
Haduh mynta kiba dang don ha ka jingpang, ki long 36 ngut bad kiba la jem, ki long 43 ngut.
Kham mynshwa, u myntri rangbah, u iathuh ba u don uwei uba wan phai na Guwahati sha Tura, uba ioh ia ka jingpang khlam covid 19.
Ka Saiñdur Tipkur-Tipkha Ieng Ehrngiew Hynñiewtrep(STIEH) da ka mynsiem kaba sngewkhia, ka pynpaw pyrshah, halor ka jingthoh ha kaba kawei ka longkmie Ka Kong Patricia Mukhim, halor ka jingthoh jong ka, halor ka jingia kynad hapdeng ki khynnah ba ia lehkai basketball ha Lawsohtun, ba ka long kum ka jingpynshit bad ka jingkynshoit jaitbynriew (communal).
Ha ka jingthoh ba la pynlait lyngba ka social media, jong kane ka editor ka Shillong Times, ka long kumba ka pyrshang ban kdew ba ki Khasi ki dei ki ba juh mlien bha ban shoh briew beit bad kiba leh beiñ ia kiwei pat ki jaitbynriew.
Ngi sngewlyngoh kumno kan shu kynnoh ia ka jaitbynriew baroh kawei.
Ka jingia nujor bad ka jingpynkynmaw ia kaei kaba lah jia ha u snem 1979 bad kane ka jingia kajia, namar tang na ka daw jong ka jingialehkai ka long kumba ka pyrshang ban kynshoit ia kaba na ka liang ki Pulit ki dei ban peit bniah ia ka kyndon ain IPC 505(1)c namar katkum ka jingthoh ka Kong Patricia Mukhim ka dei ban ngat ha kane ka kyndon.
Ngi kum ki longkmie ngi don ka jingkitkhlieh ia ka iap ka im ja jaitbynriew; ngi pynrem jur ia kane ka jingthoh ka para longkmie Ka Kong Patricia Mukhim bad ngin ym lah ban pdiang ia kum kine ki jingthoh ban pynthohbria ia ka jaitbynriew ha khmat ka pyrthei baroh kawei.
Ka jaitbynriew jongngi kam juh pynksan ia kano kano ka kam beaiñ bad ngi long shisha kiba burom ia kiwei.
Ki bar jylla ki ba don ha ka jylla jongngi, ki dei ban sngewthuh ba ka Kong Pat kam dei ba ka kwah ia da ia ki, hynrei ka kwah ban wanrah ka jingiapher jingmut tang ban ioh nong ma ka shimet.
Ngim sngewphylla shuh ia ki jingkynnoh ki jong ka, hynrei ngin ym ailad ruh ba kan ioh kynnoh khlem nongrim katba ka mon ia ka jaitbynriew jong ngi.
Ngim lah ban pdiang da leilei ruh em ia kat ka longkmie ka ba lah ioh Padmashree Award kan kren ki kyntien bad jingthoh pyniashrut JAITBYNRIEW, long kumba theh petrol ha ka ding.
Shillong: Ka Meghalaya Board of School Education, Tura,  ka pynbna ba ka result jong ka HSSLC Examination, na bynta ki sobjek Science, Commerce & Vocational streams, yn pyllait paidbah ha ka 9tarik mynta u bnai.
Yn nym wah ia ki result ha ophis jong ka MBOSE, lane ha ki jaka ialeh eksamin, ong ka kyrwoh na ka Board mynta ka sngi.
Shillong: Ka Dorbar Shnong Lawsohtun, ka la phah da ka ejahar mynta ka sngi, pyrshah ia ka Kong Patricia Mukhim, halor ka jingthoh jong ka ha facebook, ha kaba ka la kynnoh ba kiba shoh ia ki samla bar Jylla, ki dei ki khynnah trai shnong (tribal) bad ka dawa, ba dei ban kem ia ki mardor.
Ka kong Patricia, ha katei ka jingthoh jongka, ka kynnoh shuh shuh ba kitei ki nongthaw kulmar shnong, kiba la ju mlien ban leh ia kane ka kam, naduh u snem 1979, hynrei kim pat ju shah kem satia haduh ha kine ki sngi ruh bad katei ka pyni shai, ba ka ain ha Meghalaya kam trei kam shuh satia, ka la ong.
Ka jingthoh jong ka kong Patricia, kaba leit kdew ia u snem 1979, ka la pynlong ia ki kotkhubor kiba na West Bengal, ba kin thoh ia ki khubor pyn iapher jaitbynriew bad kaba buh jingma kaba khraw ia ki Khasi kiba don shabar jylla, ong shuh ka Dorbar Shnong, ha ka ejahar sha U Superintendent of Police, East Khasi hills, Shillong.
La ong shuh shuh ba  ka la kynnoh, ia kaei kaba ka dorbar shnong, ha katei ka jaka ba ka la leh “Hato ki don khmat bad ki donshkor ban peit ha madan? Kim tip, ba ki don ki riew pyn kulmar ha ka shnong jongki?" Halor katei ka mat, ka dorbar shnong, ka shim ba ka kong Mukhim, kam shym la pyn jah burom tang ia ka dorbar Shnong, hynrei ia u paidlang jong ka shnong hi baroh kawei, khlem da tip eiei ia ka jing shisha bad kaba la pyn jah burom ha khmat ka pyrthei hi baroh kawei.
Ka ejahar sha ki pulit, ka dawa namarkata, ba dei ban pyn saja ia ka kong Patricia Mukhim, ha ki kyndon 153 A, 505 bad 499 jong ka Indian Penal Code, ong ka ejahar na U bah Lurshai Shylla, Rangbah Shnong bad U bah Bankhrawkupar Sohtun, General Secretary ka dorbar Shnong Lawsohtun.
AmenLah thoh da U Mr.
Mebanshaniah S.
MarbaniangEmail.
Mebanmarbaniang03@gmail.
com.
U aktor jong ka bollywood, U Arshad Warsi, ula mih paidbah ha social media, ban ujor halor ka jingkiew ka bai ding ilektrik ha iing jongu.
U Arshad, ha ka tweet jongu, u pyni, ba ka bai thang ding jongu, ka long  T.
1,03,564, ha kaba la ot na ka account jongu, ha ka 5tarik Naitung 2020.
Ym tang katta, u thoh shuh “Paidbah sngewbha thied noh ia ki jingdro jongnga, ba ngan siew ia ka bai thang ding, nangta sa ki khyllai jongnga, ba ngan siew sa ka bill, ka ban dang wan" ong U Arshad.
Kham hadien jong katei ka tweet, U Arshad, u thoh biang ba ula ioh jingshai na ka company bad ba ula ia pynbeit ia katei ka kam.
Sa 735 ngut, ki don kiba ioh pang khlam  COVID19 ha Assam bad baroh kiba ioh ia katei ka jingpang, ki la poi sha ka  11,736 ha ka Jylla.
Hynnin ka miet, U Himanta Biswa Sarma, myntri ka koit ka khiah ka sorkar Assam, u iathuh ba ki don 735 ngut kiba ioh pang thymmai  bad na kitei ki kynthup ia 552 ngut, tang ha ka sor bah Guwahati.
Haduh mynta, kiba dang don ha katei ka jingpang, ki long 4,286 ngut.
Ki don sa 39,379 ngut kiba ioh pang khlam  coronavirus ha ki 24 kynta ba ladep, ha United States of America, ong ka khubor jong ka  Johns Hopkins University.
