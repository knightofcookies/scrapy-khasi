LangrinKa don ka jingthoh ha kawei ka kot  khubor Khasi ba la ong, “Pynkhreh kajylla ban khang noh palat 200 tylli ki skul Primary".
Ka jingthoh ka dei kaba la mih ha ka 24.
01.
2020, ba la pynbna da ka sorkar MDA ban khan khyrdop noh ia ki L.
P bad U.
P School kiba duna palat ha ka enrolment, kiba don hapoh ka jylla Meghalaya.
Kiba bun na kita ki skul ki ban shah khang khyrdep noh ha ka sorkar ki dei ki skul ba ka sorkar Meghalaya ka la ai jingiarap ban siew tulop da ki 40 bad 50 snem tam.
Ha ka jingiohi jong ka sorkar MDA imat la kham lah ki skul Private (Skul shimet) bad ki skul SSA ba dang mih thymmai ban ia ki skul ba la rim namar ba ki la long kum ki kali ha kine ki 4 ne 5 snem namar ki lah ban her kham stet shibun ban ia ki kali rim.
Tangba don ki por ba ki briew ki wad ia ki kali rim ban pyndonkam kum ha kaba shna phlim.
Ka don pat ka jingong, “Old is Gold" lane kaba rim ka long ka ksiar.
Lada ka jingpynbna jong ka sorkar MDA kan urlong shisha, te ka iadei thik bad ka jingong u Trai Jisu ha ka Gospel katba kum u Loukas 23:31, ba ia u dieng ba la tyrkhong ym don shuh kiba niewkor namar ba u la tymmen eh.
Ka don ka jingiathukhana shaphang u ksew beh mrad bad u briew, ba katba uta u ksew u dang don ki bniat ba nep, u dang burom.
Hynrei ynda haba uta u ksew u la tymmen bad la lop ki bniat, uta u briew um niewkor shuh bad ym ai ja shuh.
Ym tang katta, hynrei u shim syndon da u dieing bad u beh bad shoh.
Wow! Ka pyrthei aiu kane, ha ka jaka ba burom ia kiba la phuh niuhlieh ki beh shoh pynban.
Ka sorkar MDA ka la dei ban wad bniah ia ki daw balei ba ki skul tymmen ki duna ha ka enrolment khamtam ha ki skul nongkyndong.
Kaba nyngkong eh ka dei ka jingailad ka sorkar ban seng skul thmmai.
Ha ka jingiohi jong nga, ki don ki shnong kiba don tang 30 iing hynrei ki skul pat ki don haduh  4 ne 5 tylli.
Nalor ka skul Adhoc ba la don lypa, ki mih sa ki skul Mission, ki skul shimet bad ki skul SSA.
Kaba ar ka dei ka jingduna kyrdan pule jong ki nonghikai ba la tymmen kiba la hikai naduh 30 bad 40 snem mynshuwa.
Hooid ka long kaba shisha ba ki don bun ki nonghikai tymmen kiba hikai ha ki L.
P School kiba la seng naduh ki 40 ne 50 snem mynshuwa kiba la pyndep ia ka jingpule jong ki tang ha ka klas ba hynriew (Class – VI).
Bad ki don ki nonghikai ha ki U.
P School ba khot M.
E School mynshuwa kiba dang pyndep tang ia ka class – X.
te ka jingkylli ka long, balei ba ka sorkar ka pdiang ia ki naduh ba sdang.
Lada ka sorkar kam pdiang naduh ba sdang te to niuma kam don jingpher.
Hynrei haba la pdiang ia ki ban long hikai naduh kito ki por, balei ba ka sorkar kan thaw buit kumne? Kane ka dei kata ka jingiuhroit ia ka hok longbriew.
Ka sorkar MDA ka la dei ban da pyrkhat bha shuwa ban pyntreikam ia katei ka ain, namar nga tharai ba ki don ki Minister mynta kiba la mih na ki skul tymmen.
Ba ki nonghikai jong ki ruh ki dei kiba la tymmen, kiba la pule tang ia ka class-X.
Hynrei lada kam pdiang te ngim lah leh ei ei.
Haba la leh da kiba donbor te ma ngi ki rit ngin hap ban shu pyndem.
Namar haba tuh ki rit te shah kem, hynrei lada tuh ki heh te ym don ba kem.
Shillong:  Ka jingialehkai football kaba la pyniaid da Moolibang Sport & Cultural Club Shangpung ka la poi sha ka Final haka ba ka Pyrthad 2 Fc kala ioh thep 4 kol, katba ka Raliang SPSC kala ioh thep 2 kol.
Ha kane ka jing ialeh kai iaka best goalkeeper la ioh da u Teilang Langbang jong ka Pyrthad 2 FC katba u player ka tournament pat la ioh da u Iahchoh Dkhar ka Raliang SPSC.
Ha shwa ka final Match la don ka jingialang haka ba la pyniaid da u Wompher Wann President ka Mooli bang Sport Cultural Club Shangpung bad ai jingkren na u I.
Winner Suchiang secretary ka Moolibang Sport Cultural Club bad ai jingkren na u Nujorki Sungoh MLA 4Mookaiaw kum u Chief Guest bad iadonlang ruh u D.
Langstang S.
E PWD Roads Shillong, u R.
D Sungoh account officer PWD building Shillong, u Polester Shullai SDO Bagmara u Tuesday Lytep president FKJGP Jaintia hills bad kiwei ki rangbah.
Shillong:  Ka Diengsong FC kala jop ia ka Lad Mawphlang da 1-0 ha ka jingiakhun iaknieh ia ka nam lahduh ha kane ka sngi Saitjain ha madan liew long Lad Mawphlang kaba hap ha Sohra konstitwensi.
Ka Dieng song kala khur ia ka song pisa ba T.
15 hajar nalor ka khusnam katba ka Lad Mawphlang kala khur 7 hajar nalor ka khusnan.
La thep ia kane ka kol shwa ban wai syndon ka jingialehkai.
Ia ki khusnam la sam da u kongsan u MDC ka thain bah Titosster Well Chyne ba la don lang ki nongkitkam ka Lad Mawphlang Sports and Cultural Club, u working president ka Sohra Sports Association,  bah EM Basa iawmoit, ha ka jingialang ba pyniaid da u bah Teilak Sawkmie, secretary Maitshaphrang Kharnaior.
Ia ka jinglut jingsep jong kane ka jingialehkai kynthup ka song pisa ia kiba poi sha ka phainal, la synniang da u MDC bah Titosster Well Chyne.
Haba kren lyngkot, u bah Titosster ula pyrto ia ka Diengsong kaba la rah ia ka nam lahduh ym tang ha kane ka jing ialehkai hynrei ha ka jingialehkai jong ki khynnah rit ruh kala rah ia ka nam lahduh ha ka jingialehkai ba pynlong da ka Sohra Sports Association.
Shillong:  Ka Meghalaya kala pynliem da 58 run ia ka Sikkim hadien ka jingiakhun kaba jlan bha ha kane ka sngi saitjain ha ka U-23 Col CK Nayudu Trophy ba long ha Guwahati.
Da kaba donkam 349 ban jop hadien ba la bteng na ka 31/2, Sikkim, kala pyllong ia ka Meghalaya.
U Roshan Warbah u pynhap saw wicket ha ka 32/4, hynrei u Parth bad Mohammed Shahbaz (43) ki kamai 76.
U Momin ula kamai 3/52, katba u Charak u kamai 3/84.
U Himan Phukan u kamai (2/63), Warbah (1/25) bad u Ibitlang Lyngdoh u kamai (1/37).
Ka Pamela Anderson, ka dang shu iathoh shen bad U Jon Peters, hynrei katei ka jing ia thoh ka neh tang 12 sngi bad katei ka dei ka jing ia thoh bad ia pyllait noh, kaba lyngkot tam ha ka histori jong ki khlur ka hollywood.
Lait na ka Pamela, lah ban pynkynmaw ba ka Britney Spears, ka ia shong bad U Jason Alexander, uba dei uba ieid jongka, naduh ba ki dang ia khynnah, tang 55 kynta, ha ka por ba ki ia thoh ha  Las Vegas ha u snem 2004.
Ym tang katta, hynrei sa u nongrwai  “Baby One More Time" U Dennis Rodman bad ka  Carmen Electra, ki ia shong tang 9 sngi.
U Dennis, u ia thoh bad ka Carmen ha Sin City ha u snem 1998 bad la don kiba kynthoh, ba kitei ki ia shoh jingieid, ha ka por ba ki la ia buaid jawsheh.
Shillong:  Ka Sohra Taxi Owners Association kala rakhe pynkut ia ka jingdap 25 snem ne ka Jubili Rupa ha Mawmihthied ha kane ka sngi Saitjain.
Haba kren ha kane ka jingialang, u bah Titosster Well Chyne u MDC ka Sohra u la long kum u kongsan.
Haba kren ha kane ka jingialang, u bah Titosster ula pynthikna ban bishar bniah na ka liang ka District Council kumno ban thaw ki lad ban iarap ia ki nongniah taksi kamai khamtam ban khang lad ia ki kali kamai nabar kumba leh ha Sikkim bad ban ialam ruh ia ki nongniah taksi kamai bad u myntri rangbah ka jylla u Conrad K Sangma halor kane ka kam.
Ula ong ba ki nongniah taksi kamai ha Sohra ki dei kiba don burom, bad kam pat don kano kano ka jingujor na ki paidbah nongleit nongwan.
U bah Titosster ula kular ruh ban iatreilang bad ka seng ki nongniah taksi kamai ban thaw lad ban pynbha ia jaka ha Mawmihthied ban pynlong ka jaka ieng kali kamai.
Ula kyrmen ba ka jingrakhe 25 snem ka dei ka jingkmen bad jingkyrmen ban nang tyllun shuh shuh.
Ha kane ka jingrakhe, la sam jingsahkynmaw sha ki nongniah kali kiba dei ki nongseng.
La sam ia ki da u kongsan bah Titosster, EAC Sohra kong J.
Umdor, u General secretary ka EKHLTDA, bah Wandonbok Jyrwa.
La ioh ia ka jingrwai na u bah Tanbor Swer uwei na ki nongrwai Khasi ba pawnam.
La pyniaid ia ka jingialang da u secretary Taxi Owners Association bah Phas Lyngdoh.
Jowai:  Ka All Jaintia Cement and Clinker Transporters Association ka la dawa ba ka sorkar ka dei ban ai ka jingpynshai paidbah halor ka hukum jong ka Supreme Court na ka bynta ka kam tih bad shallan dewiong ha ka jylla.
“Ngi lyngngoh ba ka sorkar hapoh ka jingialam u Conrad K Sangma kum u Chief Minister badon burom balei la shu pynjah rngai ia ka hukum ka SC halor ka rai ban weng noh jingkhang tih bad shallan dewiong ka NGT ha ka jylla naduh u snem 2014", la kynthoh u President ka AJCCTA, ma Balen Thubru.
Ka AJCCTA ka la ong ba la palat 7 bnai mynta ba ka SC ka la shah biang ia ki paidbah ka jylla ban tih bad shallan dewiong da kaba bud ruh ia ki kyndon iada mariang katkum ka MMDR Act, hynrei haduh mynta ki paidbah kim pat ioh lad satia ban tih ne shallan ia u dewiong bad kane ka la pynlyngngoh ym tang ia ka seng hynrei wat ia uba bun balang.
“Balei kane ka sorkar kam kwah satia ban pyntreikam ia katei ka hukum ka Supreme Court?", la buh jingkylli ka AJCCTA ia ka sorkar jylla.
Kum ban shu pynkynmaw hangne ka NGT ka la khang tih bad shallan naduh u snem 2014 bad ka Supreme court ka la pynmih ia ka hukum ha ka 3 tarik July,2019 ban ailad biang ia ki paidbah ban tih ia u dewiong da kabud ryntih ia ki kyndon iada mariang.
Balei kane ka sorkar ka kwah ban pynlong kam be-ain lane kam kaba Ar – Nombor bad ka iohnong aiu halor ka kam khaii tuh ia u dewiong? La buh jingkylli u President katei ka seng.
Ka AJCCTA ka la pynpaw ruh ba ka jingailad ia ki nongkhaii ban khaii tuh ia u dewiong ka la buh jingeh shi katdei eh ia ki nongkhaii hi, namar wat lada ki la lait na baroh ki Check Point ki pulit ka Meghalaya hynrei ynda poi sha Assam kat bym pat die ne ioh pisa ha kti, ki kjat jong u nongdie ne nongkhaii tuh ki don kawei ha surok kawei pat ka la don lypa sha thanad ki pulit Assam.
Ka AJCCTA ka la buh jingkylli ruh ia baroh ki 60 ngut MLA ka jylla ba balei ki ia sngap jar halor kane ka hukum ka SC? Bad katno ngut napdeng ki 60 ngut kiba ioh ban kamai sha pla lajong na ka kam khaii tuh ia u dewiong?Haba phai pat sha u dewiong uba 32 lakh ton hapoh ka jylla ia uba la dep tih bad ai jingkhein u jah rngai shaei mynta, la kylli ka AJCCTA.
Ka AJCCTA ka la kyntu jur ia baroh ki trai par dewiong, Ki nongkhaii dewiong, ki trai trok bad ia ki Sengbhalang ba kin mih shakhmat ban iatreilang bad ka AJCCTA ban ialeh pyrshah halor kane ka kam be-ain jong ka sorkar bad ban pynduh pyndam noh ia ki kam be-ain shi syndon, la pynkut ka khubor na u President ka seng.
Jowai: Halor ka jingplie jong ki karkhana dewbilat bad nangta sa ka jing kyrshan jong ki paidbah, na ka bynta ban nang pynheh ia ki, U Rupang, ula iakren ha ki khyndiat sngi ba ladep ia U bah Erwin Syiem Sutnga, uwei na ki riewsaid bad u nongialam jong ka seng MPLU, ha kaba u la batai harum –Erwin K Syiem Sutnga: Ka jingeh ka long ba kaei kaba ki paidbah jong ngi ki dei ban ioh ha ka jingshisha pat kim ioh.
Phi iohi ba ha ka Public Hearing ki ia shongshit bha ban kyrshan ia ki Company, hynrei haba kylli bniah bha ia ki shaphang ka jingmyntoi jong ki, kim lah ban iathuh bniah.
Ka Star Cement ka don saw tylli ki Holding jong ka ha kane ka jaka ha Lumshnong.
Ha u snem 2017-18 ka Turn Over ka jong ka ka long 2100 klur bad tang ka Star Cement kadei 1800 klur na kata lada phi shim ia ka jingiohnong ka jong ki.
Namar ka jingioh nong ki Karkhana Dewbilat ha ri India ka long hapdeng 15 haduh 40 percent.
Ka jingiohnong jong ki kynthup ia ki Subsidy kam duna ia ka 25 percent.
Lada ia ka 1800 klur divide da u saw ka la kot sha ki 400 klur tam.
Na ka 400 klur pat ngim tip katno ki la pyntreikam ia ka CSR (Corporate Social Responsibity) jong ki.
Ka jingeh ka long ba kane ka Fault line ki khot ia ka ka Dawki fault bad ki khot ruh ia kane ka thain ka Sylhet formation bad kane ka shong hajrong ka Dawki Fault.
Haba peit ia ka Disaster Management ka jong ki, ki shu ong beit ba dei ka chapter 5.
Chapter 5 is the highest katba ki Assesed ia ka ba kadei ka seppter 3 ktba ia ka dawki fault kim kren eiei.
Haba peit ia ka mining hangne, ka jingheh kam duna ia ka 200 hectare.
Haba peit ia ka growth ka Star Cement na ka 900 ton shisngi sha ka 2400 naka 2400 sha ka 7700 ton shi sngi, kaba mut kam duna ia ka 29 lakh ton shisnem.
The mining is very heavy but I dint see that in their assessment.
Kawei pat kaba ngi hap ban sngewthuh hangne ba balei ba kine ki trai jaka hangne kim leit lyngba ka Right to transparency Land Acquisition Act, 2013 lane ka Old Act.
“Nga ngam tip ha kano ka Act ki thied te, Ki Company ki thied Out Right, te haba thied out right phi iaid lait ia ka Social Impact Assessment.
Ka Social Impact Assessment ka kren shai ba kine ki Company ki hap ban pyllut na ka bynta ka bha ka miat ka thain te.
Ki don ki ophisar kiba iathuh ia nga ba ki la take care everything from the District Mineral Fund (DMF)Hynrei kawei ka ngi hap ban sngewthuh ba lada ka Lafarge Module ka hap ban pyllut tyngkan 90 per metric ton na ka bynta ka bha ka miat ka thain ban thaw ia ka Seng ba kyrpang ka Company hapoh ka District ban myntoi ka thain ia kaba la tip kum ka Special Purpose Vehicle (SPV)Ka ba donkam eh ka long ba ki nongtrei ha kine ki company ki ia kynduh jingeh namar ba kine ki Cement Factory kila khnoit ia ki nongtrei haduh ba la palat.
Nga kren kum u President ka MPLU (Meghalaya People Labour Union).
Balei ba kim shah te ia ki Labour Union ban kin form Unit.
Ka Cement wages board of India ka la pynkiew ia ka jingsiew ki nongtrei haduh 33 percent da ka jingmynjur across the board lyngba ka Agreement bad ka CMA of India (Cement Manufacture Association of India).
Ki nongtrei jong kito kiba don hapoh ka CMA, ki ioh ia ka jingpynkiew tulop kaba haduh 5000 haduh 6000 nalor ki arrear khamtam kito kiba trei ha ki trade union kiba heh kum ki INTOP bad ITOP kumta ter ter katba hangne kim ioh ia kata.
Bun kiei kiei kiba la dep pynkhreh ban kren hangne hynrei namar ba la called off ia kane ka Public hearing hynrei ngan sa submit ia kane sha ka Pollution board.
Hangne ha ka thain Lum shnong ka don ka jingpynkhein iaka Land Transfer Act.
Ka Environment Impact Assessment jong ki ka khlem pynpaw ba ki ioh ne em ia ka lane ki jingbit (Permission).
Hato u DC u tip ne em ia kane, lada u tip ka jingkylli ka long balei bym pyntrei kam ia kata.
Kine ki company ha kane ka thain Lumshnong ki hap ban iaid lyngba u DC khamtam haba ki thied ia ki jaka khnang ba ka hok jong ki Tribal trai jaka jong ngi kim shah ktah lane khniot bein ha kine ki Company heh spah.
Ka Land Acquisition Act ba thymmai ka kren shai ba ia ki jaka puta ki Tribal lane Riewlum kidei ban long kiba kham kyrpang hynrei phi tip ki thied katno ka dor? Tang T.
3.
94 naia shi square feet bad ki la thied palat 200 hectare haduh katno ki ioh kamai na kane ka jaka?Ka jingwan jong kine ki Company sha kane ka jaka ka dei halor ka jingmyntoi ki trai shnong na kata ka daw ki ioh ban thied jaka bad ki ioh ia ki Subsidy, ki lait na ki tax ba bun jait kumta ter ter.
Ka kam tih mar poh kyndew hap ban pyntrei ha kata ka rukom kaba pynneh pynsah ruh ia ka mariang.
Ka jingwan jong nga mynta ka sngi hangne ha Lumshnong ka long ym ban kyrshan ne pyrshah ia kane ka Star Cement hynrei nga wan hangne ban kylli ia ka Sorkar khamtam eh hato phi pyntreikam ne em ia kine kiei kiei bad phi ju tih bniah ne em halor kine kiei kiei?Kine ki Company ynda ki la dep trei kin leit noh.
Hangne ka wan sa kawei ka jingkylli.
Lada don ki Tribal Company ki jong ngi, mynta ki la sdang ban don hynrei hato ka District Council ka la dep ne em ban leh ia ka Assessment haba ka la dep ban ai permission ia kane ka Company ban tih ia u Mawshun na ka bynta 13 snem? hato kan khanglad ne em ia kine ki Company bad kan ailad ne em ia ki Tribal tang ki Tribal Company kiba maki ruh ki hap ban ioh Trading License na ka District Council.
Kiba plie ki paidbah kiba don hangne kim Sngewthuh.
Phi iohi lyngba ki kot khubor ba ki la ioh 2 klur shiteng lyngba kata ka DMF (District Mineral Fund na ka bynta ban pynkhuid ia ka Wah Lukha bad baroh la ia kmen hynrei ka jingshisha hi, kata ka 2 klur shiteng kam don jingmut eiei haba phi ia nujor haduh katno ki ioh kit na kane ka thain jong ngi, ki kit ia ka pisa kaba shyrkhei.
Haba ki kit ia u Clinker nangne shapoh Assam dei namar ba ki ioh ia ki Subsidy bad kine kitai, ki bam arliang kine ki Company.
Katba kane ka thain jong ngi ka shah pynjot bad ki briew jong ngi kin sa babe.
Hooid ia mynta ki ioh khyndiat khynsoit kiba kynthup ia ki Footpath, ki skul kiba rit bad kiwei kiwei de ki jingiarap barit baria la ka long ha ka shimet ki rangbah ka thain lane ha ki shnong ki thaw.
Kaba donkam kadei ka SPV kumba leh ka Lafarge.
Ka Sorkar kadei ban thaw ia ka SPV bad ia ki jingiarap jong ki baroh dei ban peit da ka SPV (Special Purpose Vehicle).
Bad ha kane ka SPV dei ban don ki bor Shnong baroh bad dei maki ban shim ia ka rai kumno ban pyndonkam ia ka.
Khadduh eh, nga long concerned palat ia ka jingeh jong ki nongtrei bylla ha kine ki Company namar nga dei u President ka Labour Union.
Ki nongtrei ha kine ki Company ki la shah khniot palat.
Shillong: U Bosewell Khong thohrem u ba dei ruh u rangbah shnong barim ka Nohwet lem bad ka kynhun jong u ki la pynpaw ka jing pyrshah jur ia ka jing thung acting rangbah shnong u Syiem ka hima khyriem da u Bitlinwell Khongthiem ha ka jaka u Bosewell Khongthohrem.
Nalor kane u Bosewell Khongthohrem u la pynpaw ba ka jing leh jong u syiem ban thung acting syiem kam shym la don nongrim namar dang shen ka ing bishar ka la pynmih hukum badei ban pynlong noh ia ka jing ia jied rangbah shnong ba pura bad ruh ba dei ban shah ia ki long kmie ban ia shim bynta ha ka jing ia jied rangbah shnong.
U Bosewell Khongthohrem u la kynnoh ruh ba u Bitlinwell Khongthiem u la pyrshah jur ia ka jing ia shim bynta ki longkmie ha ka jing ia jied rangbah shnong.
Nalor kane u la kynnoh ruh ba ka jing thung acting rangbah da u syiem ka la ban don ei ei sha lyndet hadien ba u syiem u la u buh da ka ‘Ad-hoc committee’ khlem da khot Dorbar shnong ban thung acting rangbah thymmai hapoh ka shnong.
Ka kynhun u Bosewell Khongthohrem ha ka 4 tarik rymphang 2020 kin sa hiar sha ing u syiem ban pyni ia ka jing pyrshah halor ka jing thung acting rangbah shnong bad ban dawa ruh ba dei ban pynlong ia ka jing jied rangbah shnong ba pura noh hapoh ka shnong.
Kumba shu pynkynmaw dang shen ka Meghalaya High Court ka la pynmih ia ka hukum ba ki kynthei ruh ki don hok ban ia shim bynta ha ka jing ia jied rangbah shnong Nohwet.
Shillong:  Ki nongshong shnong jong ka Umnawe Ribhoi District mynnin ka sngi ki la mih paidbah ban pynpaw ka jingpyrshah ia ka jingiaid laitlan ki trok kit maw beain ha ka ba kila wan rah shibun ki jingeh ia kane ka shnong.
Ha ba pyrshang ban iakren bad u Rangbah Shnong ka shnong Umnawe u Kitnal Sangma u la iathuh ba kane ka surok ka ba iaid lyngba shaduh Pilingkata, Umtyrnga ha ki por ba ladep ka long ka lynti ka ba bha bad ba shngain khamtam ia ki kali khynnah skul bad ki nong leit iew kiba iaid lyngba na ka ne ka surok hynrei mynta la shibnai naduh ba wan iaid ki kali dumper ba kit maw ki ba shalan sha Assam kala pynjot rathai iakane ka surok jong ki bad kam long shuh ka ba shngain.
Katkum ka jingtip ba bniah la ioh ba kine ki driver Dumper ki iaid nangne ban lait na ki ba bun ki jing siew namar, ba don da ki briew kiba ailad ba kine ki dumper kin kit tuh ia ki maw na Meghalaya da ka ba siew ia ka tnad Forest Kata kalong ha dor shihajar tyngka shitrip bad pynbiang bai bnai ruh iaki pulit hynrei lada ki briew shnong ki thmu ban khanglad iakine ki trok ban iaid nangne ki ju don ki briew ki ban wan ban byrngem byrsit iaki nongshong shnong.
Na ka liang ki nongialam ka shnong Umnawe ki la leit ban ujor iakane ka kam sha Pilingkata out post bad ki la pynlong ruh da ka dorbar kumno ban ialeh pyrshah iakane ka jing shah pynjot pynpra ka shnong jong ki haki khwan myntoi shimet.
Haba pyrshang ban ia kren bad ki driver Dumper kila iathuh ba ki don da ki briew ki ba shimti ban pyniaid ia kine ki kali da ka jing iadei bad ki malik jong u mar (maw) khnang ban poi suk sha Assam khlem da don kano kano ka jingsiew hynrei ia kine ki kali la shu register beit tang ia u no kali bad iaid mon beit hadien shitaiew kin leit siew beit iaka pisa ha ka tnad forest 1000 shi trip khlem damn donkam ki kot ki sla Shalan namar ki la dep ia pynbeit lupa ban siew.
Ka shnong Umnawe ka ba don ha Ribhoi District bad hap hapoh ka jing khmih ka Raid Marwet bad Pillingkata Out Post.
Shillong: Ka jingialang jong ki trai bad nongniah kali kamai ba la pynlong daka All Meghalaya Commercial Vehicles Owner’s and Driver’s Union kaba la long ha ka 1 tarik jong u bnai Rymphang (February)2020 ha Madan football Kynton U Mon, Ladnongkrem la ia poi kumba 200 ngut ei ei kynthup ia ki Nongialam jongki Associations kali kamai bapher bapher, ki Nongialam ki Local Taxi,Ki Nongialam City Bus Syndicate Shillong,Ki Bazar Bus Association,Ki Tourist Permit,ki Sumo Association,ki Indica-Swift Dezire Association,ki Tourist Taxi kumjuh ki trai kali.
Ki ba poi ha ka jingialang ki don naduh Mawkyrwat, Nongstion,Mairang,Saw sumper, Shillong region taxi,kiba kamai Shillong Guwahati-Airport,na Pynursla,Nongpoh,Bhoi Rymbong, Umsning,Jowai,Lad Rymbai, Mawkynrew bad na kiwei kiwei de ki jakaHa ka jingialang iatai ia shibun ki jingeh bad ki mat kiba ktah iaka kamai kajih bad ka bha ka miat jongki nongniah bad ki kali kamai, kum ka jingkiew dor palat pud ki khana kali kum ka Insurance, passenger tax,road tax bad kiwei de ki jing siew,ka jingkiew dor ka umphniang petrol kumjuh diesel katba ka sorkar pat ka khlem revise iaka dor shong kali naduh 2011 haduh mynta, jingpynslem jongka bad ka dor ban kali naduh u snem 2011 khlem pynkiew ha duh mynta.
Ha kane ka jingialang, la rai ban pynsngew sha ka sorkar halor ki mat ba kynthup ka jingshah pyndik haki pulit haka por ba kyntiew bad pynhiar passenger bad kumjuh ruh iaka jingthep mar rep ne ki tiar iew iaki bazar bus, city Bus kumjuh iaki Sumo kala wanrah jingeh iaki kali kumjuh iaki Nongrep bad nongiew khamtam ki nongkyndong.
La iakren ruh halor ka jingtalasi kit palat pud ha Shillong ki pulit ki talasi tang iaki Local taxi,kumjuh iaki Sumo ne maxi cab katba ki kali saw Magic jong ka Urban Department ki thyngngian palat iaba thep jhur.
Kumjuh ka jingtalasi kaba la jan man ka sngi bad tang bakla tiak ka Kuna ka ba heh khlem jingmap.
Ka jingbun palat ki surok ba buh no entry tang ki commercial vehicles nalor ba ki la siew thikna ia ka tax ha ka dor barem.
Ka jingialang kala rai ruh ban ujor ia ka jingai license pathar ki DTO office iaki bar jylla ban kamai local taxi khamtam ha Nongbah Shillong nalor ba ka ktah ia ki samla trai jylla wanrah jingma ruh iaka jing wan rung tuh bad buhai Shnong ki briew na sha bar ri kumjuh.
Ka jingbym biang ki parking ha Nongbah Shillong kumjuh ki jaka kyntiew bad pynhiar passenger ha man ki location Shu shah beh,shah ai summon slip,Sha fine,shah knieh license bad kumta ter ter.
Ka jingpyllait lan ka Sorkar ia ki kali ban tourist ban rung shaduh ki kyndong kynshrot khamtam shaki jaka jngohkai pyrthei.
Ka jingpyndonkam ki hotel,guest house ne ki lodge da ki Kali private ban kit iaki tourist Shaki jaka jngoh kai ka ktah iaki commercial vehicles ba la siew hok iaki tax bapher kumba la buh da ka sorkar.
Ka jingshim rem iaka bai toll gate kumjuh u Fastag khamtam ia ki Kali trai jylla khlem jingpyrkhat la shim ha kajuh ka dor kum ia kiwei ki kali ba wan na bar jylla lait noh tang iaki ML10 la shim shiteng dor,kumta kane kadei ban treikam ia baroh ki kali trai jylla.
Ka jing heh dor palat ka HSRP plate.
Ka tnad pulit kam dei ban pynlong jingtalasi na Anjelee petrol pump ba ka rit palat ka surok.
Ki kali kamai kiba don ia u registration Meghalaya ne ML na khmat dei ban niah da u trai ri trai muluk namar kane ka dei ka sixth schedule state khamtam kiba kamai local lait noh ki kali Tourist ba kamai national permit ne inter State.
Ki dkhot dei ban dei beit ki trai jylla.
Dei ban khot lut ia baroh ki driver including driver auto,dei ban buh tour program ban pynsngew sha baroh ki driver.
Ki hospital ha Shillong kidei ban shah ban parking iaki local taxi ba wan buh ne wan shaw nongpang na ki thain Nongkyndong kum na west khasi hills, Jaintia hills,Ribhoi district bad nawei de ki jaka kumjuh kumba shah iaki kali private khamtam.
Ka sorkar kadei ban peitngor bad teh lakam ia ki kam lehmon bad leh don bor ki briew ha toll gate ban pynkiew dor katba mon ban shim dor katba mon nalor ba ki kali ki lah siew bun jait ki Tax.
Ka jingshah pyndik ki kali Tourist na Meghalaya haki pulit Assam.
Halor kine ki mat ka Union ka la shim iaka resolution ban leit pynsngew shaka sorkar ha kine ki khyndiat sngi ,ba ka sorkar kam dei ban leh sting iaka jingeh ba ia tyngkhuh ki Kali kamai kumba la kdew haneng hynrei dei ban thaw ki lad ki lynti ban loit ban law ia kine ki jingeh baroh.
Ia ka jingialang la pyniaid da u Bah Peter Thangkhiew u Rangbah Shnong ka Dong Wahiingsyiem Smit,la pdiang burom da u General Secretary bah Kitbokstar Syiemlieh, la ioh jingkren na ki Nongialam Association bapher bapher bad pynkut da ka jingkren jong u President ka Union bah Egenstar Kurkalang.
Ka jingiap ha China, na ka jingpang Corona, ka la poi mynta sha ka 361ngut, ha kaba tang ha ka Sngi U Blei, ki la iap 57ngut bad kiba ioh ia katei ka jingpang haduh mynta ka sngi, la iathuh ba ki don baroh 17,205ngut, ong ka khubor jong ka sorkar China.
Ka kaiphod jong ka National Health Commission jong ka China, ka iathuh ba ki don mynta 2,829 ngut kiba dang shu ioh thymmai ia katei ka jingpang ha katei ka Ri.
Kiwei pat ki lad khubor ki iathuh ba ka Jylla West Bengal, ka dang wad mynta ia ki phra ngut ki briew, kiba wan na China, na ka bynta ban pyn thikna, la ki dei kiba don jingpang iabit Corona ne em.
Kitei la iathuh ba ki la wan lang bad ki samla pule kiba na Kerala bad la iathuh ba kitei ki la hiar khyndew ha kad liengsuin ha Kolkata ha ka 23tarik Kyllalyngkot 2020.
Shillong: U Bah Paul Lyngdoh MDC jong ka seng UDP bad kumjuh U bah Teibor Pathaw, uba dei hi uwei pat u dkhot ba dang shu rung shen sha ka seng UDP, ki la ai jing kyrshan ia U bah Latiplang Kharkongngor, kum U Chief Executive Member jong ka Khasi District Council.
La iathuh ba kitei ki arngut ki MDC, ki la ai da ka shithi sha U Bah Latiplang Kharkongngor, ban pyn thikna ia ka jing kyrshan jongki ia U CEM ba dang thymmai.
Lyngba katei ka jing kyrshan jong kitei ki arngut ki MDC, kumta ka jing bun briew jong ka EC, ba la khlieh da U Bah Latiplang, ka la poi mynta sha ka 16ngut, ong ka khubor.
New Delhi: Ki pulit jong ka Delhi, ki la ejahar ia arngut ki briew ki bym tip kyrteng satia, namar ba ki thmu ban siat briew ha khmat jong ka  Jamia Millia Islamia ha ka miet jong ka Sngi U Blei.
Ym don ba mynsaw satia ha katei ka jing pyrshang jongki, ha kaba ki la siat sha suin, ong ka khubor.
Na ka liang ka  Jamia Coordination Committee (JCC), kaba dei ka kynhun jong ki samla pule, ki iathuh ba kitei ki runar, ki wan arngut bad ki wan da ka thuk thuk, ha kaba uwei na ki, u phong ia ka jaket kaba rong saw.
Katei ka dei katba ka jing ia shong kyrain, ka dang iaid ha khmat ka University ban pyrshah ia ka ain Citizenship Amendment Act (CAA).
Kane ka dei ka jingjia jong ka jingsiat kaba lai sien ha Jamia Nagar hapoh ka shi taiew, ong ka khubor.
Ha ka sngi palei ruh ka la don ka jingsiat ia kito kiba iaid paidbah ban pyrshah ia ka ain CAA, kiba dang iaid na Jamia sha  Rajghat, ha kaba uwei u samla ula mynsaw.
Babu Kular KhongjiremMan la ka sngi U Blei ba nyngkong jong u bnai Rymphang(1st sunday of Feb) jong manla u snem,ka  Seng Khasi ka ju pynlong ia ka jingkiew ehrngiew sha u Lum Sohpet bneng,uwei na ki lum ba kyntang jong ka ri Khasi-Jaintia jongngi.
Mynta u snem,2020,ka hap mynnin ka sngi,ka 2th U Rymphang 2020.
Ha katei ka sngi(02-02-2020),ym duna ia ka shi lak shiteng ki paidbah ki wan ban kiew bad sakhi sha utei u Lum.
Lada ka jingwan kiew ka bun briew katta,ka mut, ba kiba dang ngeit bad dang bud ia ka niam tynrai(original indiginous faith) ki dang shngain bad dang roi wat hapdeng ki jingkylla bad jingpynthymme ba laitphew jait ha kane ka juk kylla khongpong jongngi mynta.
Na ka poetry’Ki Symboh Ksiar’ u myllung Soso Tham,mar ia sdang ki lain ka poetry u la sangah bad dumok shwa ia ka jaitbynriew ba shu bud tynneng khnang ba kan peit mat bad pei shkor ki briew jongngi kiba im ha kane ka juk ba ki kam ia lade kum kita kiba la shai bad stad bha.
’Jingshai ngi wad sawdong pyrthei,Jingshai ka Ri ngim tip ei ei,’Ki leh kum kiba shai eh hynrei kim tip wat tang shi dana ruh ia ka jingstad ki longshwa manshwa ha ka ri la jong.
Ki Khasi wat la ki tare thlip thlip hynrei ki dei kiba shai pat namar ha ka Maian ki iohi ia u Blei.
’Shwa ban paw u ksuid u khrei,Baroh ki mane ia u Blei’.
Ka kot u Khasi mynshwa ka don ha kpoh jongu.
’Mynmiet mynstep ki trei minot,Hapoh ka kpoh ki thep ka kot’.
Ki don bun bah ki lum kyntang ha Ri jongngi ha la ki thain bad ki shnong bapher bapher,hynrei kiba kham paw hi ki dei,u Lum Shyllong,u Lum Sohpetbneng,u lum Diengiei, nalor kiwei pat.
U lum Diengiei u ieng ia ka thymmei ka pap ka sang,katba u Lum Sohpetbneng pat u thew ia ka Hok,jinglong soti juk bad ka jinglong shida.
’Ka pap ka Sang nangno ka shlei?Nangne ki ong na lum Diengiei"Ia uwei pat ki tip kylleng,Balei ki ong ‘U Sohpetbneng’.
Ia ka jingstad u Khasi mynshwa ym don ba niewkor ne khein snep shuh mynta namar ki ong hana, ba ki la shai.
Ki dak ki shin jong ka jingstad ki longshwa man shwa ki sah sa tang ha ki maw ki dieng ba la tap da ki nuit ha lum ha khlaw.
’Baroh ki Dak halor ki maw, La tap u niut ha lum ha Khlaw’Ym don ba niewkor shuh ia ki.
Bun ki riewstad riew shemphang mynta ki batai stad bad  pynbakla (misinform) pynban na kumwei pat ban pynhiar dor ia ka jingstad u ni u kong jongngi.
’Ki khraw Jutang ki khraw Pyrkhat, Hangne ki kren da kumwei pat’.
Kiba bun hi ki pyrkhat ba ka Secretariat kadei ka jingshai bad ka jingstad jong ka ri bad ka jaitbynriew jongngi,kim poi pyrkhat ba ka jingshai bad jingstad ki don pynban kylleng ha ki trep ki skum kiba don sha kyndong kynshrot eh ka ri Jongngi.
Shaphang ka ing secretsriat,ki thoh’Ka ing dulan ka ing paki,Ba ki heh ki hain ki kwah long shakri’Kumta,ka jingstad bad jingshai mynta ki dang don pynban sa tang ha ki trep ki skum ha kaba bun ki niewbein bad khein poh.
’Jingshai barieh-ba ngi dang lum,Ki don kylleng ki trep ki skum’                            Khadduh eh u myllung Soso Tham u kren bynniaw ba wat lada ki la tip bad sngewthuh shai ia ka jingkordor ka jingstad bad jingshemphang ki longshwa manshwa jongngi,pynban kim salia,kim kein snep ei ei ia kata.
’Jingshai ngi wad sawdong pyrthei,Jingshai ka Ri ngim khein ei ei.
’             Kumta u pynkut nia ba lada ngi kwah ba ka Ri bad ka jaitbynriew jongngi sa shisien pat ka kiew,ka roi kan par ha ki liang baroh dei ban tih bad wad bniah biang sha ka Hyndai.
Dei tang da ka jingwad sha ka Hyndai kaban pynim biang, pyneh ka bok pyneh ka rngiew,ioh biang ka nam ka burom bad ka ijot sa shisien pat wat hapdeng ki jingtyngshop ka pap ka sang ia ka Ri jongngi haduh katne mynta.
’Jingshai ba rim baroh ngin tih,U thied u Phniang Jingshai ba im,U suh shapoh ki sngi ba Rim.
’Dei da kumta kein ba ‘sa shisien pat kin win ki khlaw,Sa shisien pat ki khih ki khlaw"Ki jingniew kor jongngi ia ki longshwa manshwa kan sait artad phar kumba sait u ‘Lapmynsaw’baroh.
‘U Maw jyngum hadien un paw,Ynda u rang u ‘Lap mynsaw’.
Shillong: Ha ka 31 tarik Kyllalyngkot 2020 ka Kur Lyngdoh Nonglyngkien, Maharam Syiemship, Mawkyrwat, South West Khasi Hills District hapoh ka jingialam jong u Dmikstar Lyngdoh Nonglyngkien, Executive Secretary, Rikhaiñ Lyngdoh Nonglyngkien bad u Ialamlin Lyngdoh Nonglyngkien, Secretary, Dorbar Kur Lyngdoh Nonglyngkien, Ri Khasi Jaintia, ha ryngkat ka jingiadonlang u Bah Moonliroi Lyngdoh Nonglyngkien, Bah Banlongskhem Lyngdoh Nonglyngkien bad kiwei de ki riew rangbah jong ka Kur Lyngdoh Nonglyngkien ki la leit ban ujor ha ka Deputy Commissioner (DC) jong ka South West Khasi Hills District ka Isawanda Laloo IAS ia ka jingtih bad khlong shyiap beaiñ hapoh u pud u sam jong ka Ri Khaiñ Lyngdoh Nonglyngkien kaba don hapoh jong ka South West Khasi Hills District.
Ha kane ka sngi lyngba ka jingpyntip bad ujor jong ki Rangbah Kur, na ka liang jong ka DC ka la pynpaw ia ka jingkyndit bad lyngngoh kaba khraw namar na ka liang ka ophis treikam ka DC ka la khang pyrshah bad pynjari da ki jingpyrkhing ban tih ne khlong shyiap beaiñ hapoh u pud u sam jong ka District baroh kawei.
Ha kane kajuh ka sngi ka Kur ka la kyrpad ruh ia ka DC ba kan tuklar lem ia ka jingpynjot pathar ia ka mariang kum ka jingthang dusmon ia ki khlaw ki btap bad ki lum ki wah, ka jingpom pathar ia ki dieng ki siej, pynjot ia ki dohum dohwah,ki mrad ki mreng bad kiwei kiwei de ki jingai sngewbha ka mariang hapoh ka Rikhaiñ baroh kawei.
Ka Kur kala pynsngew ruh sha ka DC kadei halor jong ki kynrum kynram ha kaba iadei jong ka jingker ia ki Jaka Lehniam jong ka Kur Lyngdoh Nonglyngkien hapoh jong ka shnong Nonglyngkien, Mawkyrwat, SWKHD.
Haba dei bad kine ki jing ujor, na ka liang ka DC ka la kular ban shimkhia bad leh da kaba tyngeh katkum ki bor jong ka aiñ ia kiba ialeh pyrshah ia ka ‘order’ jong ka ophis.
Hakajuh ka por ka DC ka la pan ruh ka jingiatreilang ia ka Kur ban iarap ban pyntip sha i lada don kino kino kiba leh pyrshah.
Nongstoiñ: Da ki spah byrni ki piat kiba dei ban sam sha ki paidbah nongshong shnong ka thaiñ Nongstoiñ lyngba ka tnad jong ka food supply la lap ba bun na ki ki la pyut lut khait bad tang katto katne byrni kiba long ban sam sha ki paidbah.
Ia katei la sakhi ruh da ki nongthoh khubor hadien ba u bah Osar Wahlang u ba dei u nongsam (nominee) u la pyntip sha ki nongthoh khubor ha kaba ki nongthoh khubor kila sakhi ruh ba kiba bun ki piat kiba la sei na ki byrni ki long kiba pyut bad kiba la jem bad mih um.
Ym tang kata la sakhi ruh ba nalor ki piat kiba la dep ban sei bad jied dang don shuh shibun ki piat pyut kiba dang sah kut ha ki byrni ia kaba u bah Osar Wahlang kum u nongsam um shym pat la lah ban sei lut ia ki na ka bynta ban jied bad u la ong ruh ba u tei u piat u la wan poi haduh 831 byrni hynrei tang kumba 60 byrni ei ei kiba u i kop ba kin long ban sam sha ki paidbah.
Shuh shuh u bah Wahlang u la iathuh ruh ba kum u nongsam hadien ba u la dep ban jied bad kyntait ia kiba pyut u la sam ruh sha ki paidbah jong ki 12 tylli ki shnong hynrei na pdeng jong ki paidbah kiba la dep shim bun na ki kila wan ban pynphai noh namar ba kim long stia na ka bynta ban shet jingshet.
Katkum ka jingiathuh u bah Wahlang u la ong ba ia kitei ki piat la wan wanrah na Ri Turkey bad ia katei u la pyntikna lyngba ki shap bad ki muhor kiba don ha ki byrni jong u piat bad kitei ki piat kila wanpoi ha Nongstoiñ ha ka 28 tarik u Kyllalyngkot bad la ong ruh ba u tei u piat baroh u shong dor kumba 6 lak tam eiei.
Ha kaba iadei bad katei ka jingwan poi u tei u piat pyut na ka liang jong u bah Wahlang u la pyntip ruh sha ki bor pyniaid ka ophis u DC Supply West Khasi Hills, ha kaba na ka liang jong katei ka ophis kala phah ia ki Inspetor ha ka 31 tarik u Kyllalyngkot ban leit jurip ia kitei ki pait pyut ha kaba kitei ki ophisar kila bthah ruh ia u bah Wahlang ba un jied tang ia kiba bha ban sam sha ki piadbah.
Shillong: U District Medical and Health Officer, West Jaintia Hills, Jowai, ula pyntip sha U District Medical and Health Office (DMHO), East Jaintia Hills, ba ki don 4ngut ki briew kiba dang shu wan na China, kiba shong ba sah ha East Jaintia bad nangta sa 2 ngut kiba na West Jaintia Hills, Jowai bad kitei ki dei kiba ju leit ju wan bha sha China.
La bthah namarkata ia U DMHO jong ka East Jaintia, ba un wad ia kitei ki briew bad ba un buddien ia ka koit ka khiah jongki, na ka bynta 28 sngi kynthih bad ban pyntip sha DMHO, West Jaintia Hills man ka sngi, da ka email.
Katto te la ma!.
Shillong:Myn sngi thohdieng, ka seng Hynniewtrep A’chick National  Movement (HANM) kala leit ban pynlong ia ka jingialang paidbah hapoh iew Nongspung ban pynshai paidbah halor ka jing ma hadien ka jing long ain ka Citizenship Amendment Act 2019 (CAA) bad ka jingdon kam ban ioh ia ka Inner Line permit (ILP) hapoh jong ka jylla Meghalaya.
U Assistant Secretary ka HANM u Louis Dohtdong, haba kren ha ka jing ialang mynta ka sngi u la kyntu ia ki paidbah ba kin ai ka jingkyrshan ia ka kynhun COMSO ha kane ka jingialeh ban pynioh ia ka ILP hapoh ka jylla Meghalaya.
U la ong ruh ba ka ILP ka long kaba donkam eh namar kam dei tang ban tehlakam ia ka jingwan ki briew na bar hynrei kan khanglad ruh ia ki heh spah kiba kwah ban wan sha kane ka jylla ban kjit ia ka spah na kane ka jylla Meghalaya.
U la kyntu ia ki kmie ki kpa ba kin ailad ia ki khun samla ban ia don bynta lang ha ki seng bhalang.
U nongialam ka HYC u Boby Basaiawmoit u la pynpaw ba ka jylla kam donkam satia ia ka CAA bad u la kyntu ruh ia ka sorkar Meghalaya ba ka dei ban pynbor ia ka sorkar kmie ban pyntrei kam noh mardor ia ka ILP hapoh ka jylla.
Ha kane ka sngi ki paidbah kiba wan iew hapoh iew Nongspung kila ia poi lang sha kane ka jingpynshai paidbah ban sngap ia kaei kaba ki nongialam jong kitei ki ar tylli ki pynsngew halor ka CAA bad ia ka ILP.
New Delhi: Ki khubor ba dang shu ioh lum, ki iathuh ba ka Sonia Gandhi, kaba dei ka President ba shipor jong ka seng Congress, ka leit mar mar ban shah sumar ialade ha ka hospital jong ka  Sir Ganga Ram.
Haduh ba thoh ia ka khubor, ym shym la tip satia ia ka jingpang jongka, hynrei ka Sonia, ka ju leit shah sumar ialade sha United States, ha kaba ha u snem ba ladep ru ka la ju leit sha katei ka Ri bad ba la ju synran ia ka da u Rahul lane ka Priyanka.
R Nongspung, Lumshyiap Golf LinksBan kyrtiang dien, baroh ngin kynmaw ba hashwa ka jingkut jong u snem 2019, ka jylla Meghalaya bad khamtam ka Nongbah Shillong ka thnam bad ka khluit.
Ki lyer ki sawa da ka sur pyrshah CAB( mynta, CAA namar lah long ain ka bill CAB) bad kyrshan dawa ILP.
La thut ka bylla ka sngi u paidbah, la bunkam ki sengbhalang bad ki bor pulit , la kulmar thlim de ki politician.
Hadien bun bun sngi jong ki jingiakhih ba jaijai, ha ka 19 tarik u Nohprah ,2019 la mih ka sur hapoh Iing Dorbar Thawain ka jylla na ki 60 ngut ki nongmihkhmat na ka liang synshar bad kumjuh ka liang pyrshah ban dawa ILP na ka Sorkar Kmie lyngba ka resolution ba la wanrah da u Myntri Rangbah, u Conrad Sangma.
Lada ngin phaidien sha ki nia ki jutang ha kato ka sngi, ngin kynmaw ba baroh 60 ngut ki la phla shem mynsiem halor ka jingieid jongki iala ka jaitbynriew bad ka jylla, ki da ong ba tang ka ILP ym pat biang bad donkam de shibun kiwei pat ki ain ban iada ia ka hok longtrai ki trai ri trai muluk halor ka jaka puta, ka kam ka khaii, ka ktien, ka kolshor, ka shad ka rwai bad kumta terter kum ki jaitbynriew ritpaid ka ri India baiar.
Haba iohi iaka jingshimkhia jong ka sorkar MDA jong u Conrad Sangma, ki paidbah ba mih iakhih ki la kynjai shwa namar ki ap peit siar ia ki sienjam ka sorkar.
U Myntri Korbar Ri ka Sorkar Kmie , u Amit Shah u la bthah ia Conrad Sangma ban leit lehkmen Christmas bad snem thymmai shwa bad ban leit iakynduh ia u hadien kata ban iakren phylliew jingmut halor ka jingdawa ILP da ki 34 lak ngut ki nongshong shnong ka jylla Meghalaya.
Hynrei, kumba ngi iohi , imat kata ka jingrakhe Christmas bad snem thymmai ka sorkar MDA kam pat kut ! La shu pynap kai bad khein khynnah u Amit Shah ia ka sur ki 34 Lak ka Meghalaya.
Bad ynda haba u Myntri Rangbah u la ioh kynduh  ia u Amit Shah ha ka 29 tarik u Kyllalyngkot, 2020, la bthah ia u Sangma ban wan hadien ka Ka Election ha Delhi.
Haduh lano kane ka jingpynap btai ka Delhi kan kut? Ko sorkar MDA, hato , tang namar ba la jaijai ka jylla naba la wanphai ka jingsuk shaka, kam mut pat ba ki sur dawa ILP kin lip noh.
Ka kyrwoh kaba shai kdar sha ka sorkar Meghalaya bad sorkar India ka long ba kin ym kheinkai iaka sur u paidbah bad ba kin ym tynjuh than ia ka jingkynjai jong u.
Lada tang shu jaijai ki jingiakhih, phin shu pynjlan bad shimkabu te ka bym lah long.
Lyngba ka resolution phi pyni ba phi ruh ki 60 phi kwah ILP, hynrei mynta pat phi pjah khlem deipor?Ka ILP Kam dei tang ka ishu ‘law and order’ ia kaba yn thep synduk noh tang mar ia jaijai ki um.
Ka Sorkar kaba don ka jingthmu babha bad kaba shimkhia bad pynurlong ia kata ka jingthmu kan ym thiahthai kumba long ka Sorkar MDA halor ka ishu ILP bad kumjuh kiwei de ki ishu ba sahteng bym pat pynbeit.
Niuma, ka sorkar MDA , watla kam pat dap ar snem ruh , hynrei ka la pyni kam malu mala , la ka long ha ka rukom tem iaka jingiakhih kharmetor ha u Jylliew 2019, ka jingpynkhlain iaka MRSSA bad kumjuh ka jing wanrah resolution ILP ha u Nohprah 2019 hynrei kam pat pynmih soh, kynmaw ho! Namar,  nalor kiba bun de ki ishu kum ka jingdawa pynrung ia ka ktien Khasi bad Garo haka Khyrnit ba Phra ka Riti Synshar ka Ri, ka ishu khang dewiong, ka ishu lynti rel bad kiwei de, ka ishu them metor( kaba sahkut ha ki File bad ha iingshari) , ka ishu MRSSA thymmai ( Kaba sahkut sah ha kamra u Lat) bad ka ishu ILP( ia kaba ym pat leit tbeh sha Delhi ban dawa na ka sorkar kmie) ruh ki dang sahkut sahteng.
Lah long kum u nongialeh Football ba mareh bun bun mer ha madan , hynrei u bym ioh thep goal pat.
Tyngkhat isaitmet.
Niuma, ha ka jingiaibunkam man Ka sngi ban iawad u khaw u jhur bad ka doh ka kah man ka sngi, bunsien ngi ju klet ban peit iala ka rud ka kiar bad ki jaka puta; ngi da klet ruh de ban sneng khun bad kumta terter.
Ka jingdawa sha ka sorkar MDA ka long namar kata, ba kan pynkloi lan ban leit mareh sha Delhi ban pynkohnguh ia u Modi bad u Amit Shah ban pyntreikam ia ka ILP ha ka jylla jongngi khnang ba ngin lait na ki sni ka CAA bad ngin lah ruh ban teh lakam ia ka jingrung pathar ki poiwir ha kane ka jylla baieid jongngi.
Lada ha ka wat ba nyngkong ha u 2013, la mih buk u paidbah katto ban dawa ILP, lada ha u 2019 la nang mih shuh arshah, ha ka wat kaba lai, la thikna ba kin kham bun kham palat ki sur dawa ILP na ki dong bad ki thain sawdong ka jylla.
Ring nuksa na ki nongialam ka jylla Assam, Manipur bad kiwei de, sa leh ia kaba donkam bad mardor.
Wat buhteng ia kaba phi lah ban leh  mynta, wat leh mynleh haba phim lah bad wat khein dewthala iala ka juban ba phi khlei.
Ngin iai peitsiar ap khmihlynti iaphi.
Pynisoh lym kumta ngin thait ban kyrmen bad ngin khie wahleng bad hangta, ka jingkitkhlieh kan dei ka jongphi.
Shillong: Ka Punjab kan iakhun ia ka West Bengal ha ka in semi phainal jong ka Hero Junior National Football Championship ka Dr BC Roy Trophy hadien ba la rung na ka Group B bad ka D.
Ha ka jingiakhun mynstep, ka Punjab kala pynliem ia ka Jharkhand da 2-0 bad ia kine ki kol la thep da u Seilenthang Lotjem (34′) bad Abhishek Rattu (51′).
Ha ka jingiakhun ka Group B, ka Kerala kala pynliem ia ka Manipur da 3-1.
U Mynam Arif Hussain (11′) ula thep ia ka Manipur hynrei ka Kerala kala pynphai kylla da u Mohammed Aimen (44′), Jishnu P (61′) bad u Hafis PA (89′).
Ha ka Group D, ka West Bengal kala pynliem ia ka Karnataka da 2-0 bad ia kine ki kol la thep da u Sani Basu (62′, 76′).
Ha kawei ka jingialehkai, ka Chhattisgarh bad ka Jammu & Kashmir ki iakhaid 1-1.
Ia ka Chhattisgarh la thep ha ka 10 minit da u Amit Nag (3′) katba ia ka J&K la thep da u Farhan Nazir Sheikh (8′).
Lashai ka jingialehkai semi phainal kan long hapdeng ka Mizoram bad ka Meghalaya JN Stadium por 1:00pm.
Riki Mukhim,Publicity HycWar Jaiñtia CircleKi khynnah bad samla pule ka jylla Meghalaya halor ka scheme scholarship ki la diaw mynsiem naka jingslem ka sorkar ban pyllait kat kum ka bhah bala mang kyrpang na bynta jongki baki dei ban ioh man la u snem.
Halor katei ka phang ki khynnah bad samla pule ki sngew kutlad ialade naka jingleh thurmur ki bor badei peit, khamtam kito ki khynnah bad samla kiba wan naka longiing baduk ba kup shiliang sem shiliang, ba ki iai ap khmih lynti bakin ioh jingiarap naka tei ka scheme hynrei ka jingap khmih lynti la pynlong pynban ba kin duh jingkyrmen naka jingbym poi thikna ka bhah ba ki dei ban ioh man la u snem.
Ki kmie ki kpa ki khynnah bad samla pule tang mar iapoi ka aiom siew bai skul, bai college, thied kot, thied sla iaki khun, katno ki tmang ki jingmut jingpyrkhat hynrei hakaba kutlad tang ban ioh ban pynnang pynstad iala ki khun Kim banse wat ban bah daka ram khnang ba ki khun kin ioh ban bteng iaki jingpule jongki.
Haka jingshisha naduh ka sorkar pdeng haduh sorkar jylla ki dei ban pynleit jingmut bad buh iaki khynnah bad samla pule hakhmat, namar ki khynnah bad samla pule ki dei ka lawei ba phyrnai ka Ri ka Jaidbynriew baroh ka wei hynrei lada ka iai long kumne, shaei ka lawei ki khynnah bad samla pule jongngi.
Kynmaw tang kane ka wei, lada maphi ki nongmihkhmat phi don shisha ka jingkit khlieh iaki khynnah bad samla pule, ka ri bad ka Jaidbynriew kan nang iai kiew shato phrang hynrei lada phim nang ban ñiewkor ia ki khynnah bad samla pule, ka ri ka Jaidbynriew kan jot ei naka jingleh jongphi.
Hakine ki sngi bala dep nga la wad bniah iaki daw halor ka jingslem ban poi ka scholarship ki khynnah bad samla pule hynrei naka jingwad bniah ym lah ban lap iaka daw tynrai bad wat la katta ruh ynda la wad jingtip lyngba ka website “pfms.
nic.
in" bad nakatei ka website ka pyni ba ka scholarship jong u wei u samla pule kaba dei ban poi haka 31.
08.
2019 hynrei haka juh ka column ka pyni, kam lah ban poi (failed), bad ka pyni ruh “Failure Reason: R98".
Haba phai sha ki khynnah bad samla pule hakine ki sngi don ruh kiba la thait ban apply iaka scheme scholarship namar kat kum ba la ioh sngew iaka sur jongki, ki ong, “lut ei ka pisa bad lut ei ka por ban leit mareh shane shatai ban leit phah ai sign Affidavit shaki lawyer ne advocate, lut ei ka pisa bad lut ei ka por ban leit mareh ieng laiñ sha cyber", katba ka bhah ba ki dei ban ioh kam ju poi thikna.
Kane ka jingiakynduh jingeh ki khynnah bad samla pule kam dei shuh ka sien kaba nyngkong hynrei kaba iai jia na u wei u snem sha u wei u snem, namarkata la sngewdei ban kyntu jur iaka sorkar ban pyrkhat thymmai kumno ban weng iakitei ki jingeh khnang baka bhah ki khynnah bad samla pule kin ioh haka por kaba biang kat kum ka bhah baki dei ban ioh lym kumta kane ka jingeh ki khynnah bad samla pule kan long pynban kum ka khlam kaba bam duh suki pa suki iaka lawei jongki.
Hooid keiñ nga appy scholership naduh u snem 2016 haduh hynrei ngam pat ioh shisin ruh.
mynta u snem te ym myntoi shuh re ban apply lut ei ka pisa.
haka jingshisha ngi apply khnang ba ngin ioh pissa bai class sep ei pynban ka bai apply.
Shillong: Kumba 9 tylli ki parmaw (crusher) ba pyntrei kam  be-ain ki ba khlem kot khlem sla ha ki thain Umtyrnga ia kine la lap hadien ba ki dkhot jong ka Hynniewtrep Achik National Movement Ri Bhoi District ki la leit ban jurip mynta ka sngi.
Haba ia kren bad ki lad pathai khubor na ka liang u Vice President ka HANM Ribhoi District u bah John Khongsit, u la iathuh ba kane ka jingleit jurip ka long halor ka jingioh jingtip ia ka jingpyntrei kam ia ki ne ki parmaw  (crusher) beain ki ba khlem don ki kot ki sla ki ba biang bad ka jingpynkit be-ain ia ki maw.
“Mynta ka sngi ngi la  wan ha ka shnong Umtyrnga ka ba don ha  khappud Assam ban wan jurip bad lap ia ki parmaw (crusher) ki ba khlem biang ki kot ki sla, Ha ka ba ki parmaw crusher bad ka jingpynkit beain ia kine ki maw ka iaid shait shait ha kine ki thain" u la ong.
Na ka liang u Finance Secretary ka Ri Bhoi u bah Bimansius Shakhwa, u la ong ba wat hadien ba la pynmih ia ka jingbthah, na ka liang ka Deputy Commisioner Ri Bhoi District, hynrei ki dang bun ki par maw ki ba ia lait ia kane ki kyndon ba la buh da ka DC u la ong ruh ba kane ka jingpyntrei kam beain ia kine ki parmaw, ym shym la tip satia kumno ki iaid lait na ka ain, hynrei na ka liang jong ka HANM Ri Bhoi, ki la kren shai ba  kin ym ailad ia kum kine ki jingtrei beain kin iaid ha kine ki thain.
U la iathuh ruh ba na ka liang ka HANM ki la lap ruh ia ki trok  ki ba pynkit  maw be-ain bad bad ong ruh ba kine ki parmaw bad ka jingpynkit maw beain kan ym lah ban iaid beit khlem da donkti  ki bor ba halor.
Na ka liang ka HANM Ri Bhoi District hadien ba ki lap ba ki don ki jing pyntrei beain ia kine ki parmaw ki la phah khang noh ia baroh ki ne ki parmaw tad haduh ba kin da lah ban pynbiang ia ki kot ki sla.
Shillong: Ka jingialang jong ka kynhun myntri ka sorkar Jylla, kan long ha ka 4tarik Rymphang 2020, ha ka por 12baje nohsngi ha ka Conference Hall jong ka ophis jong U Divisional Officer jong ka Soil and Water Conservation, Territorial Division, Mih Myntdu, Jowai.
Katei ka long katba kum ka khubor sorkar, kaba la pynmih mynta ka sngi.
Nongpoh:  Shisngi hadien ba ki nongialam ka Dorbar Shnong Tyrso, ki kynnoh ba ka kynhun u Bah Hercules Suting, ki la leit ban pynthud ia ka jingpyntrei ia ka surok ha Tyrso, na ka liang u samla Hercules Suting, General Secretary ka HYC ha Ri Bhoi bad uba dei ruh uba la shah kynnoh ba u la leit ban pynthut ia katei ka surok, u la pynshai, da kaba ong ba katei ka jingkynnoh da kitei ki nongialam shnong ka long kaba bakla eh bad kumjuh ruh la pynsngewthuh bakla ia u paidbah jong ka thain.
Haba iadei bad katei ka khubor kaba la pynpaw da kitei ki nongialam shnong ka Raid Tyrso bad kaba la pynthohbria ia u samla Hercules Suting u General Secretary ka HYC Ri Bhoi District.
Na ka liang ka seng ka pynshai ruh ba kam dei satia ba la leh da ka kynhun u Hercules Suting kumba la kynnoh da kitei ki nongialam shnong, hynrei ka dei ka kam ba lah tiplang da ka seng bad kadei ruh ka kamram ka seng ban talasi iaki mynder ba wan leh trai khlieh bad ban knieh iaka pliang ja u paradoh parasnam hapoh ka dong ka thaiñ Ri Bhoi.
Ka seng ka kren shai ruh bad maham jur iakine ki kontraktor ba kim bit shuh da lei lei ruh ban rah nongbylla daki bar jylla (Bangladeshi ba wan na Assam) namar ha ka jinglap ka seng la sakhi bun ki bar jylla kim don wat tang ki dur thep vote, ki labour license, kiba don ruh la lap tyngkrein ba ki pyndonkam da ki ba shu thok (fake voter ID) bad wat ban kren iaka ktien India ruh kim nang lane sngewthuh bad kane ka pyni shai kdar bad pynshisha ba kim dei satia kita nong India hynrei la iohi shai kdar ba ki dei ki khar bangla kiba lehse ki la shah kyntait na ka NRC ha Assam.
Kumta ka seng ruh ka maham tyngeh bad kam ailad satia ia ki bar jylla ban trei khlem da don ki kot ki sla ba tikna ban pynshisha ki dei ba naei namar ha kine ki sngi ba ka sorkar kmie ka pyntrei iaka CAA bun ki Bangladesh ki wan ban tuid shapoh ka jylla lynba ka jylla Assam.
Shuh shuh ka seng ka pynshai paidbah ruh ba kam shym la don ka jingpynthut ban pyntrei iaka surok kum ba la kynnoh bad ka seng ka kmen ruh bad pdiang sngewbha ia ka jingwan ka Jingiaseng Synod Paidbah ha Tyrso bad kala long ka jingkyrkhu ruh ia katei ka shnong lyngba kane ka Jingiaseng Synod lyngba ki kam pynroi ha kane ka thain.
Hynrei haba iadei bad ka jingwan u mynder ban wan hapoh ka thain, na ka liang ka seng kam ailad da lei lei ruh khamtam ki ba wan trei kam ba pher ba pher khlem ki kot ki sla ba biang, namarkata ka Seng ka kyntu jur ia ki kontraktor ba ki dei ban ai kam shwa ia u khynnah shnong na ka dong ka thain namar ka kam surok ruh uba bun uba lah ban leh ym tang uta u khar poiei.
Halor katei ka jingshah kynnoh, ka seng ka kyndit ba kat ki nongialam shnong ki kynnoh pyrshah khlem da tip tynrai ia kiei kiei hynrei ki lah shuh ngeit ha jingpynshoi kine ki riewshim kabu bad ki riew khwan myntoi shimet bad ka Seng ka kyntu jur iakine ki Nongialam shnong Tyrso, ba kim dei ban lehbiej ne ngeit biang ia kine nongiathuh lamler bad lada phi sngewkhia iakane ka kam wan mih sha khmat ban ia kynduh iaka Seng bad ka Seng kan pynshai sha phi.
Bad kum ka jingpyntip ba lada phim pat lah ban thep kam shwa da ki samla ka thain, sngewbha pynsangeh shwa iaka kam namar ka ka HYC kan pyrshah beit tad haduh kaba kut.
Kane ka long ka kyrwoh na u Samla John Nongrum, President ka HYC Ri Bhoi Distric.
Shillong: Ka synjuk jong ki nonghikai SSA hapoh ka Jylla, ka Meghalaya SSA School Association (MSSASA)  ka la mudui da ka mukotduma  hapoh  Ingbishar Meghalaya High Court ha kaba ïadei bad ka jingpynslem ban siew ïa ka Arrear sha ki nonghikai SSA kaba haduh phra bnai kynthih, kata naduh 1 tarik, Naitung, 2016 haduh ka 28 tarik, Rymphang, 2017 jong u snem 2016-17.
Ia katei ka mukotduma ka MSSASA ka la  mudui ha ka 28 tarik, Kyllalyngkot mynta u snem pyrshah ia ka Sorkar India bad ia ka Sorkar Meghalaya katkum ka Article 226 jong ka Riti Synshar ka Ri India.
Ha ka mukotduma, ka MSSASA, ka la kdew ba ïa ka tulop jong ki nonghikai SSA ha ka jylla Meghalaya la mang bad pynkiew da ka ophis jong u State Mission Director SEMAM-SSA & Commissioner & Secretary ka tnat Pule Puthi ka Sorkar Meghalaya lyngba ka jingbthah kaba la pynmih ha ka 31 tarik, Risaw, 2016.
Ka MSSASA ka la kdew ruh ha kane ka mukotduma ba ka Sorkar Jylla kam shym la pyllait ïa ka Arrear sha ki nonghikai SSA kaba dei ban siew naduh ka 1 tarik, Naitung, 2016 haduh ka 28 tarik, Rymphang, 2017 jong u snem 2016-17 wat hadien ba ka Seng ka la ai bun tylli ki jingthoh sha ki bor badei peit jong ka tnat Pule Puthi bad sha u Myntri ka tnat Pule Puthi bad kumjuh ruh wat sha u Myntri Rangbah da kaba kyrpad ban pyllait noh ïa ka  Arrear jong ki nonghikai skul SSA.
Shuh shuh, ka Seng ka la kdew hadien ka jing phah ia bun tylli ki jingthoh bad ka jingiakynduh bad ka Sorkar na ka por sha ka por ka shu kut tang ha ka jingiakren ki dkhot ka seng ki la phah ruh da ka Legal Notice ïa ka Sorkar Jylla ha ka 20 tarik, Rymphang, 2019 ban dawa ba dei ban pyllait noh mardor ïa ka  Arrear jong u snem 2016-17 ha kaba na ka liang jong ka Tnat Pule Puthi ruh ka la kubur ba kane ka jingdawa jong ka Seng ban pyllait noh ia ka Arrear ka long kaba shongnia.
Ka jingbym pyllait ïa ka  Arrear jong ki nonghikai SSA da ka Sorkar Jylla wat hadien 4 snem ba la pynkiew ia ka tulop ka dei ka jingpynduh noh ia ka hok  ki nonghikai katkum ba la kdew ha ka Article 14, 16, bad 21 jong ka Riti Synshar ka Ri India bad kiwei kiwei ki hok katkum ka ain.
Lah ban kdew hangne, ba ki nonghikai SSA hapoh ka Jylla ha ki snem bala dep ki la pynlong bun tylli ki program jingiakhih ban dawa ban pyllait ia ka tulop Arrear na ka Sorkar Jylla.
Ka Tezpur unit jong ka All Assam Students’ Union (AASU), hynnin ka sngi, ka la pynlong ia ka jing ia snoh kynjri ban pyrshah ia ka ain CAA ha ka nongbah  Mission Chariali.
Palat 2hajar ngut ki la ia shim bynta ha katei ka jing ia snoh kynjri bad ki da pyrta pyrshah ruh ia U Sarbanando Sonowal, myntri rangbah Assam, U Narendra Modi, myntri rangbahduh bad ia ka seng BJP.
Ka jing ia hylla paidbah, ka sdang naduh ka por 12baje haduh 1 baje nohsngi.
Da katei ka jing ia lum paidbah, la khang sbak ia ka surok bah NH 37 (A) bad ki kali ki la sahkut lut ka iaid ka ieng ha katei ka por.
U Arup Talukdar, President ka AASU ha Tezpur, la kren ha ka jingialang, da kaba ong “U paidlang ka Assam, un nym ailad satia ban shah pynlong kum ki soh shnong ha la ka jong ka Jylla, kumba la jia ha Tripura.
Ngi don ia la ka jong ka kolshor, ia la ka tynrai bad ngin nym ailad ia kiwei ban pynduh pyndam".
Sngew ktha-khlieh haba pule khubor ha u Rapang.
com ba ka rukom thoh ka dang tlot palat.
Shillong: Dei tang ka Dalmia Cement, ka karkhana shna dewbilat kaba nyngkong eh ha ka Thaiñ Shatei Lam Mihngi kaba la kot kyrdan katkum ka API (American Petroleum Institute) bad ka BIS standard ban pynmih ïa ka Oil Well Cement (OWC).
Kum kawei na ki kompeni ba paw khmat ha kaba ïadei bad ka dewbilat ha ri India, ka Dalmia Cement (Bharat) Limited, kawei na ki shnat jong ka Dalmia Bharat Limited, ka la pynmih ïa ka oil well cement kaba nyngkong eh ha kane ka sngi.
Kiba la ïa don lang ban sakhi ha kane ka sngi ki kynthup ïa u Mr.
Sunil Aggarwal, Regional Sales Director, Dalmia Cement.
Kane ka dei ka sien kaba nyngkong ba ka kompeni shna dewbilat ka la ïoh bor lyngba ka dulir ban shna bad pynmih ïa ka oil well cement ha kane ka Thaiñ Shatei Lam Mihngi na ka API (American Petroleum Institute) bad ruh ki bor jong ka BIS.
Ka Kerala, ka pynthikna mynta ka sngi, ba u don sa uwei pat u briew, uba la ioh ia ka jingpang iabit Corona Virus bad da katei ka jinglap, kumta ki nongpang Corona, ki la don mynta 2 ngut ha katei ka Jylla.
La iathuh ba utei uba ioh ia katei ka jingpang, u dei uba shait smat bha ban leit jingleit kylleng kylleng.
Ka liengsuin Air India, kaba kit ia 323ngut ki nong India bad 6ngut ki nong Maldives, ka la hiar khynew ha Delhi, mynta ka step, ong ka khubor.
La iathuh ba ki don saw ngut ki nong India, ki bym shym la lah satia ban wan namar ba ki don ka jingpang shit kaba jur.
Ka sorkar Kerala, haduh mynta ka don 1,700ngut ki briew kiba ka dang peit bniah bha, namar ba ki lah ban don ia katei ka khieshoh iabit kaba triem bha.
Kitei ki samla pule kiba wan phai na China.
Ki smartphone ki dei ki tynrai bah kiba lah ban pynkylla iaka jingim jongki briew.
Kilah ban wanrah jingbha ne kilah ban wanrah jingsniew lada pyndonkam palat iaki.
Mynshuwa ki briew ki ju pyrshang ban wad iaki lad ki lynti ban phah iaki shithi ne ki mesej lane ki ju thied kyrpang iaki kamera tang ban ioh shondur.
Mynta iakine baroh lah ban pyndonkam daki teknoloji thymmai ban pyntylli lang hajuh haka dur jong ki smartphone.
Kat nang mih ki sngi ki snem kala nangkhring iaki paidbah khamtam iaki khynnah samla kane ka juk mynta.
Dei namar kata haduh kine ki sngi kipor mynta ka mobile phone kam ju jah naka met jong u briew.
Katkum ka jingiohlum jingkheiñ, la kumno kumno shiteng naki nongshong shnong ki don laki jong ki smartphone.
Ha u snem 2016, ka jingwadbniah bala pynlong daka Bank jong ka America ki iathuh ba palat 96% ki khynnah samla kiba pyndonkam iaki phone ki ong  baki smartphone ki long kiba donkam bha naka bynta jongki, ki kdew ruh ba ki long kham kongsan ban iaki jingsleh ne ki brut shut bniat jongki.
Ki nongwadbniah ki shem ruh ba manla u wei pa uwei u briew u ju peit ne khmied iala ka mobile phone jan man la ka 5 minit.
Kampher, baroh kine ki don laki jong ki jingmyntoi bad ki jingduh jingmyntoi.
Ha kane ka bynta ngin peit bniah kiei ki jingmyntoi bangi ioh naki smartphone bad ha kajuh ka por kiei ki jingduh jingmyntoi naka jingpyndonkam palat iaki mobile phone.
Jingsniew bangi ioh na ka fone pynmih kloi plz dalong ka ba lahlano phin bteng biangNgi sngewshngaiñ ban don kum maphi ki nongthoh essay ha ka ktien khasi.
Ka iarap shibun khamtam ia ki bym nang khasi bha.
Nangïaid shakhmat, ban pynmih shuh² sa da kiwei pat ki subject.
Khublei shibundei nakane ka essay kaba phi ai hangne nga la ioh ban prepare haka exam jong ngakhublei shibun eh.
Ka jingpang Corona, ka la kiew sha ki 2,590 ngut ki briew kiba dang shu ioh thymmai lane sha ka 14,000ngut baroh kiba ioh ia katei ka jingpang bad la shim ba katei ka dei ka jingpang kaba shyrkhei tam haduh kine ki sngi.
Ka jingiap haduh hynnin ka sngi ha China, ka poi sha ka 304ngut.
La iathuh ba kitei kiba iap haduh mynta ki dei ha ka Jylla Hubei, kaba dei ka Jylla, kaba jur tam katei ka jingpang kynsha.
New Delhi: Uwei u samla uba 25 snem ka rta, U  Kapil Gujjar, ula siat sha suin hynnin ka sngi ha ka jaka iakhih paidbah ban pyrshah CAA ha Shaheen Bagh, ha New Delhi bad kaba dei ruh ka jaka iakhih paidbah, kaba la neh la palat shibnai eiei mynta.
U Gujjar, ula shah kem hynnin ka sngi, hadien ba ula siat sha suin ha katei ka jaka jong ka jing iakhih.
U Kapil, ula siat ar sien sha suin hynnin ka sngi bad la iathuh da ki kmie ki kpa jongu, ba ka jingsiat jongu ia katei ka jaka, ka long ba ula thait palat ban leit jingleit, na ka jingshah khang lynti ka surok na South Delhi sha Noida, na katei ka jing iakhih bad la iathuh ba man ka por, u hap ban iaid tang ar kynta na Noida sha Delhi, lane kaba long tang 10 kilometre hynrei na kane ka jing ia khih, u hap ban iaid haduh 35 kilometre bad u poi iing haduh shi baje mynstep.
La iathuh ba U Kapil, ula hylla ruh ha khmat jong ki pulit, da kaba ong “Jai Shri Ram" bad tang ki Hindu, ki dei ban tuklar ha la ka jong ka Ri, ym dei ia kiwei pat ki jaitbynriew.
Shillong: Ka Indian Air Force, hynnin ka sngi, ka la pynshai paidbah ba ka jingthoh jongka, kaba ong “Tresspasers will be shot" lane ia kiba iaid khlem jingbit, yn siat, kam dei satia ka jing byrngem, hynrei ka dei tang ka jing maham ia ki briew.
La iathuh ba katei ka jingthoh, ka dei kaba la bthah bad kaba la ju leh ha khmat jong ki jaka trei kam jong kitei ki shipai suin bad kiba maham ban rung sha ki jaka trei kam ki shipai suin  khlem ioh jingbit.
La iathuh shuh ba la pyntip halor katei ka jingthoh sha ki bor shnong kiba don marjan bad kumjuh ruh sha U Superintendent of Police, East Khasi Hills, ong ka khubor na U Public Relations Officer jong ka tnat iada ri ka sorkar India.
Na ka liang jong ka seng FKJGP, Upper Shillong, ka la ujor hynnin ka sngi sha ka Deputy Commissioner, East Khasi Hills, halor katei ka jingthoh pyntieng koh tympan jong ki shipai suin.
Shillong:   Ka jing dawa pynhiar noh ia u James Sangma na ka shuki myntri kam pohing ka jylla Meghalaya ka la nang sawa jam bha hadien ka jing kwah ki seng sain pyrthei kum ka United Democratic Party (UDP), People’s Democratic Front (PDF) bad ka National Communist Party (NCP) ki ba don lang ha ka sorkar jong ka Meghalaya Democratic Alliance (MDA) ba lam khmat da ka National People’s Party (NPP) ban weng noh ia u James Sangma kum u myntri kam pohing ka jylla.
Myn hynnin ka sngi u symbud myntri rangbah ka jylla u Prestone Tynsong u la kam ba ia ka rai ban pynhiar shuki noh ia u James Sngma ka shong beit ha u myntri rangbah ka jylla u Conrad K Sangma.
“Nga la ioh jing tip ba ki seng sain pyrthei kiba don lang bad ka sorkar Meghalaya ki kwah ban weng noh ia u James Sangma kum u myntri kam pohing ka jylla, hynrei ia kane ka rai tang u myntri rangbah u lah ban him" la bynrap u Bah Prestone Tynsong.
Na ka liang symbud myntri rangbah ka jylla u Bah Prestone Tynsong u la ong ruh ba kam da donkam eh re ban ia shong jing ialang jong ki seng sain pyrthei halor ka jing pyn kynriah shuki namar tang u myntri rangbah ka jylla ruh u la don lypa ia ka bor bad ka jing stad ban pynhiar shuki ne ban pyn neh shuki iano iano ruh.
Haba kylli hato un treh ne em ban shimti kum u mytri kam pohing ka jylla, na ka liang u Prestone Tynsong u la ong ba kam don jing pher ia ka tnad aiu phi bat hynrei kaba kongsan ka dei beit ban shakri ia ki paidbah da ka ba trei hok ia ka kam ba ki bat ha ki tnad bapher bapher jong ka sorkar jylla Meghalaya.
Shillong: Ka KSU South Central East Circle bad ka FKJGP Riwar Mihngi Circle myn hynnin ka sngi ki la kynduh ia u SDO( Civil) ka Pynursla Sub-Division halor ka jingieng kali kulmar ki kali khamtam eh ki trok kit maw ha ki shnong ki thaw bad ha ki surok jong ka NH-40 ka thain Pynursla ter ter.
Na ka liang ka KSU la ialam u samla Ksan Thabah uba long u general secretary katba na ka FKJGP la ialam da u bah Evanfield Khonglam uba long u information secretary ka FKJGP.
Ha kane ka jing iakynduh, u SDO u la kular ban shim khia noh mardor bad ha kajuh ka por, kine ki ar tylli ki seng kin shim ia la ka jong ka lynti.
Ki la maham tyngeh ia kino kino ki kali kiba ieng pathar harud surok khamtam ka jingieng baroh ar liang ka surok kaba khlemakor, kaba la wanrah ka jingthut ka jingeh ia ki kali paidbah.
Kine ki seng ki la maham ruh ba halor ka jingleh khlem akor ki nongñiah kali na ka por sha ka por kum ka jingpynstet ia ki kali, ka jingiadih ia bam khlem akor bad kiwei ki kam khlem akor.
Ka jingieng pathar ki kali ka wanrah ruh ia ki jingmynsaw ba ha rukom ia ki paidbah.
Shillong:   U symbud myntri rangbah ka jylla u Bah Prestone Tynsong u la ong ba ka sorkar Meghalaya ka burom ia ka rai jong ka ing bishar (High Court) ka jylla haba dei bad ka jing jied Chief Executive Member (CEM) thymmai hapoh ka Khasi Hilla Autonomous District Council (KHADC) tangba ka sorkar Meghalaya ruh ka donkam ia ka jing pynshai halor ka hukum ka ing bishar ba ym donkam ban pyntip sha ka sorkar Meghalaya haba dei bad ka jing ia jied CEM thymmai hapoh ka KHADC.
Ka Meghalaya High Court ha ka 28 tarik kyllalyngkot 2020 ka la pynmih ia ka hukum ba u lat ka jylla u dei ban phah noh ia ka kyrwoh na ka bynta ban ithuh noh ia ki EM jong ka KHADC hapoh ka district council.
Ka ing bishar ka la pynmih ia ka hukum ruh ba ym donkam ban pyntip lane ‘notify’ sha ka sorkar na ka bynta ban jied CEM thymmai hapoh ka district council.
Na ka liang u symbud myntri rangbah ka jylla u la ong ba haduh mynta ka sorkar kam pat shym pat ia kren bad u General Advocate halor kane hynrei ka sorkar kan sa shong ban pyrkhat sani bha halor ka hukum jong ka ing bishar.
“Lada ngi peit bniah bha ia ki kyndon ka ba don hapoh ka ‘Para 11’ jong ka ‘Sixth Schedule’ ka kdew shai ba baroh ki ain ne ki bills kiba la mynjur da ki district council ki dei ban thoh hapoh ka ‘official gazette’ jong ka sorkar" u la bynrap.
Halor kane ka nongrim na ka liang u Prestone Tynsong u kwah ba kan don ka jing pynshai bha halor ka jing iadei ka DCA bad ki district hapoh ka jylla.
Shillong:  Ka kiew pynksan rngiew pyneh rngiew ba shisien shisnem sha Lum Sohpetbneng ka la sdang ha ka 26 tarik Kylla lyngkot, da ka nguh ka dem ka duwai ka phirat ka kñia ka khriam ha law Nongthroh ha syntai u Lum sohpetbneng.
Kane ka jinglehniam lah dep pynlong shwa ka kiew lum paidbah sha kliar u lum sohpetbneng ha ka 2 tarik u Rymphang.
Ha ka lehniam lehrukom da lah dep la pyniaid da u riewtymmen riewsan Rangbah Skor Jala, u Khnong Rynsan jong ki tymmen ki san ka seng Khasi Mawkhar Shillong.
Hangne la kyrpad kyrpon ba ia ka kiew lum pynehrngiew ha ka 2 tarik u Rymphang kan ym don kano kano ka wit ka wa.
U Rangbah Skor Jala ha ryngkat ki symbud nongkñia ki la pyndep ïa ka niam ka rukom katkum ki riti dustur ka Raij Mawbuh.
Hadien ka lehniam ha law nongthroh, ka la don ka jingpyndonburom ia ka mei mawbuh ha ka ba la don ka kñia ka khriam ka peitdak ka peitshin da ki tymmen ki san ban ioh ia ka kyrkhu ka kyrdoh na ka bynta ka jingleit kiew pynehrngiew paidbah ha ka 2 tarik Rymphang.
Ha ba la biang nadong shadong baroh ki ba la sakhi ha kata ka lehniam lehrukom ki la leit pynsum ïa u maw mei Mawbuh ba la lam khmat da ki tymmen ki san, u Syiem Hima Mylliem, Ainam Sing Syiem bad ki basan ki bakhraw.
Mar ïa dep ka niam ka rukom ha ka Raij Mawbuh, ki tymmen ki san ki la kiew sha duwan ha kliar lum Sohpetbneng na ka bynta ka leh niam leh rukom ka ba kut artat, ha ka ba la shat pylleng ha ryngkat ka khan ka bishar bad ka kyrkhu kyrdoh ïa u khaweh khawkdang, shwa ban sam bhah sha ki paidbah.
Naduh ba la sdang ka kiew pyneh rngiew ha u snem 2000, ïa u khaweh khawkdang la ju ai da ka Syiemsad Hima Mawbuh ha ryngkat ka kyrkhu kyrdoh bad ba la nam ha ka dorbar ki longsan mansan Raij na ka kur Rangslang, Shylla, Manar bad Shadap.
Katkum kane ka peit dak peit shin ka la paw ba ki blei ki ryngkew ki basa kin don ryngkat ban synran synriah ia u paidbyllien u ban wan u ban poi ha katei ka sngi da ka suk ka saiñ.
Ka kiew pynehrngiew lumsohpetbnang ka long ruh ka bynta jong ka Dorbar Raij Mawbuh ha ka Hima Mylliem ha ryngkat ka Seng Khasi Kmie ba la kitkhlieh bad pynïaid da ka Lyngwiar Korbarkam ne ka Lum Sohpetbneng Committee.
Hadien da ki phew snem ba ka Raij Mawbuh ka khlem lah shuh ban bteng ïa ka niam ka rukom, kumta la shimti noh da ka Seng Khasi Kmie katkum ba la maitphang ka Seng Khasi Mawlai hadien ba la tuklar da uwei na ki tymmen ki san ka Seng Khasi, u Bah H O Mawrie {Bam kwai ha dwar U Blei}.
Don ki riewtymmen riewsan ki ba ïathuh ba ha ka por ba synshar u Syiem Sati Raja, dang don u khla ha khlaw ba lah ban ïohi paidbah ba u synran kum u ryngkew basa ha ka por ba long ka niam ka rukom jong ka Raij Mawbuh.
Kumta naduh ka snem 2000 la phuh la phieng ka kiew pynehrngiew Lum Sohpetbneng ba la prat lynti da u Bah Sumar Sing Sawian bad Bah Dipshon Nongbri u ba dei artat u Khnong Rynsan ba mynta.
Lah ban pynkynmaw ba ka Law Nongthroh ha syntai Lum Sohpetbneng ka dei ka thaw ba la lapdien da ki stadtip ka longbynriew manbynriew bad ka sengshnong sengthaw ba la lamkhmat da u Dr Marco Mitri ha ka ba la shem ba don ki hynñiew tylli ki mawbah kur, ki mawbynna, bad byllai ki nongra marmaw bad marnar ba naduh mynnor ba la pyndonkam ki longshwa manshwa.
Kumta ka don ka sakhi katkum ka stadtip ba mynta ban pynskhem ïa ka khanatang Sohpetbneng ha ka ba la ngeit ba ki khunbynriew Hynñiewtrep ki wan hiar na bneng na ka tangnub tangjri lyngba ka jingkieng ksiar Lum Sohpetbneng.
Nongpoh: Haba sngapbha ia ki artylli ki jingialang paidbah, kaba la pynlong da ki saw tylli ki ki kynhun sengbhalang ba paw hapoh ka jylla, kiba kynthup ia ka Khasi Students Union, (KSU), Federation of Khasi Jaintia & Garo People (FKJGP), ka Hynniewtrep National Youth Front (HNYF) bad Ri Bhoi Youth Federation (RBYF), la iohsngew pynban ia ka sur ba lada, ka sorkar jylla kam lah ban pynkohnguh ia ka sorkar pdeng halor ka CAA bad ruh lada pulom ka jingdawa ILP, shen yn sa mih ka kynhun ki lehnoh hapoh ka Ri Lum Khasi Jaintia.
Ha ka jingkren na kitei ki nongialam jong ki saw seng, la iohsngew ba kitei ki heh nongialam sengbhalang, ki kyntu ia la ki dkhot ba ki dei ban long kiba pynkhreh ha kano kano ka por, la ka long ban iaumsnam lane da kiwei ki lad ki lynti, khnang ba yn lah ban pynkohnguh ia ka sorkar Pdeng kaba la ialam khmat da ka BJP.
Na ka sur kaba la mih na kitei ki nongialam seng, ki la ong ba ka sorkar pdeng ka kloi ban ai ia ka ILP hapoh ka jylla Manipur, namar hapoh katei ka jylla ki don bun bha ki kynhun senglehnoh bad dei na kata ka daw kaba la pynlong ia kak sorkar pdeng ba kan mynjur kloi ha ka ban pyntreikam ia ka ILP, katba ha jylla Meghalaya namar ka jingbymdon ki kynhun lehnoh, kaba la pynlong ia ka sorkar kmie ba kan leh mynthi.
Lada sngap bha ia ka sur jingkren byrngem na ki heh sengbhalang hapoh ka jylla, kiba kynthup ia ka KSU, FKJGP, HNYF bad RBYF, ka la dei ka por ia ka sorkar jylla ba ka dei ban shong pyrkhat bad ban tynruh sha ka sorkar pdeng, na ka bynta ban pynsngew halor ka jingpynshah ia ka CAA bad ka jingdawa jong ki ban pyntreikam ia ka ILP hapoh ka jylla Meghalaya.
Shillong: U symbud myntri rangbah ka jylla u Prestone Tynsong mynta ka sngi u la iathuh ba ka sorkar Meghalaya ba lam khmat da u myntri rang bah ka jylla u Conrad K Sangma ka la pan na ka sorkar India kumba 1500 lane 2000 klur tyngka na ka bynta 3 tylli ki projek ban tei ia ki surok haoph ka jylla.
Kum ba shu pyn kynmaw ka sorkar Meghalaya ka la pynkhreh 3 tylli ki projek surok kiba kynthup ia ka surok bah na Nongstoin shaduh Wahkaji, ka National Highway (NH) 62 kaba hap sha Bagmara bad kawei pat ka NH 127 B ka ba iaid lyngba na Shillong-Nongstoin-Tura shaduh Dhubri jong ka jylla Assam.
Na ka liang u symbud myntri rangbah ka jylla u Prestone Tynsong u la iathuh ba ka sorkar Meghalaya ka la dep ban aiti sha ka sorkar kmie ia ka Detail Project Report (DPR) ba la pynkhreh da ka tnad PWD jong ka jylla.
U la iathuh ruh ba kine 3 tylli ki projek ki la ban kot sha duh 2000 klur tyngka.
“Ngi don jing kyrmen ba ka sorkar kmie kan pyllait noh ia ka mang pisa ba la pynkhreh da ka sorkar Meghalaya khnang ba kitei ki projek kin ioh ban sdang nah kham kloi" u la bynrap.
Shillong: Ka seng Federation of Khasi Jaintia and Garo People (JKJGP) mynta ka sngi ka la leit buh ia ka jing ujor hapoh ka ophis treikam ka Deputy Commissioner (DC) ka East Khasi Hills pyrshah ia ka hukum ba la pynmih da ki shipai ka Air Force Upper Shillong ban siat ia ki briew ba iaid lait lyngba ki jaka jong ka Air Force.
Ka seng FKJGP ka la kynthoh ba ki shipai ka Air Force ka ba don ha Hynniew Mer (Upper Shillong) haduh Mawnianglah bad Mawkhan ki la tah ia ki hukum ha ki kynroh ba la ker ia ki jaka jong ka Air Force da ka ong ‘Trespassers will be shot’ da ka ktien phareng bad ‘Trespasser yn siat’ ha ka ktien Khasi.
Ka seng ka pynpaw ia ka jing sngewkhia halor ka jing byrngem ki shipai ka BSF da ka ba ong ba naduh u snem 1963 haduh mynta kam pat ju do kano kano ka jing kynad hapdeng ki briew jong kane ka thain bad ki shipai ka Air Force.
Na ka liang ka seng ka la kyntu ia ka ophis treikam ka DC ban tuklar halor ka jing byrngem ki shipai ka Air Force.
Ngim donkam shipai kum kine hapoh Shillong.
Ai kin sah tang ha Khap-pud.
Shillong: U Chairman ka Confederation of Meghalaya Social Organisation (COMSO) u Bah Roberjune Kharjahrin u la iathuh ba na ka liang ka COMSO kin sdang biang ia ka jingiakhih ban dawa ia ka Inner Line permit hapoh jong ka jylla Meghalaya da kaba shong kyllain myngngor.
Haba kren ha ki ladpathai khubor u bah Robert Kharjahrin u la iathuh ba ka jingiakhih shong kyllain myngngor kan long san sngi lynter, kaba kin sdang naduh ka 4 tarik u bnai ban wan bad kin pynkut ha ka 8 tarik jong u bani Rymphang ha kane ka nongbah Shillong.
U la byrngem ruh da kaba ong ba lada ka sorkar pdeng kam sngap ia kane ka jingiakhih kaba jai jai na ka liang jong ka seng kan dang pynjur shuh ia ki jingiakhih ban dawa ba dei ban pyntrei kam noh ia ka ILP ha kane ka jylla Meghalaya.
U Bah Kharjahrin u la ong ba la iohi ia ka jingiakynduh u myntri rangbah ka jylla u Conrad K Sangma ia u myntri kam poh iing ka sorkar pdeng u Amit Shah, hynrei kane ka jingiakynduh kam shym don kano kano ka dak kaba ka sorkar pdeng kan pyntrei kam ia ka ILP ha kane ka jylla Meghalaya.
Ka COMSO, kala kyntu ia ki paidbah ba kane ka jingdawa ia ka ILP kam dei ban long tang jong ki seng bhalang lane jong ki MLA, hynrei ka dei ban long jong ki paidbah ki ki long tang ki nongialam hynrei ka jingiakhih ka dei ban long jong ki paidbah.
Haba phai sha ki MLA, u nongialam jong ka COMSO, u la ong ba ki dei ban hun tang ba ki la pdiang ia ka rai hapoh iing dorbar ban dawa ia ka ILP hynrei ki dei ban leit lang baroh 60 ngut sha Delhi ban pynpaw ba ki ruh ki dawa ia ka ILP, hynrei kum ba ka long mynta kila shu ia sngap.
U la ong ba ka sorkar pdeng kala kyntait saw sien ia ka jingdawa jong ka jylla Meghalaya ban khanglad ia ka jingwan rung ki briew kiba na bar, kaba nyngkong dei ha u snem 1973, kaba ar ha u snem 1986, kaba lai ha u snem 2006 bad kaba saw kumba ka paw mynta ia ka rai jong ka iing dorbar kaba la shim ha ka 19/12/2019 ban pyntrei kam ia ka ILP.
Haba jubab ia ki jingkylli haba ia dei bad ka mukotduma kaba don mynta hapoh Supreme Court halor ka ILP, u Bah Kharjahrin u la ong ba kane kan nym ia tyngkhuh bad kane ka jingdawa, namar ka jingdawa ia ka ILP mynta kan long ha ka jylla baroh kawei.
Hooid nga don ban ong ba ki nongialam seng bhalang kin long tang ki nong ialam, hynrei ban ia khih ne mih madan dei ki paidbah.
Ki pat long nong ialam tang na dpei, kaba mut ksan rympei rem dorbar dei ma ki.
Wow pyrkhat bha haba phi kam ialade ki khlawait ka bri u hynñiew trep.
Nongpoh:  Ki Bor Distrik ka Ri Bhoi, mynta ka sngi ki la leit ban pynpra ia ki dukan jong ki riew paid bah, kiba la wan ban shna beain ha ka jaka jong ka Meghalaya Energy Corporation Limited (MeECL) kaba don ha Lad Umroi ha Ri Bhoi, Ri Bhoi District.
La ioh jingtip ba mynta ka sngi, na ka liang ka Bor District Ri Bhoi, kata naduh ki Majistrate, ki Pulit lem bad kiwei, kiba la rah lem bad ka Puh shilum, ki la leit sha katei ka jaka kaba don ha Lad Umroi bad ki la pynpra naphang ia kitei ki dukan, kiba la shna beain ha ka jaka jong ka MeECL khlem da ioh bor na ka tnad MeECL.
La ioh jingtip ba ka nongrim hi kaba la pynlong ia ki bor distrik ka Ri Bhoi, hapoh ka jingialam ba kin leit ban pynpra ia kitei ki dukan, ka dei hadien ba la ioh ia ka jingujor da ka tnad MeECL, kiba la ujor sha ki Bor Distrik ka Ri Bhoi halor ka jingwan shna dukan beain ha ki briew ha katei ka jaka jong ka MeECL kaba don ha Lad Umroi.
Shuh shuh, la ioh jingtip ruh ba na ka liang ka MeECL, la bunsien ka la phah jingthoh ia kitei ki nongshong dukan ha katei ka jaka, hynrei na ka liang kitei ki nongshong dukan, kim shem la patiaw bad khlem ka jingioh bor lane ban pan jingbit na ka MeECL, ki bteng ia ka jingbuh dukan ha katei ka jaka, tad haduh ba ki la shah pynpra jubor noh hynne ka sngi.
Shillong: Ki spah run na u Yogesh Tiwari bad u Anish Charak ka Meghalaya ka la pynlong ban ioh bat nam tam da 43 run ha ka jingiakhun pyrshah ia ka Sikkim mynta ka sngi ha ka U-23 Col CK Nayudu Trophy ba long ha Guwahati.
Ka Meghalaya kaba kamai 71/5 hynnin ka sngi, ka la knieh nam tam da 43 ha ka jingiakhun bteng ba myntaka sngi jong ka innings kaba ar.
Ha kane ka jingiakhun u Tiwari u kamai 121 katba u Charak (159).
Baroh ngut kila pynlang 230 bad pynhap 7 wicket.
U Charak u tied 9 tylli ki 6 bad 16 tylli ki 4 bad u dei ruh u nongkamai ba heh duh ka Meghalaya ha ka inning ba nyngkong kaba ka kamai 219.
U Mukesh Rai u kamai 27 bad Elchiang Ch Momin (10) ki la bynrap shuh ia ka Meghalaya kaba kamai baroh 407 katba ka Sikkim ka donkam 380 ban jop.
Shillong: Ki lai kol u Seilenthang Lotjem ka Punjab ka la pynjem khnap ia ka Manipur ban shah rem da 3-0 ha ka jingiakhun ka Group B ka Hero Junior National Football Championship ka Dr BC Roy Trophy ba long ha madan balai ha Polo mynta ka sngi.
U Lotjem ka Punjab u la thep ha ka 9th, 34th bad 49th minit ban kynjoh sha ka 5 kol ha kane ka jingialehkai.
Ka Punjab mynta ka la don ha kliar duh ka miej kamai point na ka Group B da kaba khur 6 point na ki ar sien ialehkai.
Ka Manipur mynta ka la duh ban rung sha ka semi phainal hadien ba la rem baroh ar sien.
Ha ka jingiakhun mynstep, ka Kerala ka la pynliem da 2-1 ia ka Jharkhand.
U Muhammad Ajsal (12′) bad u Mohammed Aimen (64′) ki la thep mar kawei ia ka Kerala, katba u Lairenjam Sushil Singh (35′) u la thep kawei ia ka Jharkhand.
Baroh ka Kerala bad ka Jharkhand ki kamai mar 3 point.
Ha ka jingiakhun ka Group D, ka West Bengal ka la iakhaid khlem don ba lah thep kol bad ka Chhattisgarh.
Shwa ia kane, ka Karnataka ka la pynliem ia ka Jammu & Kashmir da 5-0.
Ka Karnataka ka la ioh ei ia ka kol thep hi ka J&K ha ka 29 minit shwa ban thep da u Aditya Mohan (33′), Godwin Johnson (46′), Elangbam Tondon Meitei (54′) bad u Shreyas Ketkar (82′ penalty).
Lashai ka sngi, ka jingialehkai kan long ha ka Groups A bad C.
Ha ka Group C, ka Meghalaya kan iakhun ia ka Sports Authority of India (SAI) ha madan balai por 2:00pm katba ka Haryana kan iakhun ia ka Odisha.
Ha ka Group A, ka Uttar Pradesh kan iakhun ia ka Mizoram katba ka Delhi kan iakhun ia ka Goa.
Ki prokram ialehkai lashai ki long: Group A (9:30am) – Mizoram vs Uttar Pradesh (Third Ground); Goa vs Delhi (JN Stadium), Group C (2:00pm) – Sports Authority of India vs Meghalaya (Third Ground); Odisha vs Haryana (JN Stadium).
Ki nongialam liang pyrshah ba kynthup ia ka Sonia Gandhi, kaba dei ka President jong ka seng Congress, ki la pynlong ia ka jing iaid pyrshah mynta ka step ha khmat jong ka dur mot U Gandhi ha Parliament ban pyrshah halor ka jing pyntrei kam ia ka ain CAA bad NRC.
Mynta ka sngi, ka dei ka sngi sdang jong ka Parliament bad ki dkhot jong ka seng Congress, ki deng da ki lama iong hapoh jong ka iing dorbar Parliament.
Ha kane ka sngi sdang U President ka Ri, U Ram Nath Govind, u la ai ia ka jingkren ha ka jing ia kynduh lang jong ki dkhot na baroh ar tylli ki iing ka Rajya Sabbha bad ka Lok Sabbha.
Bah  RM ShabongKa Meghalaya High Court, ka la pynmih ia ka rai jongka, ba ki kynthei ruh ki donhok ban jied Rangbah Shnong bad katei ka long halor ka jing ialeh mukotduma na ka bynta ka kam jied Rangbah Shnong ha Nohwet, Khyriem Syiemship.
Ka sobjek lyngkot ka long ba kane (la imat), kumba ka dei ka juk jong ki kynthei, wat la ha ki pateng kiba  mynshwa, kim ju don ki kynthei kiba mihkhmat ha ki dorbar shnong, lane ba ki shait ong ba kynih ka iar kynthei, hynrei mynta pat ka long kaba shisha, ba ki la don ki shnong kiba ailad ia ki kynthei ha ki kam dorbar shnong, khamtam ha ki shnong ha sor.
Mynta ka mih ka phang, ba haba ki kynthei ki la don hok ban jied Rangbah Shnong, kumta ka la dei ban don ka rai, la ki hima Khasi, Jaintia bapher, kin ailad ne em ia katei ka rai jong ka jingkylla, kaba la shim da ka kashari ne kin ialeh pyrshah ban ailad  ba ki Syiem, ki Dolloi, ki Sirdar bad ki Rangbah Shnong kin long beit tang ki shynrang bad ka phang hangne, ka long ba lada la ailad ia ki kynthei ba kin jied Rangbah Shnong, kumta ki dei ban don ia ka hok ruh ban long Syiem, Sirdar, Dolloi lane Rangbah Shnong  bad kata ruh ka long lada ki dei na ka jait Syiem (kaba lah ban sa kylla kham hadien) bad kumta ter ter.
Lyngba ka rai jong ka High Court, kan jin da la bha namarkata ia ki khlieh nongsynshar Hima, lane ia ki District Council, ba kin kren shai halor katei ka mat bad kata ka long, la kin ailad ne em ia ki kynthei ba kin thep vote ha man la ki jingjied dorbar Shnong, dorbar Raid, dorbar Hima bad lada jia ba ki la mynjur, ba kin thaw ia ki ain kiba shai bad ba kin trei kam salonsar, khlem da niew shiliang khmat iano iano ruh, lada dei ha sor ne ha nongkyndong.
Ka jingngeit jong uba rim, ka long halor ka jinglong shynrang bad ka jinglong rangbah lane ka jingdon tmain bad ka jing bym don tmain bad ka dorbar shongkun bad shongblei, hynrei ha kine ki sngi, ki la bun ki rukom pyniaid hima, kiba ngi la iaid lait bad kiba ngi la klet noh bad ka synshar ka khadar, la iohi, ba ka la iaid bad bud ryngkhi ia ka sain pyrkhat jong ka jinglong jingman ha India lane kata kaba ki ong ka electoral democracy bad kumta, kane ka dei ka por ba kan don ka jylli pyrkhat jong ki riew shemphang ban pynbeit kyrkieh lane pynduh syndon ia ka jingsngew iapher hapdeng u khat arbor bad ka kynthei shibuit shibor.
Ka World Health Organisation, ka la pynbna ba ka jingpang corona virus, ka dei ka jingpang ba shyrkhei jong ka pyrthei, ha kaba katei ka jingpang, ka la pyniap ia 213ngut ki briew ha China bad sa 10hajar ngut kiba ioh ia katei ka jingpang.
Ka India, ka dang pynkhreh mynta ban pyn kynriah ia ki 400ngut ki briew kiba don ha Wuhan jong ka China, da ka liengsuin jong ka Air India.
Katei ka liengsuin, kan mih ha ka por 12baje mynta ka nohsngi bad kan wan phai pat lashai ha ka por 2baje mynstep, ong ka khubor.
Shillong:   Ka Laitsohphie kala jop ia ka Sankhat da 2-0 kol haka 20th Riwar cup invitation football tournament bala pyniaid daka Bakur Social Welfare Sport Club ha madan Bakur.
Ia ka kol ba nyng kong la thep da u Rap borlang Nongrum haka 32m bad Wanpynbha Nengnong haka 60m.
Ha kawei ka jingialehkai, ka Bright Boys Umkor ka la jop iaka Iong-i lyngba ka tie-breaker da 6-5.
Ka jingialehkai haka 03 tarik Rymphang kan long hapdeng ka Emergency United vs Rympei Shillong por 1.
00pm bad Amdoh vs Umkrem por 2.
30, ong shuh ka khubor ba la phah mynta ka sngi.
Shillong:   Ka Meghalaya ka la iakhaid bad ka Bihar ka iakhaid ha ka Ranji Trophy ha ka jingiakhun kaba long myn hynnin ka sngi namar ba sniew ka ding jingshai ba la hap ban pynkut noh kloi kaba long ha Patna.
Haba bteng na kaba kamai 359/4 bad bat nam tam da388, ka Bihar kala tied sa tang shi over shwa ban pynbna ba kamai 361/4 ha ka inning kaba ar, da kaba buh thong ia ka Meghalaya 391 ban jop.
U Wallam Lyngdoh Kynshi u kamai (25) bad u Purajit Mandal (43) da kaba buh ia ka 72 ia ka Meghalaya hynrei kila shah pynhap ha ka saw overs.
Kane ka la pynlong ia u guest-professional u Ravi Teja (17 ) bad u Punit Bisht (48 ) ban kamai 61 bad ka jingialehkai kala kut ha kaba ka Meghalaya ka kamai 138/2.
Ha kawei ka jingialehkai jong ka U-23 Col CK Nayudu Trophy, ka Meghalaya kala pynliem ia ka Sikkim da 247 ba long ha Guwahati.
Ka Sikkim kala bteng na kaba kamai 59/2 bad kyntiew ia ka jingkamai sha ka 247, da kaba knieh 28-run.
U Adarsh Joshi (3/19), Roshan Warbah (2/14), Kishan Lyngdoh (2/40), Elchiang Ch Momin (1/28), Himan Phukan (1/38) bad u Anish Charak u kamai (1/43) ia ka Meghalaya.
Ka Meghalaya ka kamai baroh 71/5 da kaba bat nam tam da 43.
U Yogesh Tiwari (16) bad u Joshi (3).
Nongpoh: Na ka bynta ban wanrah ia ka jingiajan hapdeng ki jaidbynriew Riewlum kata Karbi bad Khasi, khamtam eh ban weng ia ka jingeh kaba la iakynduh da ki paidbah Khasi kiba sah ha ki ki shnong kiba don ha ka thain Block-I bad Block II, ki nongialam ka All Meghalaya Karbi Association, ki la pynpaw paidbah ba ki angnud eh ban don noh uwei u MDC shusien na ka jaidbynriew Karbi sha Khasi Hills Autonomous District Council (KHADC) bad ka angnud ruh ban don uwei pat u MDC shusieh na ka jaidbynriew Khasi ba un mihkhmat shapoh ka Karbi Anglong Autonomous Council (KAAC).
Ha ka jingiakren bad u Nongthohkhubor, U O.
L Terang, President ka AMKA, u la ong ba ka nongrim kaba hakhmat eh kaba la pynlong ia ki nongialam ba hakhmat ka AMKA ban pynsngew paidbah ia katei ka jingangnud, ka long ban wanrah ia ka jingiatylli hapdeng ki para riewlum, kiba sah ha ki ar jaka kata ha Karbi Anglong bad Khasi Hills, namar kumba ka long mynta hi, ki bun ki jaidbynriew Karbi kiba sah ha Meghalaya bad kumjuh ruh ia ki Khasi kiba sah ha Karbi Anglong.
“Na ka liang ka AMKA hi ka sngew, ba kumba ki jaidbynriew Karbi hapoh Ri lum Khasi, kumta ka donkam ia ki Karbi ba kin don uwei u MDC shusieh hapoh ka KHADC bad kane ka long kumjuh hapoh ka KAAC, ba ki Khasi kiba don hapoh Karbi Anglong ki donkam ban don ia uwei u MDC shusieh hapoh ka KAAC, khnnang ba kin ioh ban iakren na bynta ka jingeh ki paidbah" pynpaw utei u nongialam ka AMKA.
Kum ka seng ki jaidbynriew Karbi (AMKA), ngi sngewkhia eh haba ngi iohsngew halor ka jingshah thombor ki paidbah Khasi kiba sah ha ki thain Block I bad Block II, namarkata na ka liang ka seng, ka sngewdei ban pynsngew sha ka sorkar ba ka dei ban shim ia ka rai bad ban iakren sani bha halor kane ka phang, namar lada don uwei u MDC shusieh na ki Khasi u ban mihkhmat sha ka KAAC bad ruh uwei u MDC Karbi u ban mihkhmat sha KHADC, tharai kan pynsuk ban iakren halor ka jingeh ki paidbah ha khappud bad khamtam ha ki thain Block I bad Block II, bynrap utei u nongialam ka AMKA.
Shuh shuh, utei u nongialam ka AMKA, u la ong ba ka long kaba donkam ia ka KHADC bad KAAC ba kin don ka jingiatreilang kaba na ka por sha ka por, khnang ba yn lah ban tehlakam ia ki jingiakynad kiba la shait jia na ka por sha ka por ha ki thain Block I bad Block II, namar katei ka thain ka dei kaba bun hi na ki nongshong shnong ki dei ki Karbi bad ki Khasi.
Haba iadei bad ka jingdawa ban don noh uwei u MDC shusieh na ki Karbi ha KHADC bad u Khasi hapoh ka KAAC, na ka liang ka synjuk (AMKA), ngi la leit ban buh jingkyrpad sha ki bor bahalor, la ka long hapoh ka sorkar jylla bad shaduh ka sorkar pdeng ruh kumjuh, la bynrap shuh shuh utei u nongialam ka AMKA.
Haba batai halor ka jingshimkhia da ki nongialam ka AMKA na bynta ban wanrah ia ka shongsuk shongsain, utei u nongialam ka AMKA, u la ong ba kum ka seng jong ki Karbi, watla ngim ju pynpaw ha ki lad pathai khubor, hynrei na ka por sha ka por bad ha man la ba jia ki jingshah thombor ia ki Khasi kiba sah Block I bad Block II, ki ju leit ban iakren bad ujor sha ka KAAC, da kaba dawa ruh ia ki ba ki dei ban lehbha ia ki Khasi kiba sah ha Karbi Anglong, namar kumba ka long mynta hi ki Karbi kiba sah ha Meghalaya kim ju shah pyndik ha ki Khasi.
Namarkata, haba iadei bad ka jingangnud ka AMKA, ngi kyntu ia ki nongmihkhmat naduh ki MLA bad MDC, ba ki dei ban shimkhia halor katei ka phang, namar ka jingthmu jong ka synjuk hi ka long ban wanrah ia ka jingiatylli hapdeng ki paidbah kiba sah ha ka thain Block I bad Block II, bad katno tam lada lah ban pynbeit syndon ia u pud u sam ha Block I bad Block II, kaba dei hapdeng ka KHADC bad KAAC, u la bynrap.
Shillong: Myn hynnin ka sngi, ka shnong Tmar kaba don hapoh shnong Umniuh Tmar,East Khasi Hills District, kala long kaba donbok tam ba ka la ioh ia ki Street Light da ka Solar Energy, ba la ai sngewbha da ki shipai BSF jong ka 123 Battalion.
Kine ki light sngi ki long kiba khlain bha ban ai jingshai por miet ia baroh ki lynti hapoh shnong.
Kine ki light sngi ki meh hi ynda la dum bad ki lip hi ynda la wan ka jingshai.
Ia kine ki light sngi la wan plie da U K N Rajashekhar, uba dei u Commandant ka kynhun battalion 123 jong ki BSF, ha ryngkat u Dimple Khari, u Deputy Commandant jong kane ka battalion.
La synranlang ruh da ki shipai BSF kiba na Bholaganj, Nongjri, Tynriang, Hat Thymmai (Nongskhen) bad na Shillong Head Quarter.
Ia u Commandant BSF bad ka kynhun jong u la pdiang sngewbha da ki riewrangbah ka shnong Tmar, bad da baroh ki tymmen, samla, kynthei bad shynrang ban sakhi lang ia kine ki kam ba bha ba la noh syniang da ki shipai BSF.
La pdiang burom ruh ia kishipai da ka jingrwai Ri India,Jana Gana Manaba la rwai da ki heprit jong ka shnong.
La pdiang sngewbha ruh da ka jingshad tynrai Behsingkhalai, kaba dei ka shad tynrai jong ka shnong Umniuh Tmar.
Kumba 2000 ngut ki nongshong shnong kila don lang ban sakhi ia kane ka prokram kaba ki shipai kila ai sngewbha ia ki Street Light ban ai jingshai ia baroh wei ka shnong.
Na ka liang u Commandant, ula ai ka jingkyrkhu kyrdohia ki nongshongshnong ba kin ia shait ia khlain bad ban ia biang ka kamai kajih.
Ula kular ruh ban dang theh shuh shuh ia ki jingiarap ki bapher bapher khnang ba ki nongshong shnong kin ioh myntoi.
U la kular ruh ban nang pynkhlain ia ka jingpahara jong ki shipai BSF sha ki jaka ba dei khappud bad ki khar Bangladesh namar ka jur palat ki kam tuh bad kam lute ia ki mar rep jongki nongshong shnong hapoh Umniuh Tmar.
La pynkut ia ka prokram da ki kyntien kiba ong, ‘Ka jingsbun bad ka kam leh isnei ka dei ka kam kaba kiba matlah ki lah ban iohi bad kiba kyllut ki lah ban iohsngew’.
Shillong: U R.
K Sacheti ba dei u Chairman Indian Olympic Association Co-ordination Commission For Meghalaya Games 2022 u la ong ba lada ka sorkar ka lah ban sdang ia ki kam hapoh u bnai Jylliew mynta u snem, ka lah ban pyndep ia ki jingdonkam ban pdiang ia ka National Games 2022.
U Sacheti u la pynpaw ia kane, haba iakren bad ki lad pathai khubor, hadien ba u la dep ban iakynduh ia u bah banteidor Lyngdoh bad ki ophisar ba rangbah jong ka tnat Sports bad kumjuh ia ki dkhot ka Meghalaya State Olympic Committee, ha ka jingialang kaba la long mynta ka sngi.
Ha kane ka sngi Palei, u Sacheti lem bad kiwei, u la pynlong ia ka jingjurip ia ka jaka ban pynlong ia ka National Games 2022 ha Umsawli kaba jngai kumba 11km na Shillong ba la synran lang ki heh sorkar jylla bad kiwei.
Ha kane ka jingjurip u chairman ka Committee u Raj Kumar Sacheti u la jngoh ia ka jaka ban shna ia ka Games Village bad ki madan ialehkai bad kiwei ki jingdonkam.
Ha ka jingjurip, u Sacheti lem bad kiwei ki dkhot, ki la lap ba ki jaka ki dang sah sañium lut bad kam pat don kano kano ka jingsdang ban trei wat tang shi mohkhiew ruh, watla ka la don sa tang ar snem ia ka jylla ban pynbiang ia ki jingdonkam nadong shadong.
Ka kali u Sacheti ruh kaba thmu ban leit sha katei ka jaka, kam lait ban iaid shaduh kaba ka jaka ban dei ban poi namar ba kam pat biang ka surok bad u hap ban iaid kjat ban poi sha katei ka jaka.
U Sacheti u la buh bun ki jingkylli ia ki heh sorkar Meghalaya kaba iadei bad ka plan ban pynkhreh ia ki jingdonkam, ki jaka ban pynlong ia ki jingialehkai bad kiwei.
Haba u kylli ia ka madan ban pynialehkai ia ka Hockey, ki heh sorkar kila pyntip ba ia kane ka jingialehkai yn pynlong ha Tura nalor kiwei pat ki jait jingialehkai hynrei kiba bun yn pynlong ha Shillong.
Hadien ba la jurip ha Umsawli, u Sacheti u la wan jngoh sa ia ka madan JN Stadium bad ka madan phlang plastic.
Ha ka jingiakren bad ki heh ka tnad ialehkai ka sorkar jylla, ki ophisar kila iahuh ha u Sacheti ba ka madan phlang plastic ha JN Stadium ka la sakhi ia ka jingialehkai kumba 10,000 tylli.
Ia u Sacheti la synran lang ki heh ka tnad ialehkai, ka State Sports Council bad ki dkhot ka Meghalaya State Olympic Association.
Ha kane ka jingjurip, u Sacheti um pat treh ban iakren ia ki lad pathai khubor namar ba u kwah ban tohkit bniah shwa na ki heh sorkar.
U Sacheti u dei u Special Adviser ka 12th South Asian Games kaba long teng ha Shillong bad Guwahati ha u snem 2016 bad u dei ruh u Deputy chef de mission ka India ha 2018 Asian Games.
Ka Indian Olympic Association ka la thaw ia ka Coordination and Games Technical Conduct Committee ka National Games ban pdiang ka Meghalaya ha ka 2022.
U Sacheti u pynpaw ba kiei kiei baroh kan shong eh ha ka mon kaba ba jwat, haba don ka mon lah beit ban pynlong.
U la ong ba don mynta sa kumba 2 snem shiteng bad ha ka jingwan jurip kaba hynne ka sngi lait na ki lum ba jyrngam, kaei kaba u lah ban sngewthuh hi ka long ba ia ki jaka la sdang ban aiti sha ki bor kiba dei khmih ban shim ia ka kamram ban sdang ban khreh tei noh ia ki kam kiba shah baroh.
Halor ka khubor ba hamsaia lada jia ba ka Meghalaya kam lah ban pynlong ia kane ka lympung ha u snem 2022 lah mo ban kynriah noh ia ka sha ka snem kaba bud katta ka 2023, u Sacheti u la pynpaw ba kumba ka long ia mynta, kum kane ka jingpyrkhat kam pat shym la don satia, pynban u kyrmen skhem ba kiei kiei baroh kin iaid beit kumba la buh bad ka Meghalaya kan lah ha kaban pynlong ia kane ka lympung ha u snem 2022.
Nongpoh:  Ka kynhun ki nongialam shnong hapoh ka Raid Tyrso, ki la pynpaw ia ka jingsngew khia kaba jur, halor ka jingdon jong ki katto katne ngut ki briew, ki la leit ban pynthud ia ki nongtrei surok, kiba dang shna ia ka surok hapoh ka shnong Tyrso, kaba dei ruh ka shnong kaba kan sa pdiang ia ka jingiaseng Synod Rangbah ka Ri Bhoi Presbyterian bad ka ban sa long ha ka 12 tarik u March mynta u snem.
Ka nongrim kaba la pynlong ia kitei ki nongialam shnong ba kin pynpaw ia katei ka jingsngewkhia, ka dei hadien ba ki la ioh ia ka jingtip lyngba u Kontraktor, uba la jubab sha ki ba ki la don ki briew, kiba la leit ban pynsangeh ia ki nongtrei kiba trei ia katei ka surok.
Kitei ki nongialam shnong jong katei ka Raid, ki la pynpaw ia ka kyrteng jong u Bah Hercules Suting, uba dei ruh u General Secretary ka HYC ha Ri Bhoi lem bad ka kynhun jong u, kiba la wan ban pynthut ia ka jingpyntrei ia katei ka surok, kaba dang iaid shaid shaid mynta.
Namarkata, katkum ka jingthoh da kitei ki nongialam shnong, ki la pynpaw ia ka jingsngewsih kaba jur bha halor katei ka jingshah wan pynthud, ha kaba ki la kyntu ruh ia u Kontraktor ba u dei ban sdang noh ia katei ka jingpyntrei ia katei ka surok, khnang ba kan pynsuk ia ki paidbah riewngeit ka balang Presbyterian, kiba ban sa leit sha katei ka jingiaseng Synod ka Ri Bhoi Presbyterian.
Ki la pynpaw ruh ba na ka liang ki nongialam shnong jong katei ka thain, kin sa ai ka jingiatreilang bad u kontraktor, na ka bynta ban khanglad lada wan biang kino kino ki jingshah pynthud halor ka jingpyntrei ia katei ka surok.
Ka Office jong u District Sports Officer, East Khasi Hills District, Shillong ha ryngkat ka jing ia treilang bad ka ophis jong ka Deputy Commissioner, East Khasi Hills District kum shi bynta ban rakhe pyndon burom ia ka National Girl Child Day 2020, ka la pynlong da ka “Run For The Girl Child 2020" ha ka 24 tarik U Kyllalyngkot, 2020 ba la sdang na V.
I.
P Gate JN Sports Complex, Shillong naduh kapor 6.
30 baje mynstep bad la pynkut ha kajuh hi ka jaka bad ka jing jngai ka long 4.
85 KM.
Ha kane ka jingiamareh la wan ia shim bynta kumba 100 ngut ki nongiamareh kynthei kiba hapoh ka 18 snem ka rta.
I Deputy Commissioner ka East Khasi Hills District, Kong Matsiewdor War Nongbri, IAS I la kaweh ia ka lama kum ka dak ka jingsdang ia kane ka jingiamareh ha ryngkat ka jingiadonlang u  Bah M.
Tongper, MCS I ba long I ADC ka East Khasi Hills District bad u DSO ka East Khasi Hills District u Bah Daniel Dan.
Ki nongjop ha kane ka jingiamareh ki long kumne harum:1st – Glorify Kurbah na Mawlai Nongkwar 2nd – Balasiewdor Pathaw na Nongthliew, 3rd – Lesmimery Lyngkhoi na Marshillong bad I nongmareh ba khynnah duh I Noemi Teresa Pde na Upper Shillong.
La sam ia ki khusnam ha madan Basketball Court, Polo Shillong ha kaba I Deputy Commissioner ka East Khasi Hills District Kong Matsiewdor War Nongbri, I.
A.
S i la long kum i kongsan ha ryngkat ka jingiadonlang u Bah M.
Tongper, MCS I ba long I ADC ka East Khasi Hills District bad u DSO ka East Khasi Hills District u bah Daniel Dan, CDPO Shella Social Welfare Department bad kiwei de ki nong shah khot sngewbha.
Kiba jop ha kane ka jingiamareh la ai san hajar (Rs 5000/-) ia kiba wan nyngkong, lai hajar (Rs 3000/-) ia kiba wan ba ar bad ar hajar (Rs 2000/-) ia kiba wan balai bad ar hajar (Rs 2000/-) ia I ba khynnah duh ha ryngkat ki trophies bad certificates.
District Sports OfficerEast Khasi Hills District.
Shillong: Ka Office jong u Chief Electoral Officer, Meghalaya ha ryngkat ka jing ia treilang bad ka ophis jong u District Sports Officer, East Khasi Hills District, Shillong kum shi bynta ban rakhe pyndon burom iaka National Voters’ Day 2020, ka la pynlong da ka “National Voters’ Day Run 2020" ha ka 25 tarik U Kyllalyngkot, 2020 ba la sdang na gate jong ka Meghalaya Bharat Scouts & Guides headquarter, Shillong naduh kapor 7.
00 baje mynstep bad la pynkut ha kajuh hi ka jaka ha kaba ka jingjngai ka long 11.
30 KM na bynta ki shynrang bad kynthei bad 1.
90 KM na bynta kiba shong da ka wheelchair.
Ha kane ka jingiamareh la wan ia shim bynta kumba 1300 ngut ki nongiamareh kynthei bad shynrang kiba kynthup naduh ki paidbah nongshong shnong bad ki shipai iada ri.
I Deputy Commissioner ka East Khasi Hills District, Kong Matsiewdor War Nongbri, IAS I la kaweh ia ka lama kum ka dak ka jingsdang ia kane ka jingiamareh ha ryngkat ka jingiadonlang ki ophisar jong ka election bad u DSO ka East Khasi Hills District u Bah Daniel Dan.
RESULTS OF THE NATIONAL VOTERS’ DAY RUN 2020UNDER 18 YEARS MALEPOSITION    NAME    ADDRESS BIB NO  TIMING1ST    DABIT DKHAR JOWAI, WEST JAINTIA HILLS   226 40:02:082ND    SHAININGSTAR MARWEIN    LAWRYNJAN, SOUTH WEST KHASI HILLS   031 40:04:933RD    WOLBETSTAR RAMSIEJ  SAKWANG, SOUTH WEST KHASI HILLS 110 40:59:464TH    SHAIBORLANG MAWLONG SNGIMAWLEIN, SOUTH WEST KHASI HILLS 242 41:25:765TH    TEIBOKLANG BIAM –   223 41:27:096TH    MYGELSON RAMSIEJ    SAKWANG, SOUTH WEST KHASI HILLS 022 42:22:86UNDER 18 YEARS FEMALEPOSITION    NAME    ADDRESS BIB NO  TIMING1ST    LYNTIJINGKYRMEN K.
JAHRIN    SAKWANG, SOUTH WEST KHASI HILLS 514 49:11:702ND    MARQUEENLESS RAMSIEJ    SAKWANG, SOUTH WEST KHASI HILLS 515 50:45:423RD    BALASIEWDOR PATHAW  NONGTHLIEW, WEST KHASI HILLS    506 51:19:794TH    LESMIMARY LYNGKHOI  MARSHILLONG, SOUTH WEST KHASI HILLS 513 53:17:555TH    BAWANDA LYNGKHOI    MAWKYRWAT, SOUTH WEST KHASI HILLS   523 55:11:586TH    IKYNTIEWSHISHA RAMSIEJ  SAKWANG, SOUTH WEST KHASI HILLS 517 56:07:84ABOVE 18 YEARS MALEPOSITION    NAME    ADDRESS BIB NO  TIMING1ST    KRESSTERJUNE PATHAW NONGTHLIEW, WEST KHASI HILLS    720 38:44:922ND    RIBET DKHAR SABAH MUSWANG, WEST JAINTIA HILLS   1103    39:10:393RD    JOMSINGSTAR RAMSIEJ SAKWANG, SOUTH WEST KHASI HILLS 765 40:52:814TH    BATSRANG SANGMA TURA, WEST GARO HILLS   1076    41:52:145TH    MICHAEL THONGNIRIT  MYRIEM, SOUTH WEST KHASI HILLS  1054    43:07:616TH    BONNYSON MYLLIEMNGAP    NONGKREM, EAST KHASI HILLS  1048    43:19:84ABOVE 18 YEARS FEMALEPOSITION    NAME    ADDRESS BIB NO  TIMING1ST    KYNTIMON MARWEIN    MAWLANGWIR, SOUTH WEST KHASI HILLS  1223    48:40:782ND    DATEIBANKYNMAW MARWEIN  MAWLANGWIR, SOUTH WEST KHASI HILLS  1222    48:57:073RD    PYNHUN SHULET   SAPHAI, WEST JAINTIA HILLS  1274    49:17:334TH    DARISHISHA IANGJUH  NONGTHYMMAI, EAST KHASI HILLS   1205    50:07:645TH    JIDALIN TYMPUIN RISIANG, WEST KHASI HILLS   1225    51:33:866TH    BANDASHARAI MARWEIN MAWLANGWIR, SOUTH WEST KHASI HILLS  1224    54:18:23UNIFORM SERVICES MALEPOSITION    NAME    ADDRESS BIB NO  TIMING1ST    MAIKHEL SING RAMSIEJ    ARC HAPPY VALLEY    1429    37:49:512ND    SAROJ MANGAR    58 GTC HAPPY VALLEY 1403    38:03:703RD    CHANDRA BOR GHARTI  58 GTC HAPPY VALLEY 1424    38:12:974TH    RATNA BOR THAPA MAGAR   58 GTC HAPPY VALLEY 1405    39:12:405TH    PHARMBUDHA MAGAR    58 GTC HAPPY VALLEY 1407    39:49:126TH    KH ROSHAN SINGH ARC HAPPY VALLEY    1430    39:51:37UNIFORM SERVICES FEMALEPOSITION    NAME    ADDRESS BIB NO  TIMING1ST    DAKAHI KYNDAIT  RI BHOI 1807    54:01:242ND    MARIWIKIRU SHYLLA   JOWAI, WEST JAINTIA HILLS   1801    55:49:853RD    NANGKIEWSUKI SLONG  TURA, WEST GARO HILLS   1805    57:14:334TH    MANDAROI KINI BAREH JOWAI, WEST JAINTIA HILLS   1802    1:01:05.
52WHEEL CHAIR FEMALEPOSITION    NAME    ADDRESS BIB NO  TIMING1ST    CELINE LAWAI    NONGRIMBAH, SHILLONG    20412ND    RINALIN NONGDHAR    BETHANY SOCIETY, SHILLONG   20423RD    RIDAHUN KHRIAM  BETHANY SOCIETY, SHILLONG   2043WHEEL CHAIR MALEPOSITION    NAME    ADDRESS BIB NO  TIMING1ST    KAMAL THAPA BETHANY SOCIETY, SHILLONG   2001La sam ia ki khusnam ha Auditorium Hall jong ka Meghalaya Bharat Scouts & Guides headquarter, Shillong ha kaba u Chief Secretary ka Meghalaya, U Bah M.
S Rao, IAS u la long kum u kongsan ha ryngkat ka jingiadonlang u Chief Election Officer ka Meghalaya, Bah F.
R Kharkongor, IAS, Deputy Commissioner ka East Khasi Hills District Kong Matsiewdor War Nongbri, I.
A.
S, Deputy Commissioner ka East Jaintia Hills District, Bah F.
M Dopth, IAS,  ki ophisar jong ka Election Department, u DSO ka East Khasi Hills District u Bah Daniel Dan bad kiwei de ki nong shah khot sngewbha.
Kiba jop ha kane ka jingiamareh la ai arphewsan hajar (Rs 25,000/-) ia kiba wan nyngkong, arphew hajar (Rs 20,000/-) ia kiba wan ba ar bad khatsan hajar (Rs 15,000/-) ia kiba wan balai bad la sam ruh mar shi hajar (Rs 1000/-) tyngka ia kiba wan ba saw, ba san bad ba hynriew ha ryngkat ki trophies bad certificates.
District Sports OfficerEast Khasi Hills District.
Rangbah,Shibun ki  jingiakhih hapoh  ka  RI khasi jong  ngi  ki  lah  leit  noh khlem  da  ioh  ban  kheit  ia  u soh ka  jing  jop.
Shipor  ki  nongialam ki  lah  mih hynrei  tang  shipor  ki  lah  kynjah noh.
Ha  ki  khyndiat  bnai   ba  lah  leit  ka  jingiakhih  pyrshah CAA  bad dawa  ILP lah  i kum  ban  kan  pluh hi  puk  hynrei tang  khyndiat  por ka  lah  pjah  noh  Slam Slam.
Hato ngi  dei  Ka  jait  bynriew  ba  iai  buhteng  lane  ba  duna  ki  rang kynih  ki  rang phawar.
Kum ki paidbah  ka RI  u hynniew trep ngi  iaiduh  mynsiem  barabor bad  ngi  jaw ummat  ban  pyrkhat ia ka lawei ka jaitbynriew.
Ngi sngewsih banpyrkhat ka  pateng  aiu  ba ngin ai  ha  ki  khun ki ksiew jongngi.
Hynrei Kyndit kynsan  haba  ngi  lah  iohi  ha  ki  kot  khubor ia  Ka  ka  jingpynshai  I Bah  Ardent  Basaiawmoit (ex MLA Nongkrem  constituency) ha  kaba  iadei shaphang ka sixth schedule, Ka CAA  bad  ka  ILP  bad  ka  jinglong  la kloi  jong  i  ban  mih  shakhmat  ban  ialam ia  ka  Revolution  na Ka bynta  Kat Ri  bad  ka  jaitbynriew, ka la wanrah  biang  ia  ka  jingkyrmen  ia  ngi  ki  paidbah kiba iai  duh mynsiem  barabor.
Ngi  la  ju  iohi  ia  Ka  mynsiem  ba  shynrang  une  u Rangbah, ngi  lah  ju  iohi  ia  Ka  jinglong  sngur  ha  ka  jingtrei  kam  jong u bad ngi iohi ba sa shisien une u rangbah un ialam ia ngi ki paidbah ban ieng pyrshah ia ki ain iakjakor ki ban pynduh pyndam noh ia ka jait bynriew ba rit paid jong ngi.
Kum ki paitbah, ngi angnud iaphi Bah Ardent ba phin mih sha khmat sa shisien pat ha shwa ba ka por kan dier, ban long u Nongialam ia ka jaitbynriew baieid jong ngi, ban lum ia ki jingialang paidbah ha kylleng sawdong ka Ri khasi, ban pynshai bad ban pynrhem biang ia ka mynsiem ieid Ri hapdeng jong ngi.
Im slem Bah ArdentIm slem Ri khasi.
Khublei shibun,Bah Lovingpaul NongspungBah  Pynhunlang M.
ngapBah  Aibor warbahBah Jenetsing SongthiangBah Petersing NongspungBah Maitphang NongspungBah B.
Khriam& kiwei kiweiMawkynrew constituency.
Shillong: Ka Khasi Students’ Union Mawryngkneng Circle ryngkat bad ka KSU Diengpasoh unit ka maham tyngeh ia kino kino ki briew ba bret pathar ia ki masi iap kiba hapoh u pud u sam jong ka thain kaba ka K S U Mawryngkneng Circle ka hap ban peit namar kane ka lah wan rah ia bun ki jingeh bad ba hien ba ki nong shnong shnong ka shnong Diengpasoh ki lah wan ban ud ha kaba iadei bad kane ka jing bret pathar ki briew ia ki masi iap kaba lah wan rah iaka jing sma bad kham tam kaba lah ktah eh ruh ka long namar ba ki bret ha ki wah ki ba tuid sha ki jaka rep ja riang bad jaka sait jain bad kumta ter ter.
La ong shuh ba kane kam dei shuh ka sien kaba nyngkong hynrei kadei ka sied kaba phra(8) kaba ki riew pyrshah ki leh ia kane ka kam kaba ktah iaka im lang sah lang, ngi kwah ruh ban shuh pyn kynmaw ba ha ka jingshisha ngi lah dep ban ia kren bad ki bor ka ain kiba dei peit  kata bad u OC ka Diengpasoh Police Station ba dei ban kem, ia kino kino kiba leh ia kane kam hynrei haduh mynta ruh ngim iohi ei ei, namar ngi lah wan kren bad report bun sien ha kaba iadei bad kane kam.
Kumta la maham ia kino kino ki briew ki ban dang leh ia kane kam nang ne sha khmat bad ngi kyrpad ruh ia ki briew ba dei peit ban shim khia ia kane kam kat kum ka ain lym kumta  ka seng kan shim bad leh ia kaba don kam, ong ka kyrwoh na U bah Shiningstar Kharbihkhiew, President,  KSU Mawryngkneng Circle.
Shillong: Hadien ka ilekshon ha Delhi,  yn sa khot biang u myntri kam pohing ka Sorkar pdeng ban iakren halor ka jingpyntrei kam ia ka ILP ha ka Jylla.
U myntri rangbah ka jylla Meghalaya u Conrad K Sangma mynta ka sngi u la ioh ban ia kynduh ia u myntri kam poh iing ka sorkar pdeng u Amit Shah ha nongbah Delhi, ha kaba u la ia kren ia ka rai jong ka iing dorbar thawain ka jylla ban pyntrei kam ia ka Inner Line permit (ILP) ha ka jylla Meghalaya.
Na ka liang jong u myntri kam poh iing jong ka sorkar pdeng, u la kular ia u myntri rangbah ka jylla Meghalaya ba un  sa phah da ka jingthoh hadien ka ilekshon MLA hapoh Delhi Union Territory.
Ha kane ka jingiakynduh u myntri rangbah ka jylla u la ia kren ruh ia kaei kaba jia hapoh jong ka Garo Hills Autonomous District Council bad ia kaei kaba jia hapoh jong ka Khasi Hills Autonomous District Council.
Ha kane ka jingiakynduh u myntri rangbah ka jylla u la iathuh ruh ia  u myntri kampoh iing jong ka sorkar pdeng ha kaba ia dei bad ki kam pynroi bad ka skhim kaba dei na ka Ministry Social Justice  kaba dang sah mynta ban ioh ia ka jingmynjur jong ka Union kabinet.
Ha kane ka jingiakynduh na ka liang jong u myntri rangbah ka jylla Meghalaya nalor ki kam kiba ia dei bad ka jylla Meghalaya u la ia kren ruh ia kiba bun ki phang ha kaba ia dei bad ka ka dong shatei lam mih ngi (North East) baroh kawei.
Shillong: Ka Meghalaya ka la pynliem da  6-0 ia ka Odisha ha ka jingiakhun ha ka lympung Junior National Football Championship ka Dr BC Roy Trophy bad kiew syndon sha kliar ka jingkamai point na ka Group C.
U Wadajied Kynsai Ryngkhlem u thep lai kol katba kiwei la thep da u Henryford Nongneng, Gladdy Kharbuli bad u Ioannis Suchen.
Hadien ba la iakhaid bad ka Haryana, ki khynnah ialehkai ka Meghalaya mynta kila sngew hun ban ioh ia ka jingjop kaba khraw.
Ha ka kyllastep, ka Meghalaya ka thep 2 kol bad sa ha ka kyllamiet la thep sa saw kol.
U Henford Nongneng u thep ha 69 minit, u Gladdy Kharbuli ha ka 81 minit.
Ha ka jingialehkai shwa ia kane pat, ka Haryana ka la pynliem ia ka Sports Authority of India da 2-0 kol.
Ia kine ki kol la thep da u Nadeem (39′) bad Vikas (44′) ban kamai saw point katba ka SAI ka kamai lai point.
Ka Meghalaya, ka kamai saw point bad don ha khlieh duh ka Group C.
Ha ka Group A, ka Goa ka la iakhaid 2-2 bad ka Uttar Pradesh.
Ia ka Goa la thep da u Velroy Cardozo (19′) bad u Macbon Valen Fernandes (48′) katba ia ka UP la thep da u Himanshurai (50′) bad u Mohammad Taushif (54′).
Ka UP ka kamai saw point katba ka Goa ka dang kamai ar point.
Kham hadien pat, ka Mizoram ka la pynliem ia ka Delhi da 2-1 kol.
Ia ka Mizoram la thep da u FC Pahnai (8′) bad u Lalpekhlua Jongte (14′) katba ia ka Delhi la thep da u Fahad Temuri.
Ka Mizoram ka kamai saw point.
Lashai ka sngi, ka jingialehkai kan long:Group B (Third Ground) – Kerala vs Jharkhand (9:30am); Manipur vs Punjab (2:00pm), Group D (JN Stadium) – Jammu & Kashmir vs Karnataka (9:30am); Chhattisgarh vs West Bengal (2:00pm).
Shillong: Ka  East Jaintia National Council (EJNC) mynta sngi ka la wan ban buh ia ka dorkhas ha u myntri ba dei ban peit ia ka tnad  pule puthi u Ma Lakmen Rymbui ban dawa na ka sorkar jylla ban pyntrei kam noh ia Government Residential school  bad ka  teachers training centre ka ba don ha Byndihati East Jaintia Hill District.
Haba ia kren bad ki lad pathai khubor na ka liang u president ka EJNC, u bah Sambormi Lyngdoh u la dep ai ai ka dorkhas ha u myntri ka tnad pule puthi ba um shim khia ia ak ne ka bynta.
u la iathuh ba ka jingtei ia ka Goverment Residential School bad ka teacher Traning center ka ba don ha khapud ka  Byndihati bad umtyrha ha kaba ki la sdang ban shna naduh u snem 2012-2013 bad ki la dep ruh ban shna, hynrei ki khlem pyntrei kam eiei ki la shu ieh ing jah bad ym don ruh tang u nong peit ne  sumar ia ka ne ka jingtei  ha kaba  la don ruh ki jing pynjulor na ki riew shim ka bu ia ki ne ki jingtei kala  long kum ka jing pynsepei ia ka pisa u paidbah.
Na ka liang ka EJNC ki la wan ban jurip bad lap ba ki ladep ban shna ia kane ka jingtei (Building) bad kaba  sah ka long sa tang na ka liang ka  sorkar jylla ba kin pyntrei kam noh ia kitei ki jaka, hynrei haduh mynta ym pat don kano kano ka jingthmu ban sdang noh ia kine ki kam ia kine ki jaka.
Ha ka por ba ki sdang ban tei ia ka  Goverment Residential School bad ka teacher Traning center na ka liang ki nongshong shnong ka Byrnihati kida sngew ngut eh ha ka ba ka long kum ka jing kyrkhu sha kine ki thain hyrei haduh mynta ki nongshong shnong ki la shu sah ha ka umdum ia ka jingieh ingjah ia ki ne ki (building).
U la ong ruh ba u dawa na ka sorkar ba kn pyntrei kam noh mardor ia kane ka jaka namar ka jing don jong kine ki skul kan long kum ka jing kyrkhu ia ki khynnah pule kham tam ia ki to ki ba wan na ka long ing ba duna ka ioh ka kot.
New Delhi: Uwei u briew, u la siat da ka suloi ia ki samla kiba iakhih pyrshah ia ka ain Citizenship Amendment Act (CAA) bad kiba dang iaid ha synsah ka  Jamia Millia Islamia ha south Delhi mynta ka sngi bad uwei na ki samla pule, ula mynsaw, ong ka khubor.
Utei uba siat, dei uba kyrteng U Gopal Sharma na Uttar Pradesh jong ka  Gautam Buddha district.
Ki pulit ki la shimti ban tohkit ia u.
“U pynap ia ka pistol jongu bad ula pyrta ‘yeh lo azadi (take your freedom) come i’ll shoot you.
Kane ka jinglaitluid jongphi, ale hangne ngan siat iaphi" bad hangta u sa siat kuli bad la iathuh ba ki pulit ruh ki don ha katei ka por jong ka jingjia.
Utei u samla, u pyrta bad ong " ‘Jai Shri Ram’ bad u da byrthen ia ki samla ba kin pyrta  ‘Vande Mataram’ lada ki kwah ban sah ha India.
Uwei u samla uba kyrteng U Shadab Farooq, uba na Jammu and Kashmir jongka Doda district, ula shah siat na ka kti ka diang jongu bad la leit ialam ia u sha  Holy Family hospital ha Jamia Nagar bad la ialam kham hadien sha  AIIMS bad la iathuh ba u la lait na ka jingma.
Bengaluru: La pynthikna mynta ka sngi, ba kawei ka briew, ka la ioh ia ka jingpang corona virus bad katei ka dei ha Kerala.
La iathuh ba katei ka dei ka samla pule kaba pule ha ka Wuhan University ha China bad katei ka don ha ka jingshah sumar ha ka hospital ha Kerala.
Ka jingphah test ia ki 20ngut ki briew, ka dang iaid shakhmat bad 10ngut na kitei, la thikna ba kim don satia ia katei ka jingpang, ong U KK Shylaja, uba dei u myntri ka koit ka khiah ka sorkar Jylla.
Shillong: Ka KSU ryngkat ka FKJGP Riwar mihngi ki la lap ba ka khyrdop talasi briew ne ka Infiltration Check Gate kaba don ha Pynursla, kam shym la treikam satia bad ka shu sah ïing jah.
Ki nongialam kine ki ar seng kynthup u samla Vorrozislov Sohkhlet u president ka KSU Pynursla unit bad u bah Evanfield Khonglam u Information Secretary jong ka FKJGP Riwar Mihngi Circle mynta ka sngi ki la ioh ban jurip kynsan ia ka Infiltration Check Gate ne ka khyrdop talasi briew kaba don hapoh Pynursla.
Ha kane ka jingjurip, ki la lap ba kane ka ophis ba dei khmih ia kane ka kam, ka la shu sah ïingjah bad khlem don mano mano.
Kine ki ar tylli ki seng ki shem ruh ba ha kane ka ophis ba ym shym lah iohi ei ei wat tang ka Signboard ban pynithuh ba dei ka ophis jong ka Infiltration Check Gate.
Ki seng ki pynrem jur ia ka jingbym don ka jingkitkhlieh kiba dei peit ia kane ka kam, bad kila maham ba lada ka tnad ba dei peit, kam shym la leh ei ei, kin shim hi noh ia la ka jong ka lynti.
Kumban shu pynkynmaw ba dang ha kine ki khyndiat sngi ba lah dep, kine ki seng ki la ioh ban bat ia uwei u khar Bangladesh bym don ki kot ki sla na Pynursla.
Ka thain Pynursla baroh kawei ka dei ka thain ba la tawiar da ka ri Bangladesh.
Sa shisien pat ka jingthmu jong ka State Pollution Board ban pynlong ia ka jingpynsngew paidbah(Public hearing) ha kaba iadei bad ka jingthmu jong ka Star Cement  Ltd.
ban shim jaka sa 42.
2 haktar ban ioh khlong ia u mawshun ha ka shnong Brichyrnot ka la pulom biang sa shisien hadien ba ki sengbhalang bad ki paidbah nongshong shnong ki la pynpaw ia ka jingpyrshah ia kane ka jingpynsngew paidbah.
Kawei kaba ki paidbah ki la pynpaw ia ka jingbitar ia kane ka jingpynsngew paidbah( Public hearing) ka long halor ka jingpynkylla ia ka jaka ba ki thmu ban  pynlong ia kane ka Public Hearing namar ki SPB ki thmu ban pynlong ha ka shnong Brichyrnot hynrei mynta ka sngi ki la pynlong ha ka shnong Lumshnong khlem da ioh ia ka jingmynjur na u rangbah shnong kane ka shnong.
Ka jingthmu ban pynlong ia ka jingpynsngew paidbah ka la kut noh hadien  ba na ka liang u rangbah shnong ka shnong Lumshnong u bah Change Rymbai u la phah pynsangeh halor ka jingpynkhein ia ki kyndong shnong ba ki khlem shim jingbit(NOC) ban pynlong ia ka jingpynsngew paidbah (public hearing) ha kane ka jaka da kaba ther tyngeh ruh ia ki briew ka SPB ba ki  khlem pan jingbit ban pynlong ia ka pubic hearing ha Lumshnong bad u la ong ruh ba lada kim mih na kane ka jaka um lah ban kit khlieh ma u lada ka jia kano kano ka jingjiaNa ka liang ki Sengbhalang kiba kynthup ia ka United Hynniewtrep Movement Khasi Student Union, Jaintia Student Movement Hynniewtrep Youth Council, Hynniewtrep National Youth Front ha ryngkat ki nongshong shnong katei ka thain ki la mih paidbah bad phah pynsangeh ia katei ka jingpynsngewpaidbah (Public Hearing).
Hynnin ka sngi, ka  European Parliament, ka la iakren halor ka ain jong ka  Citizenship Amendment Act, ha ka jing ia kynduh kaba la long ha Brussels, ha kaba la khmih lynti ba kan don ka jing ia mynjur da ki dkhot mynta ka sngi, hynrei ia katei ka rai la buhteng ha U Lber 2020.
La sdang ia ka jing ia tai, da ka jingkren da ka  Helena Dalli, Vice-President jong ka European Commission and High Representative of the Union, kaba beit ia ka Foreign Affairs and Security Policy, ha kaba ka la kren halor ka jingiadei jong ka  European Union (EU) bad ka India bad ka la kren ruh halor ka jingthmu jong U Narendra Modi, myntri rangbah duh ka India, ban leit iuhkjat sha Brussels ha U Lber, ha ka jingialang jong ka India bad ka European Union.
“Ngi kyrmen ba ka Supreme Court jong ka India, kan sa peit bha ia ka jinglong jingman jong katei ka ain, na ka bynta ban teh lakam ia ka jing ia kynad kaba la jia ha ki bun taiew ha ka Ri" ong shuh ka Dali bad ka Dali, ka pynsngew ruh ia ka jing donkam ban iakren bad ka India, kaba dei kawei na ki paralok bad ka ri kaba don ha ka synshar paidbah jong ka pyrthei.
Ka jingiap na ka jingpang Corona Virus, ka la poi sha ka 170ngut haduh mynta ha China bad kaba long sa 38ngut kiba dang shu iap ha ka sngi palei.
Nangta kiba ioh ia katei ka jingpang, ki don mynta 1,737ngut na baroh kiba la suba kiba don 7,711ngut.
Na kitei ki 37ngut, la iathuh ba ki don 36ngut tang ha ka Jylla Hubei bad  sa iwei iba iap ha ka Jylla Sichuan.
Ki don mynta 195ngut ki nong America, kiba dang shu wan phai na Wuhai, kaba don ha ka Jylla Hubei, kiba la suba ba ki don katei ka jingpang bad kitei ki don mynta ha ka jingpeit bniah ki doktor ha ka hospital ki shipai ha Southern California.
Bah RM ShabongSngewkmen shi katdei, ba kine ki nongmihkhmat kiba mynta, haba ki leit sha Delhi, ba ki da iathuh paidbah ia ka jingleit jongki, ia ka jingmut jong ka jingleit jongki bad katei ka dei hi ka jingshisha, namar ba haba ki leit, ki leit da ka pisa jong u paidlang ka Meghalaya bad lah ban ong ba lehse wat ka bai kwai ne bai sikret ruh ka hap lang ha ka jinglut jingsep, ba u hap siew u nong siew khajna jong ka Jylla.
Ka jing iathuh lyngba ki kot khubor, ka long ruh kaba donkam, namar ba ki paidbah, kin nym shu leit rung ruma sha iing ne sha ophis jong ki MLA, ki myntri sorkar ha ka jing bym tip, hynrei haba la mih ha ki kot khubor, kumta ki paidbah, ki la nang ban pynbeit noh da kiwei pat ki sngi bad don shibun kiwei pat ki jingleit, kiba ki MLA ne ki myntri sorkar, ki ju leit sop sop bad kum kitei, ym dei satia ban shim na ka pisa jong u paidbah bad lada ki shim, kumta ka dei ka kam bamsap kaba jubor tasam bad U CAG, u dei ban dakhor ia katei ka jingleh.
Hynrei ha kajuh ka por, ka long ruh kaba donkam ban iakren bad kata ka long, la ka iahap ne em ia U MLA ne ia u myntri sorkar, ba un leit sha Delhi ban leit ia kynduh ia ki myntri jong ka sorkar India bad ban shah shondur lang bad ban dawa ia kawei ka madan phutbol, lane ia kawei ka iing dorbar bad lada ka long kumta, ha ki san snem, lada ki jingdonkam ha ka Consti tuency kin don 50 tylli, kumta U MLA lane u myntri sorkar, un hap leit Delhi 50 sien kynthih.
Kumta kan jin da la long kaba bha lada u myntri sorkar, lane u MLA bad kiwei de kiba don ha ka liang jong ka sorkar, ki leit sha Delhi bad rah shrup ia baroh ki mat jing donkam jongki bad kaba kongsan eh, ka long ba haba ki leit, ki dei ban dawa ia ki jingdonkam kiba kongsan jong ka Jylla bad haba ai nuksa kum ka jing dawa ban ithuh ia ka ktien Khasi, ka jingdawa ia u pud u sam bad ka Assam, ka jingdawa ia ka iew ka hat bad ka Bangladesh, ka jingdawa ia ka inner line permit, ka jingdawa ia ki jaka puta kiba la bat jubor da ki shipai da ki spah snem bad ka jingdawa ia ka bhah kam bhah jam jong ki samla trai shnong ha ki ophis bapher jong ka sorkar India.
Ki kam pynroi lada dei ha kano kano ka sorkar, ki dei ban iaid bad katei hi ruh ka dei ka jingmut jong ka synshar paidbah bad hadien ka jingiakren, ka dei ruh ka bynta jong ki myntri ka sorkar India, ba kin nym leh lahe satia, hynrei kin pyniaid shait shait ia ki skhim, kiba donkam ia u paidlang ka Jylla.
Shillong: Ka jing pynsngew paidbah halor ka jingthmu ban nang pynheh ia ka jing trei kam ka Star Cement, ha Bri Chyrnot, ka la sdang mynta ka step.
La iohi ba ki la don ki seng bhalang bad ki riew paidbah, kiba la leit sha katei ka jingialang ban pyrshang ia katei ka jingthmu jong katei ka kompeni ban nang pyniar ia ka jingtrei kam jongka bad na ki sengbhalang, kiba la leit ban pyrshah, ki long ka seng UHM, KSU, JSM, HYC, HNYF nalor kiwei pat.
Shillongt: Ka Meghalaya ka la iakhun satar baroh shi sngi pyrshah ia ka Bihar ha ka sngi balai ka jing iakhun jong ka lympung Ranji Trophy ba long ha Patna mynta ka sngi ha kaba ka ka Bihar kala kamai 359/4 bad ban bat nam tam 388.
Haba bteng na kaba la dep kamai 67/2, u nongialehkai ka Bihar u Yashaswi Rishav u kamai (150) katba u Rahmat Ullah u kamai105.
U nongialehkai nabar u Ravi Teja bad u Aditya Singhania ki dei ki nongialehkai kiba ioh kamai wicket.
Ha kawei ka jingialehkai, ka Meghalaya ka la sdang ia ka jingiakhun jong ka U-23 Col CK Nayudu Trophy pyrshah ia ka Sikkim ha Guwahati mynta ka sngi.
Ka Sikkim kaba jop ha ka kynting pisa, ka la jied ban ap ktem shwa ha kaba ka Meghalaya ka la kamai 78/6 bad u Anish Charak u kamai (64) Adarsha Joshi (20).
Kine ar ngut ki la kamai 71 bad sa 46 na u Mukesh Ray ha kaba ka Meghalaya ka kamai 219 bad hap baroh.
Ha ka inning ba nyngkong, ka Sikkim ka kamai 59/2 da kaba duna 160.
U Elchiang Ch Momin (1/13) bad u Kishan Lyngdoh (1/15).
Shillong:  U nongialam ka UDP u bah Bindo M.
Lanong ula kyrshan bad iahap jingmut ia ka rai ka kashari Meghalaya High Court, ban ailad ia ki kynthei ruh kiba la 18 snem shaneng, ban iashim bynta ha ka jingjied ia u rangbah shnong.
Haba pdiang ia ka rai ka ïing kashari kaba la pynmih hynnin ka sngi ha ka kam jied rangbah shnong ka shnong Nohwet, u bah Bindo u la ong, “ngi pdiang ia ka rai ka High Court ba ki kynthei ruh kin iashim bynta ha ka jingjied ia ki rangbah shnong ha ki shnong".
Ula ong ba ha sor la don bun ki shnong kum ha Malki, Laitumkhrah bad kiwei kiba ailad ia ki kynthei ban iajied rangbah shnong.
U bah Bindo ula ong ba u rangbah shnong um dei ban synshar tang ia ki rangbah hynrei ia baroh.
Shillong: Ka FKJGP, Malki Circle haka 28 tarik u Kyllalyngkot, haka jingleit jurip jongka, ka lap ba bun ki trai dukan ki pynsah beain da ki bar jylla ha ki dukan.
Ha kane ka sngi ka seng ka lah ioh bat ia bun ngut kine ki bar jylla kiba sah ha kane ka iew Malki.
Ha kane ka jing khynra ki dkhot jong ka FKJGP ka lap ba ka jingsah ki briew ha iew Malki ka wanrah ia ki jingsniew ba laiphewjait, ki jingjakhlia na ka jingbym biang ki pain khana bad ka um bam kaba biang.
Ka jing pynsah ia kine ki bar jylla hapoh ka iew Malki ka lah ruh ban wanrah ia bun kiei kiei ki jingsniew.
Ka FKJGP Malki circle ha kajuh ka por ka buh jingkylli ia ka Dorbar Shnong Malki, ba kan leh aiu haba lap ba kine ki trai dukan ki pynsah beain ia kine ki nongtrei bar jylla hapoh ki dukan ba don ha iew Malki namar kadei ka jaka ka ba kyntang, ka iew Khasi nylla.
Ka dei ka kamram jong ka Dorbar Shnong ban peit ba ki trai dukan kim dei ban shah baka iew Malki kan long ka jaka sah khamtam jong ki bar jylla.
Ka dei ka kamram jong ki ruh ban peit iaka jingkhuid, ka jingsuba jong ka iewKa seng ka maham ruh ba lada kine ki trai dukan, bun naki ba dei ki trai ri trai muluk, lada ki dang iai bteng ban pynsah ia kine ki bar jylla ka seng kan sa leit ban ujor iaki sha ki bor ba halor.
Shillong:  Ka jingshim khia ka sorkar Assam ia ki nonghikai ka la ktah ia ki nonghikai ha kane ka jylla Meghalaya, kiba la shah leh sat bha ha ka sorkar naduh ka jingsiew tulop, ka jingbym don baibam tymmen bad kiwei.
U President ka Khasi Jaiñtia Deficit School Teacher’s Association (KJDSTA) u Babu Kular Khongjirem haba kynthoh halor ka jingbym leh eiei ka sorkar jylla ia ki nong hikai, u la ong, “Hangne ha Meghalaya, ka Sorkar ka khein khunruit ia ki nonghikai kum ka meinah khlem ka jingsiew tulop kaba man u bnai, ka jingpynslem ïa ka jingsiew ïa ka tulop Arrears ba dang sah, ka jingbym siew ïa ka bai sumar pang, ka jingbym siew ïa ka baibam tymmen, ka jingbym don ACCPS, ym don jingpynkiew kyrdan, bad kiwei kiwei.
umno ngin khmihlynti ba ka Jylla kan kiew irat haba ki nonghikai baduk ki im sangsot ha ka por ba ki dang hikai bad ynda la shongthait na ka kam hikai skul.
"U la ong ba ka Tnat Pule Puthi jong ka Sorkar Assam, shen kan sa pynurlong ïa ki jingdonkam bad ïa ki jingangnud jong ki nonghikai bad ki nongtrei ha ki skul bad ki kolej hapoh une u snem 2020, hynrei katba ka tnat Pule Puthi jong ka Sorkar Meghalaya ka dang ïoh thiah lyngngai ha ka ri jingphohsniew ïa ka Pule Puthi.
U President ka KJDSTA u la ong ba katkum ka jingkren jong u Myntri ka tnat Pule Puthi ka Sorkar Assam u Himanta Biswa Sharma, haduh 15000 hajar tylli ki Regular Posts jong ki nonghikai yn sa pyndap hapoh hynriew bnai mynta u snem.
Nalor kata, 8000 hajar tylli ki kam nonghikai ba dang sah thylli yn sa pyndap noh ha ki Secondary Level hadien ba la pynbna ïa ka result ha u bnai Rymphang 2020.
Haduh 4993 hajar tylli ki skul kiba donhaduh 13,362 hajar ngut ki nonghikai ha ki Elementary Level, 626 spah tylli ki skul kiba don 4828 hajar ngut ki nonghikai ha ka Secondary Level bad 30 tylli ki Kolej ba thymmai ban hikai 900 ngut ki nonghikai bad ki nongtrei yn sa shimti (Provincialised) ha u Nailar, 2020.
U la ong ruh ba ka Sorkar Assam ka la ong ba ki Principal jong ki Kolej kin shah pynkupbor ban pyndap haduh 665 tylli ki kam hikai kiba lait hapoh hynriew bnai.
“Ka Sorkar Assam kan weng ruh ïa ka jingeh ha kaba ïadei bad ka jingsiew tulop, ka jingïada ïa ki samoi treikam bad ka jingsiew ïa ka bai sumar jong ki 5600 hajar ngut ki nonghikai High School kiba shu trei dor sngi bad 11000 hajar ngut ki nonghikai kiba ïoh jingsiew na ka Sorkar (State Posts) bad 32000 hajar kiba hikai lyngba ka skhim SSA," u la bynrap.
“Katba ki mat jong ki nonghikai ha Meghalaya ki dang jngai bah na ka jingphohsniew," la ong u Babu Kular.
U Babu Kular u la ong ba ka Right To Education (RTE) ha kane ka jylla, kam shym la treikam kumba long ha Assam bad ha kiwei ki jylla.
“Ka sorkar ka la buh thong ban pyllait T.
450 klur sha ki School Managing Committee na ka bynta ban sam ei ïa ki jaiñ skul sha ki khynnah skul naduh ka kyrdan Elementary haduh secondary Level ha u Ïaiong, 2020.
Kumba 1 lak ngut ki nonghikai bad 60 lak ngut ki khynnah skul kin ïoh jingmyntoi ha kine ki hynriew bnai ban sa wan.
Ka Sorkar Assam ka kwah ban pynjanai ïa ka pule puthi jong ki khynnah bad kumjuh ruh ïa ki nonghikai," ong u Babu Kular.
Namar ba kiba dei peit ia ka sorkar meghalaya Kim ju donkam ia ki nonghikai mar synkha ki kiew ha shuki taka daw Kim ithuh Kiei Kita ki nonghikai bad ki khein dewthala ia ki…katba ka sorkar Assam pat ka sngewthuh ba ki SA longheh longhain ruh dei na ki mawjam lyngba ki nonghikai…Ka ba deie eh baby ka jingong Jong phi.
Shillong:  U Rangbah Shnong ka Kyndong Wahlang u bah Shngain Sing Nongbri ha ryngkat ki katto katne ki nong shong shnong ka Shnong Kyndong Wahlang mynta ka sngi ki la wan ban pynshai ha lor ka jing kynnoh jong u Secretary barim ka VEC jong ka shnong Kyndong Wahlang u bah Overwell Lyngdoh da kaba kyntait lut ia ki jing kynnoh jong u.
Ha ba ia kren bad ki lad pathai khubor ha Shillong Press Club u bah Shngain sing Nongbri u la ong ba ka jingkynnoh jong u bah Overwell Lyngdoh kam long ka ba shisha namar ka jingjied ia ka VEC thymmai kadei ha ka dorbar jong ka shnong hi ha kaba u bah Overwell Lyngdoh ruh u la don lang ban mynjur lang ban jied ia ka VEC thymmai.
U la ong ruh ba ka jingjied nongkit kam ha ka VEC ba thymmai kalong halor ka jing bym pyntrei hok jong u Secretary barim ka VEC kyndong Wahlang ia ki kam ki ba dei ban ioh na ki skim.
Ha ka ba ia dei bad ka jingpynrung sopsop ia ka jobcard na ka liang u rangbah shnong u la kyntait ia ka ta ka jingkynnoh jong u bah Overwell da ka ba ong ba ka jing pynrung ia ki kyrteng jong ki nongshongshnong ha ka jopcard ka long ha ka ba shai bad ha ka jingtip lang jong ki nongshong shnong baroh ha ka ba la pynrung tang ia ki to ki bym pat don kyrteng ha ka jobcard.
U la iathuh ruh ba na ka liang ka dorbar shnong Kyndong Wahlang ha ba la ioh ban thaw ia ka VEC thymmai ki la leit ban pyntip sha u BDO ka Block sohiong ha ka ba na ka liang u BDO u la ai ia ka jingmynjur ia ka VEC ba thymmai ba kan pyniaid ia ki kam baroh.
U bah Shngain Sing Nongbri u la iathuh ba ha ka por ba u bah Overwell dang bat ia ka kam kum u rangbah shnong u la ai skim ban shna ia ki painkhana tang ia ki briew ki ba u mon ban ai bad u la shujied hi ia ki ing ki ban ioh ia kine ki skim bad bun na ki nongshong ki ba don kam hok ia kane pat kim shem la ioh jing myntoi eiei.
U bah Shngain sing u la kynnoh ruh ba ki kam ki ba u pyniaid lyngba ka Jobcard ka long ka ba u la shu pyntrei torti bad khlem da biang haei haei ruh.
Shillong:  Ka Kong Grace Mary Kharpuri ka la kyntait ia ka shuki Dy.
CEM ba la tyrwa da ka UDF.
Haba kren myn hynnin ka sngi, ka la ong ba ka burom ia ka rai jong ka High Court, hynrei ka ïeng beit ha ka nongrim ba ka la kyrshan ia ka UDA kaba la pynlong ia ka ban kyntait ia katei ka shuki.
Ka Kong Grace ka la rai ban kyrshan ia ka UDA ka dei namar ba ka la don lypa ia ka jingbunpaid, bad ka la kam ba kam iohi ba ka executive committee ka UDF kan skhem.
Shillong:  U Myntri ka tnad pule ka jylla u bah Lahkmen Rymbui u la iathuh ba ka sorkar pdeng ka la kular ban mang pisa shuh sa T.
314 klur ia ka National Institute of Technology (NIT) Sohra khnang ban lah ban pynsted ia ki kam.
Haba kren myn hynnin ka sngi, u bah Lahkmen u la iathuh ba haduh mynta ka sorkar ka la dep pyllait T.
165 klur hynrei kane kan nym pat biang.
U bah Lahkmen u la iathuh ia kane hadien ba u la wan iakynduh ia u myntri ka Human Resource Development (HRD) ka sorkar India u Ramesh Pokhriyal dang shen ha nongbah Delhi.
Haba kren mynta sha ki lad pathai khubor, u bah Lahkmen u la ong ba lada ka sorkar pdeng kam mang pisa, kan long kaba eh ban pyndep ia ka NIT Sohra kumba ka long mynta.
Katkum ka jingong u myntri, ka sorkar pdeng ka la mang bad la dep pyllait pisa T.
165 klur mynshwa.
“Ka la ai mynsiem lyngba ka jingiathuh u myntri HRD ba ka sorkar ka la mang sa T.
314 klur ia ka NIT Sohra.
Ngi kyrmen ban lah ban pyndep noh ia ka NIT Sohra, kaba la angnud bad donkam bha", la ong u bah Lahkmen.
U la ong ba ka sorkar jylla khamtam ma u kum u myntri, kin leit ban iai buddien ban pynurlong ia kane ka kam.
Ha kawei ka liang, u bah Lahkmen u la iathuh ba la iakren ruh ia u myntri ka tnad HRD ban ai lad ba ka polisi ka sorkar jylla Meghalaya kan treikam ha ka jingmang bhah ia ki samla pule ha ka jaka pule NERIE, Umiam.
U la iathuh ba katkum ka kyndon, ka Meghalaya ka ioh bhah lai tylli ha kane ka jaka pule watla ki hap ban ialeh shwa ia ka Entrance Exam.
U la iathuh ba la iakren ruh ia u myntri ka sorkar pdeng ban ai bhah katto katne tylli ia ki jaka pule ka sorkar pdeng kum ka English and Foreign Languages (EFL) bad kiwei kiba don ha kane ka jylla.
Kawei pat ka mat kaba u bah Lahkmen u la ioh ban iakren ia u myntri sorkar pdeng, ka long ban pynsted ban ai ia ka jingithuh ia ka Kiang Nangbah College, Jowai na ka bynta ba kan pynlong ia ka jinghikai B.
Ed.
U la ong ba ka jingiakren ka long ka jingbym pdiang ka National Council for Teacher Education Board, Bhopal ia ka aplikeshon jong ka Kiang Nangbah College watla ka la dep ban aplai.
U la kyrmen ba kine ki mat ba la iakren kin urlong lyngba ka jingbuddien.
Shillong: Ka jing ia sngap paidbah, halor ka jingthmu pynheh jong ka Star Cement ha Bri Chyrnot, kan sdang noh ha ki khyndiat por, hynrei myn hynnin ka sngi, la don sa 16ngut ki riew rangbah na katei ka thain,  kiba pynpaw ia ka jing pyrshah halor katei ka jingthmu ban nang pynheh ia katei ka jingtih mawshun jong katei ka kompeniKitei ki riew rangbah, ki ai daw ia ka jingdon jong ka Wah Lukha, kaba don hajan jong katei ka jaka, kaba la thmu ban tih mawshun da ka Star Cement bad ki ong ba ka jing julor jong ka Wah Lukha, kam ktah tang ia katei ka wah, hynrei ia baroh ki shnong kiba don ha syndah jong katei ka wah.
La kren shai ruh ba ka Meghalaya Pollution Board, ka dei ban shim jing kitkhlieh ban pynwan dur biang ia ka Wah Lukha, lada jia ba ka iaid ka jingthmu ban tih mawshun bad ailad ia ka jingthmu ka Star Cement bad kiba soi kyrteng ki long U Ma Mc Merald Sutang na Kuliang, U Ma Firoze Siangshai, na Sonapyrdi, U Ma Deiborme Mynthoi na Sonapyrdi, U Ma Alphrin Dkhar na Thangskai, U Ma Last Suchen na Nongsning, U Ma Welking Swer, Ma Jupiter Swer, Ma Kmenlang Dkhar baroh na Thangskai, Ma Andiwor Pala na Khliehriat, Ma Abraham Suna na Dkhiah East, Ma Rimeo Lyting na Thangskai, Ma Shwaki Swer na Khliehriat, Ma Prosperity Rymbai, Ma Inglang Siangshai na Wapung Skur, Ma Speling Dkhar bad U ma Sanki Dkhar na Wapung Shnong.
Shillong: Ka  Kong Grace M Kharpuri mynta ka sngi ha ka jingleit ia kynduh ia u Lat jong ka jylla u Tathagata Roy,  ka la ai da ka jingthoh sha u Lat ka jylla ban pyntip ba kala mih na ka kynhun United Democratic Forum (UDF) bad kala pyniasoh bad ka United Democratic Alliance (UDA).
Ha kane ka juh ka shithi ka la kyrpad ia u Lat jong ka jylla ba um dei ban pdiang ia ka kyrteng jong ka kumba la phah da u CEM jong ka KHADC u Bah Latiplang Kharkongor, kum ka Dy CEM hapoh jong ka KHADC.
Mynta ka miet  ka kynhun jong ka United Democratic Alliance (UDA) hapoh ka jingialam jong u bah Pyniaid Sing Syiem, ki la leit ban ia kynduh ia u lat  ka jylla u Tathagata Roy ban ai ia ki kyrteng bad ban pyntip ia ka jingdon jong ki 16 ngut ki MDC na UDA.
U bah Pyniaid sing Syiem u la iathuh ba  ka jingiakynduh ka long halor ban  ai ia ka thup, jong ki 16 ngut ki MDC ba don ha ka kynhun UDA bad ha ka jingiakynduh ki la kyrpad ia u Lat ka jylla ba un bishar bniah ia kane.
U bah Pyniaid u la iathuh ruh ba na ka liang jong u Lat ka jylla u la ong ba un sa da bishar bniah ia kane ka kam, wat la ka la don ka rai jong ka iing bishar jong ka High Court jong ka jylla Meghalaya.
Shillong: Ka Hynniewtrep Youth Council  hadien ba ka la shim iaka rai ban pyntreikam hi noh mardor ia ka Inner Line Permit, mynta ka sngi ka HYC Nongthymmai circle  lyngba ka ILP-checking, ka la pynlong iaka jingkhynra ia ki nongtrei bar jylla ha kylleng ki jaka badon hapoh ka Shnong Umpling.
Ka HYC Nongthymmai circle  hapoh ka jingialam jong u Bah Enlang Sawian, u General Secretary Shillong City mynta ka sngi ki la ioh ban bat ia palat 100 ngut ki bar jylla ki bym biang ki kot ki sla kiba trei bylla ha kylleng ka Shnong Umpling.
Na ka liang ka Seng HYC ha kane ka sngi hi ka la phah leit phai lut ia kine baroh ki 100 ngut ki bar jylla sha ka jylla Assam bad sha kiwei ki jylla kiba ki wan kum Bihar,West Bengal bad maham tyngeh ruh ba kim dei shuh ban dang wan trei wan ktah lane wan shong wan sah hapoh ka jylla Meghalaya.
ka Seng Kan nang pynjur shuh2 bad bteng ia kane ka ILP checking sa ha kiwei kiwei ki Shnong ki dong Jong ka Nongbah Shillong bad maham tyngeh ia baroh ki trai iing ki contractor ban phah mih lupa noh ia baroh ki nongtrei kiba wan nabar jylla.
100% support bad ki haba leh ia Ka ba dei.
Shillong: Ka sorkar Meghalaya Democratic Alliance (MDA) ba la ialam da u Conrad K Sangma na ka seng sain pyrthei National People Party (NPP) kan sa dap ar snem shiteng ha u bnai Nailur satang 9 bnai  kan sa don ka jingbujli myntri hapoh kane ka sorkar.
Kane ka long ba ha ka por ba sdang jong ka jingialam ka sorkar MDA kala don ka jingiakut hapdeng ki seng sain pyrthei ba ki kam myntri hapoh ka sorkar kan long mar ar snem shiteng.
Kane ka jingiapynbeit ka long ha pdeng ki MLA jong ki party ki ba ia synrop lang ban thaw ia ka  sorkar MDA.
Ka UDP bad ka NPP ki ba don kham bun ki MLA kan shong ha kine ka party ban shim ia ka rai ia no kin phah shong noh bad iano kin wan rah sha kane ka kam myntri.
Katkum ki lad khubor ki iathuh ba ia kane ka jingiabujli myntri ka ban sa long ha ka rai jong ki  party iano kin bujli, kumba ka long ka PDF ka don saw ngut ki MLA ha kaba ar ngut ki long ki Myntri, ka BJP ka don ar ngut ki MLA u wei u long myntri bad kum juh ka HSPDP ka don ar ngut ki MLA bad u wei u dei u myntri.
Shillong: Ka United Hynniewtrep Movement East Jaintia Hills Districts ka la byrngem  ban khang lynti bad ban ym ailad ban pynlong  ia ka jingpynbna paidbah (public Hearing) ka ba la thmu ban pynlong da ka State Pollution Board ka ban long la shai ka sngi ka 30 tarik u kyllalyngkot 2020  ha ka shnong Brichyrnot.
Na ka liang u President ka UHM-EJHD, u bah Yoomeki Kyndait u la iathuh ba na ka liang kane ka seng kin ym shah bad ailad shuh ia ka Star Cement LTD ba kan pynjot iaka mariang  sha ki ne ki thain ki ba don ha Lumshnong East jaintia hills district ha ka jingthmu jong ka Stra Cement LTD ban khlong ia u mawshun ha Brichyrnot hajan ka Wah Lukha,haka jaka ka ba heh kumba 42.
5 Heaters.
U la ong ruh ba ka UHM-EJHD kum ba ka la pynpaw ia ka jingpyrshah ha ka sien ka ba nyngkong ia ka jingthmu ban pynlong ia ka jingpynbna paidbah (Public Hearing) mynta ka kynti ruh kin ieng ha ka juh ka nongrim ba kin ym ailad ban pynlong ia kane ka public hearing.
Shillong: Ka Punjab bad ka Jharkhand ki la jop ia ki jingialehkai jongki kaba long mynta ka sngi ha ka lympung ka Hero Junior National Football Championship jong ka Dr BC Roy Trophy kaba long ha JN Stadium, Shillong.
Ha ka jingiakhun haka Group B, ka Punjab ka la pynliem da 3-0 ia ka Kerala.
U Seilenthang Lotjem u thep ar kol ha ka 34′, 81′ katba u Rohit u thep haka 80 minit.
Ha kawei ka jingialehkai, ka Jharkhand ka la pynliem ia ka Manipur da 1-0 lyngba ka jingshut penalty da u Thiyam Amujao Meitei (66′).
Ha ka Group D ha madan balai, ka West Bengal bad ka Jammu & Kashmir kila iakhaid khlem don ba lah ban thep kol bad kila iasam mar shi point katba ka Karnataka ka la iakhaid bad ka Chhattisgarch da 2-2.
Ia ka Chhattisgarh la thep da u Amit Nag (39′) bad Pritam Limbu (53′), katba ia ka Karnataka la thep da u Elangbam Tondon Meitei (72′) bad Shreyas Ketkar (75′).
lashai ka sngi, ha ka Group A (JN Stadium) – Goa vs Uttar Pradesh (9:30am); Delhi vs Mizoram (2:00pm)Group C (Third Ground) – Sports Authority of India vs Haryana (9:30am); Meghalaya vs Odisha (2:00pm).
Shillong:U President jong ka seng BJP, U bah Ernest Mawrie, ula pynpaw ia ka jing sngew lyngngoh jur jongu, halor ka jing kynnoh jong U President ka NPP, ba ka BJP ka ia thiah lang ha kajuh ka jingthiah bad ka Congress bad katei ka jing kynnoh jong U President ka BJP, ka dei halor ka jingjia kaba jia mynta ha ka jing ia knieh shuki ha Garo District Council.
La ong shuh da U bah Mawrie, ba u dkhot jong ka iing dorbar ha District Council, un hap ban pynneh ia la ka jong ka nongrim, haba u iohi ba ka don ka jing bym lerkam jong ka liang synshar, ha kaba kim shym la mynjur satia ban pyndem ialade, wat haba ki la don ha ka jingduna briew kaba jur ruh bad U bah Mawrie, u ong ba ka BJP, kam da khuslai than satia, halor ka jingthmu ban pynpait ia ki nongialam jong katei ka seng, ha ka Jylla lane ha ki District Council ruh kumjuh.
La ong ruh ba ka jingthmu ban pynkylla ia ka Executive Committee ha kine ki sngi, ka dei tang ban pyniaid beit iaid ryntih ia ka jingtrei kam jong ka Garo District Council.
Josper S.
DuraPhi la ju iohi ia u ksew ba la teh ia ka   ryndang jong u da u kynjri nar? Ki trai/Kynrad jong u ki la leh ia kane ka kam.
U ksew u shong / ieng ha baranda.
Um lah ban iaid kham sha pajih palat ban ia ka jingjrong u kynjri.
Namar ba biang ka bam,u ksew u plung ka met ka phad bad u sngaid dap doh bha u shniuh jong u u khuid bad jlih phyrnai.
Bunsien u shu sngap, teng-teng u wiar bad u byrngem haba wan ki briew kiba nabar kiba kum kine ki jait ksew ki ju don, ne la ri ia ki, ha ki iing ki men-heh-spah.
Kine ki jait ksew ki trei ia ka kam ki nongphira iing.
Ha ka por mynmiet ki trai iing ki ju law noh ia u kynjri na ryndang u ksew, bad u ksew uba la laitluid shipor na u kynjri u long uba ma bad shyrkhei bha ia ki briew kiba rung ha phyllaw iing ki trai.
Tang kawei kaba une u ksew u duh ne um lah ban ioh, kata ka dei ka jinglaitluid.
U bam u dih, u khih u ksaid, u iaid u ieng tang hapoh ka lyngwiar ne jylli kaba tang kat ka jingjrong u kynjri.
Kumjuh ruh ka long ia u briew uba duk ne riewspah uba leit shongkha ha iing ki men-heh –spah.
Lada jia ba sniew ka nusip, un ngat ha ka apot jong utei u ksew.
Un long kumba long utei u ksew.
Hapdeng ka jingbiang ka bam ka dih, u duh pat ia ka jinglaitluid.
Um lah ban iaid ne trei katba mon.
Um lah ban shong ne thiah ne iaid kai katba u kwah.
U hap ban kohnguh bad pyntrei-kam ia ki hukum bad jingbthah jong ki kynrad ka iing, kum ka kiaw kurim jong u, u kthaw kurim jong u ne ka lok jong u.
U hap ban im kum u shipai ba la ioh  jinghikai (Discipline soldier).
Hapoh iing poh sem dei ma u u ban khie thiah dang-ngir, ban sliew ding ban pynbiang ia ka sha step jong ka lok, kthaw bad ka kiaw.
U hap ban rah um bad dap ka top um bad ban biang um ha iing shet ja.
Ha ka sngi saitjain dei ma u u ban sait ia ka jain ka nep jong ki khun bad la lok jong u.
Mynmiet haba kyndit thiah bad iam i khyllung, dei ma u u ba dei ban bujli jain ia i, u ban kyn-oi haduh ban in da iohthiah.
Haba wan ki paralok ban iakynduh ia u ha iing, dei ka lok jong u kaba balain bad iapur khana lynter-taid.
Dei ma ka kaba lecture ha khmat ha khmat, bad ma u pat shu kbum.
Haba u wan ka shyntur kum u bieit u bym lait kren.
Haba u wan phai sha iing na la ka jingtrei, u dei ban kodom stet kum u kulai da ka kynthih artad.
La eh ban niew tang lut ia ka shitom ka jynjar jong ki nongbam ja kynjri.
Ba kin phai kylla sha iingkur ka la eh, khamtam haba la noh met bad haba ym don shuh i mei i pa.
Hap hun ha la ka jong ka nusip, jia katba jia.
Oh! balei ka wan hap kaba kum kane ka apot sep sngi!.
Ka lah ban long kumtei lehse na ka daw ba leh hak-dak eh ha ka leit iing briew.
Khlem da khan da khein bad khlem da pynhap sawar bha.
La kum bam ja khluit bad leh kyrkieh ha ka kam shongkha khlem da pyrkhat lypa ia ki jingmih nangta.
La kum klet ia ka jingsneng Tymmen jong u ‘Parad Radhon Singh Berry’ kaba u la dep sneng lypa –Wat ju ia poikha lyngngoh thamula,Ka dei ban da tip u Kni u Kpa;Wat ju ia poi kha bad ka jait bym bha,Hynrei para ba biang ka phylla;Yn ia ong shuh kumno ha kane ka pyrthei shong basa.
Ki jingkylla ha ka jingmut jingpyrkhat bad ki jingleh ki shu wan la ka wan hi khlem da poi pyrkhat hano-re-hano.
Nga la shong la sah ha iing khun la hynriew ne hynniew snem ei ei.
Hangta ka lyer longiing longsem ka beh pyngngad hir-hir.
Ka mynsiem ka palei bad dap da ka jingsngewhun.
Ki syntiew ki skud bad kiwei kiwei baroh kiba don hapoh bad shabar iing kiba itynnad suda ban peit bad khmih.
Hynrei hadien kata, ka suin bneng ka kylla dum ngain.
Nga khlem poi pyrkhat ba kan wan jia kumne.
Kynkhlek ka leilieh bad kynkdur sa u pyrthat.
Bad halai-halai, nga sngew kumba nga la shah bret sha kita ki jaka ba ki briew ki ju iathuh khana, kita ki Labour Camps, ki jaka trei ba syllang sat.
Ka bam ka dih te ka biang hangta, tangba ryngkat bad u kynjri ha ka kjat-kadiang jong nga.
New Delhi: Ka sorkar India, mynta ka sngi, ka la mynjur ban ailad ia kiba kwah ban pynhap khun, hapoh ka 24 taiew, na kaba ju long mynta 20 taiew.
Ka kynhun myntri mynta ka sngi ka la pdiang ia ka ain  Medical Termination of Pregnancy (Amendment) Bill, 2020 bad katei ka ain kan pyn  kylla noh ia ka ain, kaba la don lypa jong u snem 1871 bad yn leit rah ha kane ka dorbar ban sa long shen jong ka Parliament.
U Prakash Javadekar, myntri sorkar India, u iathuh ha ki nongthoh kotkhubor, ba la shah ban nang pynjlan sha ka 24taiew ia katei ka ain pynhap khun, na kaba ju long baroh shi katta 20 taiew.
Shillong: La ioh khubor ba ka seng UDP, ka la dawa na U Conrad Sangma myntri rangbah ka Jylla, ba un weng noh ia ka tnat kam poh iing na U James K Sangma, uba dei ruh u hynmen jong u myntri rangbah.
La iathuh ba ha ka 13tarik mynta u bnai, ki nongialam jong ka seng UDP ba kynthup ia U bah Metbah Lyngdoh, lamphang ka dorbar Jylla, ki la ia kynduh ia U Conrad Sangma bad U bah Prestone Tynsong, ha kaba ki la pynpaw ba ki pyrshah jur ia U James, ba un dang iai bteng ia ka tnat kam poh iing, na ka daw jong ka jing lait tuh jong ka jing khaii dewiong ha kine ki bun bun bnai ba ladep.
Lah ban pyn kynmaw ba ka Lokayukta, ka la dawa ia ka sorkar Jylla, ha ka 9tarik Kyllalyngkot 2020, ban kynriah kam ia shibun ki ophisar, ha kaba la shim ba ki dei kiba don bynta ha ka kam kit dewiong beain bad kitei ki kynthup ruh ia u nongtrei uba don lang ha ka ophis jong U James K Sangma ha Secreteriat.
Haduh mynta U James, um shym la don satia ha Shillong, hynrei la iathuh ba u don shabar ka Jylla.
Bah RM ShabongKa jingkwah pynheh karkhana ruh ka nang iaid bad nangta sa ka jingkhang karkhana dewbilat ruh ka la dep iaid bad katei ka kam trei karkhana dewbilat sha ki thain Lumshnong lane Thangskai, ka la dei kaba i kynrum kynram tasam.
Ka jingkhang ia katei ka karkhana dewbilat jong ka Dalmia, ka don ka daw bah bad ka shong Thangskai, kan nym khlem akor haduh katta katta, lada jia ba kam don satia ka daw.
Haba peit ia ka jingmih ki karkhana dewbilat ha kine ki sngi, la iohi, kumba ka dei beit tang ka plan jong ka tnat karkhana ka sorkar Jylla, ka pollution control board bad ka jing ia sngewthuh jingmut bad kitei ki kompeni bad lait nangta kam don shuh ka jing  myntoi iano iano ruh bad haba shu peit khai, la iohi hi ba ka jingthmu ban plie, ka jingthmu ban pynheh lane ka jing ioh ia kita ki jing myntoi bad kiwei kiwei, ka dei kaba  la tip tang da ka tnat karkhana jong ka sorkar Jylla, hynrei ki paidbah kim don jingtip eiei ruh, namar kitei ki karkhana kim leh rain,  haba wat tang ka bai thang ding kim ju siew thikna satia.
Ka la dei ka por ia ki nong ialam shnong, ba kin shim ia ka rai jong ka Thangskai bad ba kin dawa shwa ia ka sorkar Jylla, ba kan pyn thikna ia kaei ka bynta jong ki trai jaka, ki trai shnong, haba ki don kum kitei ki kompeni bad katei kan long naduh ka jinglong trai, ka bhah kam bhah jam, ka jing ioh ki trai khyndew bad kiwei kiwei.
Haduh mynta ka ain ban plie ia ki karkhana dewbilat ka la pheil bad na ka sngi sha ka sngi, ka ju mih tang ka jing ujor bad sngew pyrshah suda halor ka jing pynjot mariang bad shim kabu jong kitei ki kompeni dewbilat.
Ka sorkar Jylla, ka la dei ban sngewthuh ba ki trai khyndew, kin long ma ki, ki nongri nongsumar ia la ki jong ki jaka puta, namar ba lashai ynda haba la lut u mawshun, kitei ki karkhana kin sa phet bak ialade bad ia ka jaka kaba la sah sa tang ka shynrong, kan sah junom bad kitei ki trai jaka bad hangta kine ki nongialam kiba mynta bad kiba mynshwa, kiba la ailad ban pynjot thiaw ia ka mariang, khlem da pynmyntoi ia uwei ruh u trai shnong, kin sa shah bein shah khoh, namar ki la pynjot ia ki jaka puta jong ki longdien.
Kane ka dei ka por ba ki trai shnong, kin hap ban pyni ia la ka jong ka bor jinglong trai, hynrei lada ki shaniah ia ka sorkar Jylla, imat kan sa law lyngkhuid ia ki jaka puta jong ka thain Lumshnong.
Nongpoh: Ka Ri Bhoi Youth Federation (RBYF) Western Zone ka la pynpaw ia ka jingsngewkhia kaba jur halor ka jingeh kaba la mad da ki paidbah ka thain Ri Bhoi Sepngi, kiba la iakynduh jingeh namar ka jingbym don ia u Doktor uba biang hapoh ka CHC kaba don ha Patharkhmah.
Halor katei ka jingeh kaba la iakynduh da ki paidbah ha katei ka thain, u samla Rao Nongtri, Publicity Secretary ka RBYF, Western Zone, u la ong ba ka seng hadien ba ka la ioh ia shibun ki jingud bad ka jingujor na ki paidbah ka thain, kiba la iakynduh jingeh ki paidbah halor ka jingbymdon u doctor bniat ha CHC Patharkhmah bad dei namarkata kaba la pynlong ia ka seng ba kan dawa na ka sorkar ba ka dei ban pynbiang noh mardor.
Kumta haba iadei bad katei ka jingbymdon doctor, na ka liang ka RBYF, Western Zone, ka la dawa tyngeh na ka sorkar jylla khamtam na ka tnat jong ka Directorate of Health Services, ba ka dei ban phai khmat noh mardor sha katei ka thain bad ban buh noh mardor ia u wei u doctor bniat hapoh ka Patharkhmah CHC, khnang ba kan pynsuk ia ki paidbah kiba don ha katei ka thain, kaba dei ruh ka thai kaba la jngai na Nongpoh lem bad kiwei ki jaka, kiba don ia ki doctor kiba don ia ki nongsumar bniat kiba biang.
Shillong: U Chief Justice ka Meghalaya High Court, ula rai myn hynnin ka sngi, ba lada ka don mynta ka elekshon jied Rangbah Shnong ha Nohwet, kumta dei ban ailad ia ki kynthei ruh ba kin ioh ban thep vote.
U Chief Justice u sot ruh na ka jing ujor jong U bah C Aikom Diengdoh, kaba ha ka 7tarik Nohprah 2018, ha kaba la pynpaw  ba tang ki shynrang kiba 18 snem shaneng, kin lah ban jied Rangbah Shnong hynrei ka kashari, ka ieng ha kajuh ka nongrim ba dei ban ailad ia ki kynthei ruh ban thep vote bad kumta halor kane ka ban sa long shen ha ka shnong Nohwet, kaba hap ha ka hima Khyrim jong ka Pynursla Civil Sub Division, ki kynthei ruh kin ioh ia ka lad ban thep vote.
Kiba iap na ka jingpang kynsha ha China, lane ka Corona Virus, ki la poi mynta sha ka 131ngut bad la iathuh ba ha ka jylla Hubei, kiba dang shu iap ki long 25ngut bad sa kiba kem pang ki don 840ngut ha katei ak Jylla.
Haba khein ha ka Ri hi  baroh kawei kiba ngat ia katei ka jingpang, ki long 5,300ngut.
Ha India, ki don kiba ngat ia katei ka jingpang ha Mumbai, Mohali, Ujjain bad ha Delhi, tangba haduh mynta ym pat shym la pynthikna satia, la ki la ngat shisha ne em ia katei ka jingpang.
Shillong: Ka tnat pulit pyniaid kali ha nongbah Shillong ka la sdang ia ka jing pyniaid kali na Khyndai lad bad mih sha Umsohsun naduh hymnin ka ngi nyngkong, hadien ba ka la dep ban bishar bniah ia ka jingkhapngiah jong ka surok GS road kaba leit sha ka thain Motphran.
U Superintendent of Police (traffic), u Bikram D Marak u la ong ba kane ka dei ka jingsdang kum ka jingpyrshang ban peit haduh katno kan iarap ia ka jingkhapngiah kali ha nongbah Shillong khamtam ha ka thain Khyndailad.
U la iathuh ba ha ka jinglap, ka la don ka jingiarap ia ki kali kiba iaid sha ka thain Umsohsun.
U la ong ba watla kane ka jaka baroh shi katta ka kylla long ka ïew kaba heh, hynrei katei ka surok ka dei pat jong ka tnat PWD, bad da ka jingplie ia katei ka surok ban iaid ki kali ka iarap ruh ia ki briew khamtam kiba la noh ka rta ban rung sha katei ka jaka.
Haba kylli, u Marak u la iathuh ba kumba ka long mynta ki paidbah ki iaroh ia kane ka sienjam ba ka tnat pulit pyniaid kali ka la shim na ka bynta ka bit ka biang jong baroh ki nongleit nongwan.
Shillong:  U MLA ka BJP na South Shillong u bah Sanbor Shullai u la kynduh ia u myntri ka tnad iada ri u Rajnath Singh ha nongbah Delhi ha kaba u la pan na u myntri ba ia ka madan Kirkit ha Laban, dei ban aiti ban pyndon kam bad pyniaid da ki paidbah.
Ha ka jingiakynduh ia u Rajnath, u bah Sanbor lem bad u president ka BJP Meghalaya bah Ernest Mawrie ki la kyntu ban aiti ia ka madan Kirkit sha ki paidbah da kaba iasoi da ka Memorandum of Understanding (MoU) bad ki bor shipai, kiba ioh ban pyniaid ia kane ka madan.
U la pyntip ha u myntri ba mynshwa ruh, ka la don ka jingpyrshang ba dei ban ailad ia ki paidbah ban ioh ban pyndonkam ia kane ka madan hynrei kam shym la urlong satia.
U bah Sanbor u la ong ba ka sorkar jylla ka lah ban leit rah ia kane ka kam bad ka sorkar pdeng ban iasoi da ka MoU bad ki bor shipai ban ai pyndonkam ia ki paidbah bad kumjuh da ki shipai.
U la ong ba ki shipai kim don daw eiei ban bat ia ka madan namar ba ka don hapdeng ka sor bad nalor kata ki khlem pyndonkam satia ia ka.
“Kane kan long ka jingmyntoi shibun ia ki paidbah bad ia ki shipai’, la ong u bah Sanbor.
Ha kajuh ka por, u bah Sanbor u la kyntu ia u myntri iada ri, ban pyniar ia ka jingtreikam ka ain shna iing ka Shillong Municipal Board sha ki jaka ba hap ha ka Cantonment Area.
U la kyrpad ruh ia u myntri ban tuklar ban pynkloi ia ka jingmang pisa ia ki tanki sam um ka PHE bad ban kyntiew kyrdan ia ka skul ha Cantonment sha ka klas 12 nalor ban pynbha ia ka Goenka Hospital da kaba pynbun ia ka jingthiah sha 20 tylli.
U la kyntu ia u myntri ban tuklar ban shah ia ka Shillong Cantonment Board ba kan shna ia ki dukan heh ne shopping mall bad jaka ieng kali namar ba ki don shibun ki jaka kiba khlem pyndonkam ha ki jaka iew ha Shillong.
Shillong:  Bun ki paidbah khamtam kiba la ioh sngew ia u Dr Jemino Mawthoh uba la iakhun ia ka elekshon MP sha Lok Sabha.
Ha ka jingiakren ia ki briew sharum shaneng, bun kiba pynpaw ba ki kwah ban phah da u Dr Jemino Mawthoh sha Delhi kum u MP Rajya Sabha.
