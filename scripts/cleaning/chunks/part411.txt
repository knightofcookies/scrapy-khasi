Narmar kata to ngin ia peitmat bad kyndit bynriew noh ban lait na ka jem daw jem rngiew bad yn ym dei ban sahkut “ha kaba la mlien la myllen bad la eh ban bthat ia u kynjri jong ka" bad namar ba ka por ka her ka mareh stet ioh poi sha ka ba ngin kum klet , leh lyndet bad ngin bret.
Namar kata ka kyrteng ba la jer la thoh don nam ia katei ka surok ka dei ban long shai pura “Tirot Sing Syiem Road" bad ym dei shu ai lyngkot ne thoh lyngkot “TSS Road" ba ioh ka shu iai sah lane poi biang sha ka kyrteng “G.
S Road".
Kane kan long ka jingpyn kynmaw ha ka ba iadei bad kiwei ruh ki kyrteng jong kito ki surok ba la dep jer dep thoh ryngkat lang bad katei ka surok “Tirot Sing Road" bad kita ki long kumne harum:Ki sorkar ryngkat bad baroh ki ba ju shim khia ban iai pyrta ‘ieit jaitbynriew’ to ngin ia kyndit thiah bad iai peit mat bad peitngor bad la sngew dei ban ai jingmut ban pyndonkam hok ia ka kyntien pyrta “ha ri la jong – leh katba mon" kum ha kine ki khep jing buh pynsah nam.
Khublei, bad ia kynthoh lem maphi ki nong pule lada don jing bakla bad jingduna,,.
Shillong: La pyntip paitbah, ba ha ka 19tarik Kyllalyngkot 2023, kan don biang ka jingialang ban pynshai paitbah kaba ar sien jong ka Seng Pynroi Pynbha Amlarem, ha Enowell Hall Amlarem ha ka por 10 baje mynstep na ka bynta ba ka Seng ka kwah ban iathuh bad ban pyni ia ki sakhi jingshisha ba ka jingpynkiew kyrdan (Upgradation), u local MLA, ma Lahkmen Rymbui  ia ka PHC Jarain ka la long ka bym shongnia satia, namar u pynkiew da ka Sub-Divisional Hospital  kaba dei ban don ha Head Quarter, Amlarem Sub-Division, Amlarem.
Kumta la khot sngewbha ia baroh ki paitbah ka Thain Amlarem hi baroh kawei naduh ki Rangbah Shnong, ki Seng Bhalang, ki riew badonburom, ki longkmie, longkpa sha kane ka jingialang pynshai paitbah, ong ka kyrwoh, na U Ma Babyson Pakyntein, Chairman bad U Ma Wanribhaki Tariang, Secretary.
Shillong:Ka United Democratic Party (UDP), ha ka 9 tarik jong u kyllalyngkot ka la pynbna ia ka kyrteng jong ki arngut ki kandidate ki jong ka, ki ban ia khun ia ka elekshon ban wan na ka tiket jong ka parti na Rilum Garo hill ha ka elekshon ban long noh shen.
Ki arngut ki kyrteng ba ka BJP ka la pynbna ki long u John Leslee Sangma u ban iakhun na South Tura constituency bad ka Dr Pilnie Sangma ka ban iakhun na North Tura constituency, kaba dei ruh tang ma ka marwei, ka longkmie kaba ka parti UDP ka la pynbna kum ka kyrtong na kito ki constituency ba ka parti UDP ka la pynbna ha ka wat ba nyngkong bad ba-ar, hynrei ym lah satia ban tip la ha ka wat ba lai kin dang don shuh ne em ki long kmie ba ka parti ka ibit ba kin long ki kyrtong ki jong ka.
Haba ai jingkren ha katei ka sngi, u President jong ka parti, u la ai ka jingkitbok ba kin ia trei shitom lang bad ka parti na ka bynta ban ioh ban wanrah bad pyntikna ia ka roi ka par sha ki paidbah lada ka parti UDP hi kan ioh ban bat ia u la kam synshar hadien jong ka elekshon.
U bah Metbah Lyngdoh, u la ong ka long ka man jong ka saiñ hima sima ha ka jylla hi, ka pynpaw shai ba ka parti UDP kan dei kawei na ki parti kaba don bha ka jingkyrmen, namar ba ki paidbah ki phai khmat sha ka, kum kawei na ki seng trai ri ka ban ai ka jing shakri ba bha tam ia ki paidbah jong ka jylla.
Wat la ka la don ka jingher ki khubor ba ka parti UDP ka lah ban pynbna noh ia ka kyrteng jong ki san ngut ki MLA ba mynta kum ki kyrtong ban iakhun ia ka elekshon ban wan na ka tiket jong ka parti, hynrei ki nongialam jong ka parti kin pdiang burom bad pynbna ia ki kum ki kyrtong jong ka parti kham hadien.
Shillong:Ki nongiasaid aiñ jong u heh pulit ophisar ba la shah weng kam noh shipor u G.
K Iangrai, ha ka sngi nyngkong, ki la mudui sha ïingbishar ba ha khlieh duh jong ka ri, ka Supreme Court na ka bynta ban pan jamin noh haba iadei bad ka jing shah kem noh jong u tei u heh pulit.
U Phuyosa Yobin u nongiasaid aiñ jong u G.
K Iangrai, u la iathuh ba ka Supreme Court, ka la phah ruh ia ka jingthoh ban ai jamin noh ia une u heh ophisar.
Kum ban shu pynkynmaw ba u G.
K Iangrai, u ba bat kum u Commandant jong ka kynhun pulit SF -10, u la shah kem noh ha ka 2 tarik Naiwieng 2022 bad u la shah kem noh hadien ka jingkynnoh ba u la pyndonkam bakla ia ka pisa ba la mang kyrpang na ka bynta ban tei ia ka National Emergency Response System (NERS) kaba la tei ha Sardar police Shillong, ha kaba ka sorkar jylla ka la kurup ruh ia ki jingdon jingem bad ki jaka kynshew pisa kiba don ha ka kyrteng jong u tei u heh pulit ophisar.
U Yobin, u ba dei u nongiasaid aiñ jong u Iangrai,ula ong ba ka SC kan sa pynbna noh shen ia ka tarik ban pyllait jamin noh ia u Iangrai.
Kham ha shwa ka ïingbishar ka la kyntait ia ka jing pan jamin na ka kashari jong u special judge bad ka High court jong ka jylla Meghalaya bad dei na kane ka daw ba ki la leit ban tied jingkhang noh na ka Supreme Court na bynta ban pan jamin.
U Bah Ïangrai u la don ha jingtohkit jong ki pulit naduh ka 5 tarik Naiwieng bad ha ka 12 tarik Naiwieng 2022.
La rah noh ia u ban set phatok, ha kaba ka para ka jong u, ka la pan jamin na ka Meghalaya High Court ban ai jamin noh, hynrei ka jingpan jamin ka la shah kyntait noh.
Tura:U Bishop ka Tura Andrew Marak bad u Auxiliary Bishop ka Tura CJ Jose, ki la pynsngew hakhmat u Myntri ka Sorkar Pdeng ba khmih ïa ki Jaitbynriew ritpaid u John Barla, ïa ka jingbynniaw jong ki khun Khristan halor ka jingshah thombor ki Ïingmane Khristan ha Chattisgarh ha ki briew kiba la pynpra wat ïa u mot jong u Jisu bad ka Mother Mary.
Ïa kane la pynpaw da kine ki Nongïalam niam hakhmat u Barla uba la leit ïuhkjat bad ïakynduh ïa ki ha Parish.
“Ngi la pynpaw ïa ka jingsngewkhia halor ka jingthombor ïa ka Ïingmane ha Narayanpur, Chattisgarh bad ruh halor ka shithi ba dang shen jong ki Pulit Assam ba pan jingtip ïa ki Ïingmane ha Assam," ong u Bishop Jose.
Katkum ka jingong jong u, “Ka Balang kam kyrshan ne pyrshah ïa kano kano ka kynhun.
Ngi dei kiba ïeng pdeng bad ngi khuslai halor kine ki kam thombor.
"U pyntip ruh ba ïa kum kane ka jingsngew la pynpaw ruh ha ka jingïalang jong baroh ki nongïalam niam bad u Myntri kaba long ha Circuit House, Tura.
U Bishop ula pynpaw ruh hakhmat u Barla, ba ki Khristan ki la sngewkhia ïa ka sienjam jong ki katto katne ki Jylla ban wanrah ïa ka aiñ ba khang ïa ki jingpynkylla niam, kaba la thew beit beit sha ki rit paid khamtam ki Khristan.
U Barla uba dei u Khristan (Catholic) ula pynpaw hakhmat u Bishop Jose ba un sa leit jngoh ïa ka jaka ba shah thombor ha Chhattisgarh hadien ka jingjurip ïa ka Rilum Garo bad ban pan jubab na ka sorkar halor ki kam jong ki rit paid.
U Barla ula ai ka jingïaroh ïa ki synniang ba bun jong ka Balang ha ka liang ka pule puthi, ka koit ka khiah bad ki kam tei ïa ka imlang sahlang.
Shillong: Ha ka jing bate kam thymmai ha ka tnat pulit jong ka jylla ha shwa jong ka elekshon, ka sorkar jylla ka bate kam thymmai ia palat 10 ngut ki IAS bad 10 ngut ki pulit MPS ophisar.
U ophisar IPS, Dr Raghavendra kumar MG, u la shah thung kum u SP jong ka East khasi hills District,ha ka jaka jong u Sylvester Nongtnger u ba la shah thung noh kum u SP jong ka FE&S Shillong, katkum ka jing pyllait jingtip na ka ophis treikam jong u Secretary incharge Home(Police),u bah C.
V Diengdoh.
U SP jong ka West khasi hills District, u Herbert G Lyngdoh, u la shah thung noh kum u SP jong ka anti-infiltration Directorate bad U SP jong ka Shillong (City) u la shah thung noh kum u Assistant Inspector General (L&O).
U CSO jong ka MePDCL,u Nangkiew k Syiem,u la shah thung noh kum u Assistant Inspector General of police(R) bad U Darwin M Sangma,la thung kum u SP ba thymmai jong ka West khasi hills District.
U SP jong ka F&ES,u Spill Thamar u la shah thung kum u CSO jong ka MePDCL, katba u SP jong ka Anti-infiltration u Ringrang TG Momin,u la shah thung kum u SP ba thymmai jong ka Shillong (city).
U Pherbak Singh Marweiñ,u ba dei u Assistant Commandant 1Battalion ,Mawiong u la shah thung noh kum u SDPO jong ka Mawshynrut ,West khasi hills District.
U Pynhun Lang Manik Syiem,u ba ba dei u Deputy Superintendent of police (Security wings) SB Shillong u la shah thung kum u SDPO ba thymmai jong ka Sohra East khasi hills District.
Shillong: Ha shwa jong ka elekshon sha ka ïingdorbar thawaiñ jong ka jylla, ka sorkar jylla ha ka sngi nyngkong ka la thung ia u ophisar IAS, u SC Sadhu kum u Deputy Commissioner ba thymmai jong ka East khasi hill District.
U Sadhu, uba la bat baroh shi katta kum u Director jong ka tnat Community &Rural Development jong ka sorkar jylla bad kumjuh ruh kum u nongpeit ia ka tnat Fisheries, u la shah jied ban mihpli noh ha ka jaka jong ka kong Isawanda Laloo, katkum ka notis ba la pyllait da ka Commissioner &Secretary ba dei peit ia ka tnat Personnel &AR(A) R Lyngdoh.
Katba ka kong Laloo kan sa shimti noh kum ka Director jong ka tnat Community &Rural Development, kumjuh ruh kum ka Secretary to the Government of Meghalaya Community & Rural Development bad ka Agriculture & Farmer welfare Department.
“Une u khun jong ngi uba lah heh u lah sngewthuh hi em.
Tip ka bha eh pynban yn lah tip shano khamtam kaba la shempap kumta" pashat jingmut u kpa“Kata ruh ka lam dei hi hynrei ban wan ialam meikha ha ryngkat bad ita i khun iohei te la sngew thamula phi" ong ka menkmie“Tip shuh seh kmie.
Kano kaba kham sngew shongnia la kane ka dei ka jingbuh ryntih u Nongthaw ne kaba rai hi ka mynsiem lajong.
Ban shu ong ka dei ka jingbuh u Blei ka dei kaba eh than.
To mynta ngin pynhap noh la u sai sawar la ngin pdiang ne kyntait" pan jingmut u menkpa na ka menkmie“Peit shane khun, kane ka dei ka jingjied jong me hi ban khang ruh ym sngew dei shuh namar ka rta jong me ka lah biang pura.
Tang kane kawei ba me dei ban leh kata ka long wan ialam shwa ia ka sha iing ba ngin iohi.
Ka durkhmat jong ka briew ka phalang ia kaei kaei kaba shapoh" ong ka kmie“To mei nga kloi ban leh ia kata" ong u khun da ka khmat kaba ikmen“Nga ruh ngan ong sa kumno pat ngan hap ban shu mynjur ia ka jingong ka kmie jong me.
Ngi ki shynrang Khasi ngi long hi thik kum u mawsawa.
Tangba kynmaw wat wan ialam ha u bnai April ho" pynkut u kpa.
“Balei kpa phi ong mawsawa?" bniah ka menkmie“Haba shu bishar na baroh, nga tharai ngam bakla ha kane ka jylli jaitbynriew jong ngi" u ongKa jingshim rai ka kmie bad u kpa ban pyllait ia u ka la pynkmen ia u Hiram.
Ha kamra thiah u mutdur tip kumno u kpa bad ka kmie kin bishar ia ka ynda u la wan ialam.
U shu ngeit beit ba ki khmat jong ki kin hun namar ka dei ka briew kaba bha bad ka jingioh khun jong ka kumta ka shu long ka jingjia ka bym poi pyrkhat ha ka jingshukor ki rang.
Haba u la khie mynstep ha kata ka step synrai ha kaba ka bneng ka rang bha khriang khriang katno u kmen ha la marwei ban iathuh noh ha la ka paralok ban buh sngi buhia kata ka jingwan pynithuh iing.
Tang shu khylliat na iing bad sei ia ka kali na sem u la phun ia ka Aitilin.
“Phi dang leh aiu?" u kylli“Nga dang saitjain" ka jubab“Saitjain aiu ko?" u bniah“Jain khun" ka jubab da kaba rkhie“ To to" u ong bad u sngew kumno re kumno ia kata ka jubab ba u hap khot khunruid ia kata ka khynnah ka bym pat dap 5 snem“To to ngan buh shwa jait ba phi dang saitjain" u ong bad u buh noh ia ka phun“Bah sha Rynjah?" kylli uwei u pasenjar“Kiew" u jubabKumba ka shaka ka tyllun kumta ruh ki jingmut jingpyrkhat u Hiram ka tyllun khamtam haba u kynmaw ia ki kyntien jong ka kmie.
Teng teng ka pynwit ia u bad um sngewkhuid shuh ia kata ka jingiadei hynrei ka dur jong ka Aitilin ka pynklet ia u.
Teng teng u sngew bym dei ban ialam sha iing bad ban shu aidaw da kumne da kumtai hynrei shiphang pat ka la kylla biang ba u dei ban iaid shaphrang da kaba ngeit ba ka briew kaba la shempap kan kham niewkor ia u lada u lah lei lei ban leh bha.
Ym don uwei ruh u pasenjar u ban iakren bad u namar kim dei kiba ju shong kali bad u.
Kane ka la ailad ia u ban iai pyrkhat ia kata ka kam kaba ap ha khmat.
Ka kali ka dang poi ha Fire Brigade namar ka don ka blok.
U Hiram u la shu kum poi pyrkhat ban pyrkhat ha ka jylli Khristan ba wat kito kiba da iathoh donburom hynrei ki dang iapra ma u lei lei kan eh aiu lada kiei kiei ki bym sngewtynnad kin mih ynda ki la iashong iasah lang.
“Ieng noh hakhmat bah" ong kawei ka longkmie kaba la met iaw“Sangeh ia nga hangto ha pyrshah ITL mo bah" ong kawei ka thei samla.
Lada kiba bamsap ha ba ki long ki nong synshar kim sngew thuh, ba ki bam sap wat ha ba la don ki ba pyn sngew thuh bad ki mih ban long ki candidates ha ka ne ka elekshon 2023 bad la da ki jop la thikna ka Ri bad ka Jait BYNRIEW kan jot kham palat ban ia ka ba ka long ha u snem 2022.
Namar kata para ri, to ngin ia kylla ka ba Mut, namar ka Jing kylla kan wan dei tang Lada i wei pa i wei na ngi, ngi ia kylla ban nym jied shuh ia ki ba ngi la tip bad iohi ba ki long ki ba bam sap.
Bad sa ka wei pat to ngin ia kyntait Noh ia ki MLA ki ba ngi la iohi ba Kim nang ban ia said bad ban ia tai ha assembly, bad ia ki ba ioh thiah, bad ia ki bym nang ban wan rah ki mat ban kyntiew ia ki paidbah jong ki constituency.
Ka jingkynriah ia ki briew kiba shong ha  Joshimath, ka dang iai bteng shait shait, hadien ba ka la don ka jingiai twa bad or pait ka khyndew, kaba la jia naduh hynnin ka sngi.
Ki bor sorkar, ki la kynriah noh ia kitei ki nongshong iing, na katei ka jaka bad la iathuh ba U Narendra Modi, myntri rangbahduh, ula kren ia U Pushkar Singh Dhami, myntri rangbah ka Uttarakhand bad tyrwa ia ka jingiarap katba donkam, ban iarap ia ki longiing kiba shah ktah.
La iathuh ba ki don mynta sa 13 tylli ki longiing, kiba shong ha kitei ki iing kiba la ngam shapoh khyndew bad kiba la kynriah noh sha ki jaka ba shngain, ong ka khubor bad haduh mynta ka sngi, ki don 68 tylli ki longiing, kiba la kynriah noh na katei ka jaka, kaba jia ha Chamoli District.
Ki don kumba 561 haduh 610 tylli ki longiing, kiba kiba shah ktah ha katei ka jingngam khyndew jong ki iing jongki, ong U Sushil Kumar Commissioner ka Garhwal.
La iathuh ba ka jaka kaba shah ktah, ka long kumba 350 metre sawdong, ha kaba ka jingngam jong ka khyndew, ka dang iai bteng haduh, ka por ba thoh ia kane ka khubor.
Shillong:U Vice President ka UDP, u bah Process T.
Sawkmie u la ong ba dalade shimet u kloi ban iakhun ia ka elekshon MP na Shillong Parliamentary konstitwensi, hynrei ka shong ha ka rai jong ka party iano kan jied.
Na ka liang u bah P.
T Sawkmie u la ong ba u la long u MLA 4 term, kum u MDC shi term bad kum u myntri 3 term mynta la 30 snem eiei bad kum uwei u rangbah uba la rim bha ba ki kam shakri paidbah, u sngew ba ka la dei ka por ia u ban mih iakhun noh ha ka election MP, bad ia kane un ieh ha ka jingstad jong ki nongialam ba hakhmat jong ka party.
“Nga la jop MLA bad MDC bad nga la shakri ia ki paidbah ka Mawlai bad ka jylla, bad ha kaba iadei bad ka elekshon MP, nga kwah ban kner ia ka jingiarap ia ka jylla baroh kawei", la ong u bah Process.
Haba tyrwa ialade ban long kum u kyrtong elekshon MP kaban sa wan, u bah Process u la ong, “Kum u kyrtong, nga tyrwa ialade ia ka party ba kan phai sha nga ban ai tiket ban iakhun ia ka MP elekshon, hynrei ka shong ha ka party.
Lada ka party ka ai tiket nga long uba khreh ban iakhun hynrei lada jia ba ka party kam ai, nga kloi ban kyrshan ia u kyrtong ba ka party ka pyniakhun".
U la ong ba kum u nongialam paidbah u don ka jingshemphang ha ka kam sain pyrthei bad nalor ba u long MLA, MDC, u la long ruh iadon bynta ha ka seng samla, kum u president ka KSU Mawlai.
Shillong:Ha kaba khatduh u Ayush Kumar u la shah pynduh ha kaba ïadei bad ka bhah pule MBBS namar ka jingïeng pyrshah jong ka seng Jaiñtia Students’ Union (JSU) bad ki nongïalam jong ka shnong Thangskai, East Jaiñtia Hills District.
Hynrei na liang ka JSU ka la ïai buddien halor kane ka jingleh shukor jong u Ayush ha kaba ka la dawa mardor na ka sorkar ba ka dei ban pyndam ïa u na state quota ban pule MBBS ha ryngkat ka jingïasnohkti lang ki nongïalam shnong Thangskai.
Na ka liang ki nongïalam ka JSU mynta ka Sngi ki la ïathuh ba ki la ïakynduh bad ai ruh da ka jingthoh sha ka Myntri ka tnat ka koit ka khiah ka Kong Ampareen Lyngdoh bad kumjuh sha u Bah Cyril V Diengdoh IAS uba dei peit ïa Home and Political Department ka sorkar jylla ha kaba ïadei bad kane ka phang.
Nalor kata ka JSU ka la buh ruh da ka shithi ujor sha u DC ban pynshisha ba u Ayush Kumar um dei hok ban ïoh ïa ka state quota ban pule MBBS namar u dei u bar jylla bad ba u kpa jong u don Aadhaar sha Bihar bad ka EPIC ruh ki don sha Bihar bad u kpa jong u, u dei uba shu sah trei ha Dalmia Cement bad ba um don hok ban ïoh PRC namar um dei u ba shong sah hapoh ka jylla.
Kumta ruh na ka liang ka JSU ka pynpaw ka jingsngewnguh ïa shnong Thangskai kaba lah pdiang ïa ka jingbakla da kaba buh da ka shithi ujor pyrshah ïa u Ayush bad ïa u kpa jong u sha u DC ka East Jaiñtia bad kane ka jingdawa ka seng ka long kaba jop.
Ha kajuh ka por ka JSU ka phah ruh ïa ka khubor sha baroh ki nongïalam shnong ka Bri u Hynñiewtrep ba kim dei satia ban ai klumar ïa ki syrnot shnong lane NOC ïa ki bar jylla nangne shakhmat namar ka lah ban ktah jur ha kiba bun ki liang bad ka long ruh kum ka jingïuhroit ïa ka hok jong ki trai ri trai muluk.
Lah ban kdew ba ka JSU hadien ba la lap ba u Ayush Kumar u la pyndonkam da ka PRC kaba shu ïoh thok na DC East Jaiñtia Hills ha u snem 2021 da ka ba aplai lyngba ka Temporary Residential Certificate na ka shnong Thangskai u lah ïoh ïa ka PRC, bad ha u juh u snem u la aplai da ka state quota MBBS 2023-24 bad ïa kane ruh u lah ïoh.
Shillong:Ka heprit Mansa Najiar, kaba dangdon mynta 12 snem karta, ka la ioh pdiang ia ka khusnam Young Author Award 2023 bad kaba long ruh kawei na ki heprit ba khynnah tam bad ka ioh ban ithuh kum ka nongthoh kot.
Hadien ba kane ka heprit ka la ioh pdiang ia kane ka khusnam kaba heh, na ka liang ka UDP Youth Wing ka la ioh ban Pynkupburom ia kane ka heprit ha ka ophis treikam jong ka UDP, ha ka jingiadon lang u hah Titosterwel Chyne u ba dei u working President, u bah PT Sawkmie MLA barim ka Mawlai, ki nongkitkam ka UDP central body ha ryngkat ruh ka jingiadonlang kiba ha iing hasem jong kane ka heprit.
U bah Titosterwel Chyne haba ai jingkren ha kane ka sngi u la ong ba ka UDP, hi ka ai mynsiem ia ine i heprit ha ka sap ka phong ba idon bad ka long ka burom ym tang ia ka state jylla, hynrei ia ka jaitbynriew hi baroh kawei.
“Ka jingsngewsarong jong ngi ka long ba i khun jong phi i ba dang ha ka karta ba dang khynnah i la lah ban thoh ia kane ka kot kaba la ithuh da ka organization kaba long ka World organization bad ha kajuh kapor ruh ba ine i heprit i thoh ia kane ka kot tang 3 sngi" la ong u bah Titos.
U la ong “Bunsien hi haba ngi thoh kot ngi ju thoh bad pynshitom da ki bnai bad ki snem ruh, hynrei ine i heprit I thoh kot tang 3 sngi lah pyndep.
Kane ka long ka jingai mynsiem ia kiwei pat ki samla pule jong ngi kiba don ha ka jylla ki ba don ha ki skul bapher bapher ba ka jingthoh kot kadei kawei kaba pyni ia ka jingproh bad ka jingiohi jngai".
U bah Titos u la ong “Bun na ngi baroh haba ngi la pass ia ki degree, ki Master ngi nang tang ban pule, hynrei ban thoh ngi kham jaituh, kumta ka iing ka sem jong ine i heprit i donbok ba la mih kawei kaba long ka nongthoh kot ha ka karta ba dang 12 snem bad nga ngeit ba ka ri jong ngi kan nangsei ia ki nongthoh kot kiba ym dei ban paw tang ha ka jylla, hynrei ha ka pyrthei hi baroh kawei".
U la ai mynsiem ia ine i heprit ba in nangthoh shuh shuh ia kiwei pat ki kot, namar ka karta ruh ka dang jrong bad u la kyntu ia i Mansa ba in nym thoh tang da ka ktien phareng, hynrei lada i lah shim ban thoh da ka ktien khasi ruh ban pynriewspah ia ka ktien lajong.
Shillong:U President ka UDP, u bah Titosstarwell Chyne u la ong ba ka party kam kyrkieh ban pynmih ia ki kyr teng jong ki kyrtong ban iakhun ha ka elekshon MDC kaban sa long ha u snem u ban sa wan.
Ha kaba iadei bad kane u bah Titos, u la ong ba ka party ka la don ki kyrtong kiba biang ban iakhun ha ka election bad kan peit ia kino kiba la trei bha ha kine ki 4 snem ba ladep bad khamtam ia u paidbah uba la iohi ia ka jingtreikam jong ka EC ha KHADC hapoh ka jingialam jong u kum u CEM tad haduh ba kin shah pynkhyllem syndon na ka shuki.
“Ngi la pynkhreh ban iakhun ia ka MDC, khamtam ha ki konstitwensi ba la don MLA hynrei ym don MDC", la ong u bah Titosstarwell.
U la ong ba hadien ka jingialang ne ka jingpynkhreh kabar ka long, yn sa ithuh ia ki kyrtong ban iakhun ia ka MDC.
“Kam dei ba ngi khohreh ia ka elekshon hynrei kaba kongsan ka long kaei kaba ngi la leh ha kine ki saw snem ba ka UDP ka la ialam ia ka jingsynshar ha KHADC", la ong u bah Titosstar.
U la ong ba kaba kongsan ka long kiei ki ain kiba la thaw ka UDP ha ka por ba synshar ha KHADC.
Ha kaba iadei bad ka MP election u la ong ba haduh mynta kam pat don kano kano ka jingiakren bad ki la don katto katne kiba la sdang ban mih shakhmat ban pynpaw kyrteng bad ka party kan sa shim ia ka rai hadien.
“Na bynta ka tiket MP, ngim pat iakren ia ki kyrtong wat la ki don kiba pynpaw shimet ba ki kwah ban iakhun ia ka MP elekshon", la ong u bah Titosstar.
Shillong:Ki nongialam jong ka Hynñiewtrep Trep Youth (HYC) Circle ha ryngkat ki nongialam jong ka HYC Krang Unit ha ka 2 tarik u Risaw, ki la leit ban jurip ia ka Surok kaba iaid naduh Mawmaram,Nongthliew, Mawmih, Diengïei, Mawlyndep haduh Umsaw.
Kane ka Surok ba la pyntrei da ka M/S Tonor Engineering Sunshine Sawkmie Pvt naduh u snem 2020, hynrei kane ka Surok ka la sdang jot noh bad ka la don ruh ka jingpyntrei torti ia kane ka surok.
Katkum ka jingsaphriang jong ki video, la iohi ba ka jingsiang rong ia kane ka surok ka long ba tang na jrong, hynrei lah pat ban khyllie ia ka rong tang da ka kti, khlem da pyndonkam da ki nar, haba iadei bad kane ka surok la pyntrei torti bad kane ka Surok kan buh jingma ia ki paid nongrep kiba iaid ba ïeng ha ki thaiñ Diengïei.
Na ka liang jong ka HYC Diengïei Circle, ka kyntu ia u Kontraktor ba pyntrei ia kane ka Surok ba un siangrong bad weng lut noh ia kaba la dep baroh bad hapoh shitaiew dei ban ai ktien sha ka seng haba iadei bad kane ka kam.
Ka seng ka la buh ruh ka jingkyntu ia u MLA jong ka Sohiong Constituency, ba un tuklar haba iadei bad ka jingsiang rong ia kane ka Surok, namar ka Surok ka dei u budlum jong ka roi ka par la pynpaw u nongialam jong ka HYC.
Shillong:Hynnin ka sngi ka Meghalaya Cricket Association ka la pynbna ba hapoh une u bnai kan ioh ban sdang ia ka BCCI’s Vinoo Mankad Trophy ha kaba na ka kynhun Meghalaya ki la don 15 ngut kiba la shah jied sha katei ka lympung bad nalor jong ki, ki don sa saw ngut ki nongialehkai ia kiba ka kynhun ka la buh pyn khreh lypa.
Ki nongialehkai kiba lah shah jied ki dei kito kiba la lah ban wan shakhmat ha ka lympung ialehkai kaba dang shu dep kata ka MCA U-19 Boys Inter District Tournament.
Ka Meghalaya kan ioh ban iakhun san tylli ki jinglehkai kiba na ka group bad kiba yn pyn ialeh baroh ha Vijaya wada, Andhra Pradesh.
Ha katei ka lympung ka kynhun na ka jylla kan ioh ban iakhun bad ki kynhun kum ka Bengal, Uttara khand, Hyderabad, Delhi bad ka Maharashtra.
Ka jingpynkhreh na ka bynta katei ka lympung kan sdang noh mynta ka sngi ha Jagiroad, Assam bad kut haduh ka 8 tarik Risaw bad ha ka sngi babud jong ka 8 tarik ka kynhun kan leit beit beit sha Andhra Pradesh, katba ki saw ngut kin leit phai shuwa sha la ki jong ki jong ki district.
Ki nongialehkai kiba la shah jied ki kyn thup ia u Shubham Ra saily, Kshitij Singhania, Avinash Rai, Lensbirth N Marak, Rituraj Rabha, Angkit Tamang, Shahin Alome, Shavian Blah, Banialam J Mylliemngap, Josiah D Wanniang, Denikcheng Marak, Dingriko Marak, Bilgrak G Sang ma, Charm Marbaniang, Da-u-la-biang Shangpliang.
Ki nongialekai kiba la shu buh pynkhreh ki kynthup ia uThunun R Marak, Justin Fancon, Ferando BM Sangma, Dipankar Barua, katba ki Support staff ki kynthup ia u Sandipan Deb Nath (head coach), Mark A Laloo (assistant coach), Gregory G Syiemlieh (trainer), Ham boy Langbang (physio), Prewindsong Sangma (manager).
Ki sngi ia kiba ka Meghalaya kan ialehkai ki long kumne harum: Meghalaya vs Bengal, 12 Risaw; Meghalaya vs Uttarakhand, 14 Risaw; Meghalaya vs Hyderabad, 16 Risaw; Meghalaya vs Delhi, 18 Risaw; Meghalaya vs Maharashtra, 20 Risaw.
Shillong:U Jumai u ba 5.
3 Magnitude, u la khynñiuh ha ki bynta jong ka Assam bad Meghalaya, ha ka sngi nyngkong ha ka por 6.
15 baje janmiet.
Ka tynrai jong u ne u jumai ka dei kaba jngai tang kumba 3 kilometre eiei na Resubelpara kaba don ha ki bynta jong ka rilum Garo jong ka jylla Meghalaya.
Ha kane ka jingwan jong u ne u jumai kam shem la don satia ka jingiap, jingmynsaw ne ka jing shah pynjot pynpra.
La ioh sngew ia ka jingkhynñiuh ha ki bynta jong Assam ha ki district kum ha Guwahati,Kamrup, Sunapur.
Ki paidbah ki ioh sngew ia ka jing khynñiuh ki ïing ki sem bad kam shem la don satia ka jingjot jingpra ki ïing ki sem ne ki jingtei.
Ki nongtrei u bah Bok ki don 5 ngut bad ki trei ha la kajong kajong ka kam ba la pykhamti ha ki.
U Peter u bat ia ka kam manager ha kane ka dukan hardware.
U Peter wat lada hateng hateng u ju kren kai bad ki hynrei u lah pat ban control ban nym palat than.
Don ki por ki por ba u sngapbha ia ki jingkren jong ki bad hangta u ioh kren kaei ka jingmut bad kaei ka jingshem jong ki namar ba don ruh kiba ha shuwa ban ban ia u.
U Peter u iohi hi da la ka jong ka khmat ba don ki khep ki khep ba ka kam ka khia bha namar ba ka dei ka dukan kaba iaid iew bha.
Katne ka jingiohnong u malik hynrei um ju tyrwa gift ia ngi" ong uwei uba kham samla“Me kwah gift aiu lih haba la ioh da ka bainong" ong sa uwei pat uba la khamheh rta.
“Don ar tylli ki gift – ka Christmas gift bad ka New Year gift" ong sa uwei pat“Balei mem ong pat ha u malik" buh jingkylli uba kren nyngkong“Ym sngewnud phi ioh shah be kam pynban" u jubab.
“Lada phi mynjur lang to ngin pynsngew ha u manager, haba shu peit, i kumba u ioh jingshaniah bha ha u malik" ai jingmut uba kham rangbah“Ka dei, ka dei" ki ia mynjur lang“To, ngin sa leh kumta tang shu mih u bnai December" ong biang uba la kham rangbah“Biang … biang" ki la ia ong langKa taiew ba nyngkong jong u December ka la wan bad ha kawei ka sngi kaba dei ka sngi palei, ki nongtrei ha ryngkat bad u manager (Peter) ki la ia bamja sngi lang haba dei sngi namar ba khriat.
Katba ki dang ia bam la mih shibun ki khana pyn pyngngad jabieng bad hateng hateng ka jingiarkhie.
Haba la bang ka khana uwei napdeng jong ki uba la kham rangbah u la ong kumne.
“Kane ka dukan ka iaid bha bad la jan baroh ki customer ki iaroh namar ba lah ban ioh lut ki tiar ki tar nangne.
U malik u iohnong bha haba shu peit sa ba ma ngi ruh ngi trei hok bad ngim ju pep tyngkhat eh ha ka pang ka shitom ne ki jingjia ba sngewsih“Hoid kein" la mynjur sa uwei uba kham samla“Jin lada u malik u ai Christmas gift noh teng teng katno ka jingkmen ia ngi" ong sa uwei pat bad u peit artat ia u Peter kum ban ong u sngew kumno“Kata ka shong ha u malik kein lada u sngew don mynsiem te ka bha palat ba ngin ioh thied cake ne thied doh shi kilo tang ban ia kmen shi iing" ong sa uwei pat uba la kham trei slem.
“Ap kan sa poi hi ka por ba u malik un sa pyrkhat" ong uba kren nyngkong“Lada i ai tang mar Rs.
500 tyngka ruh ngi la kmen palat" ban biang uba kham rangbah“I manager i shu sngap balei" kren kai uba kham samla“To … to kan sa kylla hi hadien" ong u PeterHaba la dap 2 baje ki la sdang ban kynrup biang la ka kam ka kam.
Ka por mih trei ka la kham kloi namar ba ka dei ka aiom tlang.
Kata ka sngi ka la khylliap noh bad baroh ki para nongtrei ki shu khmih lynti aiu u Peter u pyrkhat na ka bynta jong ki khamtam ba ki la pynsngew ha u.
Ha kata ka miet u Peter u pyrkhat u bah Bok un sngew kumno lada u iathuh ia kaei kaba ki nongtrei ki iakren bad pynsngew ha u.
U la ong ha la ka mynsiem long katba long un iatuhuh beit ban lait na ka jingshah kynnoh bym don mynsiem sngewlem ba la heh tulop ia la jong.
“kpa shubuh mynta phi la kyrshan ram ia u Peter ban thied kali.
Phi pyrkhat kumno ia kiwei pat ki nongtrei kiba iatrei lang bad u?" buh jingkylli ka menkmie.
“Sngew kyndit kata ka jingkylli jong phi kmie" ong u menkpa.
“Ngan hap pyrkhat phi ia ki ruh tang kum ka dak" ong u menkpa“Da kano ka dak?" twad jingmut ka menkmie“Yn sa lap hi ka lad" ong u menkpa“Tangba phi hap leh ho kpa" kyntu ka menkmie“Kaei kaba phi sngewdei ngan leh beit menkmie" ong u menkpa bad ka wiat rymmuin“Ka dei kaba phi ong kmie namar lada ki tip ba nga kyrshan ram ia u Peter, lehse kin don ka jingsngew ba nga leh shiliang.
Sa kawei ruh u briew uba bha kum u Peter un iathuh beit ia ki lada ki buh jingkylli" pynpaw u menkpa.
“Haba leh bha leh ia baroh ym dei ban leh shiliang" pashat jingmut ka menkmie“Phi kren ha sohpdung, menkmie" ong u menkpa“To sa peit bad sa shu ap kaei kaba ngan leh wat lada long tang kaba rit eh ruh“ ong u kpa bad u rung noh sha kamra thiah“Haba ong tang ka dak lah sngewthuh hi kein" ong ka menkmie.
Shillong:U Nongïalam ka Khasi Author’s Society (KAS) u Bah Kynpham Sing Nonkynrih, ula ong, ba donkam ban pynlong noh da ka ‘Lehlang’ ne ka Mass Movement ban lah pyn urlong ïa ka jingdawa ban pynrung noh ïa ka Ktien Khasi ha ka Khyrnit ba Phra jong ka riti synshar ka ri.
U Bah Kynpham ula ong, ka jingpynlong ka KAS ïa ka National Seminar bad ka jingïalang paidbah, kaba kongsan eh, ka long ban pynsngewthuh bad ban pynsaphriang ïa ka jingdawa na ka sorkar India ban pynrung noh ïa ka Ktien Khasi ha ka Khyrnit kaba Phra bad kane kadei kawei na kita ki mawjam bad kaba khatduh kan poi sha ka ‘Lehlang’ ne ka Mass Movement.
“Kane ka dei tang ka jingsdang bad khlem ka lehlang kaba ïadonkti lang da baroh, naduh ki nongsynshar ha ki kyrdan bapher bapher, ki sengbhalang, ki nongthoh bad ki paidbah jong ka ri baroh kawei.
Lada ngim don iaka Mass Movement, tang da ka KAS ngin ym lah ban jop ïa ka thong," ong u Bah Kynpham.
Ula ong, kane kadei ka sien kaba nyngkongeh ba ka seng u Khasi kan wan pynlong ïa ka jingïakhih ha Jantar Mantar kaba dei ka nongbah jongka ri bad jingwan ki lad pathai khubor na kylleng ka ri kan pynsaphriang ïa ka khubor ha ka Ri bad ban pynsawa jam ïa ka sur jong ka jingdawa.
“Ka jingwan ïashimbynta lang ki nongïalam jong ki seng saiñ pyrthei ki nongïalam sengbhalang na kylleng ki jaka ka la sdang pynïatylli ïa ka jaitbynriew," ong u Bah Kynpham.
Ula ong ba hadien kane ka jingïakhih, ki la dep pynkhreh ïa ki kot ki sla ban aiti sha ka sorkar pdeng kaba don ïa ki jingpynshai ban pyni ïa ki kyndon kiba la pynlong ïa ka ktien Khasi ba kan rung ha ka khyrnit kaba phra jong ka riti synshar ka ri.
Nga sngewkmen ban tip ba u kotkhubor Rupang ula kynjoh sha ka rta kaba 36 snem mynta ka sngi (2.
10.
2023) ha ki kam shakri lyngba ka jingpathai khubor sha ki paidbah, to U Blei un kyrkhu kyrdoh ia u trai jong ka kam (Bah R.
M.
Shabong) bad ruh ia baroh kiba iadon bynta ha ka team jong u Rupang khnang ba phin dang lah ban bteng shuh shuh ia ka jingiaid lynti nangne shakhmat.
Shillong:U kynja tiar uba lah ban dei kum u maknet ula jah rngai na u Lum Murok hadien ba la don kiba wan khlong ia u khlem jingtip eiei ki paidbah nongshong shnong.
Une u Lum Murok u don ha shnong Ram kheng, kaba jngai tang kumba 6 kilo meter eiei na surokbah Laitlyngkot.
Ha ka jingleit jngoh sha katei ka jaka, la lap ba la don ka jingshna kynroh da ki maw pyllun bad ha kane ka jaka la tep ia u kynja tiar da ki phareng mynshwa, kaba lah ban dei ha ka thma bah baar eiei.
Ki nongshong shnong ka Ramkheng, kim tip u jait tiar aiu tangba la don ki briew mynshwa kiba nabar kiba ju wan peit bha ia kane ka jaka, hynrei dang ha kine ki katto katne snem mynshwa, la don ba wan khlong tuh ia une u tiar haduh ba la sah sa tang ka dak khlong.
La iathuh ba ha mar pyrshah jong une u tiar sha suin, wat ka eroplein ruh kam nud ban her hajan bad la suba, ba u dei u kynja tiar ba khlain bor ban tan ne kynja maknet.
Ka jaka kaba la buh u phareng ia une u tiar, ka long kaba kham at bad hajrong bha, ha kaba lah ban iohi shynna kylleng ka thain Sohra, Swer, ka Laitlyngkot, sha thain Pynursla, shaduh ki bynta ka ri Bangladesh.
Ka dei ka jaka kaba itynnad bha khamtam haba shai ka bneng, bad ha kine ki por, kan long ka jaka jngohkai kaba itynnad ban khring ia ki paidbah, kumba long ha Laitlum namar ba kham pajih na kane ka jaka kaba don u Lum Murok, ka don ka riat kaba jrong shieng shieng kaba khot ka riat mun, ha kaba ka long kum ka jaka mareh, ka jaka shad bad lehkai mastieh ki shrieh, ki sim ki doh.
Shillong:San ngut ki briew ki la mynsaw, kynthup 3 ngut kiba mynsaw jur, na ka jingbthei ka tyndong lyer shet jingshet ha ka sngi U Blei.
Kane ka jingjia kala jia ha kawei ka kudam buh tiar kali bad kali arshaka kaba don ha ka thaiñ Keating Road.
La ïathuh ba kane ka jingjia kala jia ha ka por ba kine ki briew ki dang ïashet bam ha kane ka dukan.
Haba ïoh jingtip ïa kane ka jingjia, ki Pulit kila khot mar mar ïa ki kali pynlip ding ban tem ïa ka ding.
Ïa kine kiba mynsaw la pynkit noh mar mar sha Shillong Civil Hospital ban ai jingsumar.
Ka don ka jingong, ba lada u ksuid ruh u leh ia ka babha, hap ai burom hi ia u.
Niuma, don bun kiba pyrshah ia u Chief Minister Conrad Sangma ha ki kam sain pyrthei, hynrei lymda dei na u, ba u phah ia ka kam projek ‘Svamitva’ jong ka Sorkar India, sha ka District Council KHADC ha u 2021, ban katta la lko pom bad la kylla Manipur shuwa ka Meghalaya.
Haba la wan kat katei ka kam Svamitva na Delhi ba phah ka sorkar u Mody, ka kam thew khyndew najrong suin da kita ki drone kiba her, ka Sorkar jylla u Conrad kan jin da la lah ban leh hi, da kaba pyndonkam da ki DC, BDO, kiwei-kiwei ki ophisar tnat Sorkar bad ki pulit, hynrei u phah sha KHADC ba kan shimti ban leh ia kane ka kam, ha ka por ba long CEM u Bah Titos Chyne.
Haba dang eh hi ka rngiew imat, ka hok ruh ka iada, baroh ki MDC kiba la ia syllok ha ka jingialang, ynda ngi la pule katto-katne por, ngi la kyntait mardor, haba ngi iohi ba katei ka kam kaba phah na Delhi, ka don ka jingriam bashyrkhei ha lyndet.
Kane ka dei kata ka “Drone Based Large Scale Mapping of Rural Abadi Areas….
"(Thew da ki drone her suin ia ki shnong kyndong ha ka jylla)Nga la thoh bunsien ia kane ka mat, namar ka long kaba ma shisha, hadien ba nga la pule bniah bha ia ka.
Kan bha ba kiwei ruh kin pyrshang pule ban sngewthuh katba lah ei.
Ka long ka jingshisha, ba ma nga ruh nga la ktha khlieh ban pule ia ki jnit ki jnat kiba shitom ban sngewthuh (highly technical, scientific terms) ia kiba ngan kdew tang iwei-ar tylli ban ioh jingmut.
Kane ka kam (project) kaba don haduh 17 sla, nalor 25 sla kiwei-kiwei ki bynta kiba kdew bad pyni ruh sa da ki dur ki dar, kiba bthah ban thew haduh 6846 tylli ki shnong sha ki nongkyndong, da kaba pynher da kita ki lieng her suin (drone), kibym don briew bad ban pyndonkam da kita ki CORS Network (Continuous operating Reference System) bad kiwei.
Katba ha ryngkew pat kin don ki nongbylla nongwei ha kitei ki 6846 tylli ki shnong, kiban wanrah da ka tnat survey of India kiban iashong kyrsum lang bad ki trai shnong, ym duna ia ka 5 snem, lane haduh ynda la pyndep ia kita ki kam thew ha ki shnong ki thaw.
(Nga lah dep kdew ba kine ki kam thew kin kham bun shapoh ki ing ki sem, ban ia kaba sha ryngkew).
Ka shai kdar ba kane baroh ka long ka jingthmu ban wanrah noh da ki nongwei nabar ha kylleng ki shnong ki thaw.
La mang lypa ruh ba ha kane ka kam, yn kynthup lang ruh ia kiwei ki tnat (private co) kiban long ki kontraktor, ki kompeni, kiban shimti bun ki kam ban tei ia ki ing ki sem ban sah ki nongtrei bad kiwei-kiwei ki jait jingtrei (outsource) ha kylleng, khamtam ia ki jingtei ba kyrpang kiba dei ia katei ka projek Svamitva.
Kumta kin sa wan da ki phew tylli ki kompeni shimet nabar jylla ban wanrah da ka Survey of India bad ka Tnat Panchayati Raj ka Sorkar India, ryngkat bad ki phew hajar ki nongbylla nongwei.
La mang ba ka sorkar Meghalaya kan hap pynbiang ki jaka sah bad jaka trei kam baroh, kynthup ia ka bording ilektrik nalor kiwei-kiwei bad ban kit khlieh ruh ia ka jingpyntrei kam ia kane ka projek.
Tip kaba mut aiu, hynrei la buh bynta ruh ia ka sorkar Rajasthan ha kane ka projek, kaban pynbiang ia ki buit treikam bad ia ka thew ka woh.
(Mechanism and Surveying).
La buh por ba dei ban pyndep ia kine ki kam hapoh 24 bnai lane 2 snem, ia kaba la kdup lang sa ia ka Tnat Panchayati Raj jong ka sorkar India kaban pynbiang lang ia ka lut ka sep ha kane ka projek, kaban poi kumba 144 klur tyngka ei-ei.
Ka sorkar India ka la iohi lypa ba hapdeng kine ki kam kynrum-kynram, kin sa mih hi ki jingiakajia bad ka la mang lypa, ba lada mih kino ki kam iapher jingmut (arbitration) ka rai ia kita yn shimti da kane ka tnat Panchayati Raj, kaba dei ka tnat jong ka sorkar India hi.
La kdew ruh ba ia ki jinglut jingsep baroh ha ka mokotduma, yn ia bei lang mar kumjuh hapdeng ki mamla, lait noh ia ki jingjia khyllah ba leh da ka mariang (Act of God).
Ka jingkylli ka long, hato ka tnat jong ka sorkar India, ka lah ban pynrem ia ka sorkar lajong? Tip balei bym buh kat ia kane ka kam ha ki Tnat Bishar Ain (court)? Tang hangne ruh la sngewthuh lypa ia ki jingjaboh hapoh kane ka kam.
I kumba ka la jah rngai kane ka projek ia mynta.
I shnong Kongthong ha Sohra 12 shnong, iba don tang kumba 140 ing ei-ei bad tang hapoh 700 ngut ki nongshong shnong, ibym don iew don hat, ne ki hotel ban iasah ki nongleit nongwan, ne ki jaka jngoh kai pyrthei, hynrei tang namar ba u MP BJP na Bihar ula leit la wan bha bad pynsawa ia kata ka rukom siaw kaba sngewthuh ki para shnong ia ki jingmut, ilah da ioh ia ka nam ha ka kyrdan balai (Medal Rnong-Bronze), kum ka shnong ba hakhlieh ha ka jngoh kai pyrthei, (National Tourist Awards 2023).
Koit ka biang kane ka jingioh nam, hynrei ki bor sorkar, ki MLA, MDC ruh ki dei ban kham noh jingiarap noh ia ine i shnong, khnang ban ri ia ka burom haba iawan ki paid toris na kylleng.
Hynrei kaba kham dei ban pyrkhat ka long ia ki jingkynthoh ki babun ki riew pyrkhat, kum i Kong Patricia Mukhim, i Rev.
Kyrsoibar Pyrtuh, Bah H.
H.
Mohrmer, Bah Disparsing Bani, H.
T.
Wells bad kiwei de, halor ki jingsahdien ka jylla, don kiba kynthoh ruh ia utei u MP ba u don por ban leit ban wan shaduh shane, ka jaka kaba wat ki trai jylla ruh bun kibym pat tip bad ki bym pat ju poi, utei u MP pat u ieh ia la ka Bihar sahdien, ban rung shaduh shane, tip dang don ei-ei shuh nalor itei i jingsiaw jong ka ‘whistling village’?Ka leit ka wan ri Khasi jong u, ka la khring sa ia u tymmen Mohan Bhagat, u khlieh ka RSS ba un wan shane bad u la leit kiew syndon shaduh u Lum Sohpet Bneng.
Ynda ula nang sngew shongshit, u poi sa sha ka jingkynthoh ba “baroh ki nong India ki dei ki Hindu" kaba la pynlong ia kitei ki khraw pyrkhat bad ia kiwei-kiwei de ban pynrem ia kitei ki jingkren lymwir u Bhagat.
La don bun ki jingkynthoh hangne-hangtai, haba la mih kat kitei ki jingkren utei u Bhagat, kaba la ktah ia ka jingsngew ki babun ki riew pyrkhat, ia kaba la iai thoh pyrshah ruh da bun ki nongthoh.
La nang pur shuh-shuh ka lyer Bhagat, haba la mih sa ka tnat RSS shane ba ialam ruh da ki samla bad rangbah Khasi.
To kam pher wat kane ruh, hynrei kumno kine pat ki sngew ia kitei ki jingkren u Bhagat, ba baroh ngi dei ki Hindu?Kaba nang phylla shuh-shuh ruh ka long sa kata ka jingpynkylla kyrteng noh ia ka ri India, sha ka Bharat, kaba la pyrshah ha kylleng ka ri India.
Ban sha ngi lei shane te ban ai kyrteng ‘Bharat’ sha West Khasi Hills, ym dei shuh tang ban kyntait, hynrei kumno yn khot syndon da ka kyrteng kaba mut “Bym Bha – Bha Rat?" Lane “Bharat Government- Sorkar jaboh".
La nang pynjrong ksai shuh sa da kata ka jingpynkhuid shnong ha ka ri baroh kawei, ka Swach Bharat, ha ka 2 October sngi Sunday, kaba ki Khasi Kristan ki ong ‘Sngi u Blei’ kaba baroh kawei ka pyrthei, ki briew ki shongthait ha kane ki sngi kut taiew.
2 tarik October 2023 ka dei sngi nyngkong bad ka rukom thoh ka headings bad ka ta ka rukom batai story kam don jing iadei ha ei ha ei, la da phi mut ban kren shaphang ka influx bad ka niam kren beit da ka ba shai, wat leit batai stad sha manipur lane kynthoh ia ka shnong kongthong, to ngin ia map ia ki jing bakla jong phi u nongthoh ba shu pyrshang hynrei sa shisien te thoh kham bha noh ne da phah shim tution shwa phah screen shwa ban pynmih khubor.
New Delhi: Kane ka bhah kyrpang jong ki kynthei, ha ka jinglong nongmihkhmat sha Lok Sabbha bad ha ki dorbar jylla, kaba la tip, ruh, kum ka Nari Shakti Vandan Bill, ka la wan rah, ia ka jingkynthah, kaba jur, na U  Abdul Bari Siddiqui, uba dei u nongialam ba rangbah jong ka seng Rashtriya Janata Dal (RJD) bad ha ki kyntien jongu, ula ong, ba lyngba katei ka bill, kin sa dap, da ki kynthei, kiba tah rong tah rup ialade bad kiba pyni bang, ia la ki jong ki dur ki dar jongki.
Ha ka jingialang, ha  Muzaffarpur district jong ka Bihar, la pynlong ia ka jingialang, ban iakren halor katei ka ain ia ki kynthei bad U  Siddiqui, uba dei u  National General Secretary jong ka RJD, u ong, ba lyngba, ka jingmynjur ia katei ka ain, ki ban poi sha Parliament, kin dei ki kynthei kiba khap bob ia u shniuh jongki bad nangta, sa kito kiba tap lipstick.
U Siddiqui, haba kren ha katei ka jingialang, ha  Bibiganj, Muzaffarpur, u ong ba katei ka ain, kam ailad satia ia ki kynthei, kiba dang sahdien, hynrei, tang ia kito kiba la bit la biang bad kiba nang ban khap shniuh itynnad ialade, kiba tah rong tap rup, ia la ka dur ka dar bad kiba tap lipstick ruh ia la ka rmiang shyntur.
“Balei ban ai bhah tang ia kito ki thei tap lipstick lane kiba khap bob ia u shniuh jongki"  bad u ong ba lada ai bhah, dei ban ai, ia kito ki kynthei, kiba sahdien bad kiba dang duna ka ioh ka kot jongki.
Shillong: Ka Voice of the People Party (VPP), hynnin ka sngi ka 29 tarik Nailur, 2023 ha ka jingialang ba la pynlong ha Community Hall Dorbar Shnong Lumshnong, ka la ioh ban pynskhem iaki nongkitkam ba pura jong ka party ha Narpuh Constituency ia kaba la tip kum ka Voice of the People Party, Narpuh Circle ha ka jingiadon lang u MLA ka Mawlai Constituency, u Bah Brightstarwell Marbaniang bad kiwei pat ki nongialam ka party kumjuh ruh ki nongshong shnong jong ka thaiñ Narpuh.
Ia ki nongkitkam la pynskhem da u Organizing Secretary ka VPP East Jaiñtia Hills u Ma Damewanhi Rymbai ha kaba la jied ia ka Kong Deiwi Tongper kum ka President ka VPP, Narpuh Circle.
Ki nongkitkam ka party ki long  ka Kong Deiwi Tongper, President, Ma Yoomiky Kyndait, Vice President,  Ma Dauniki Dhar, General Secretary,  Ma Spaiñlin Nongrum, Assistant Secretary bad  8 ngut ki Executive member bad da ki spah ngut ki dkhot lah ioh ban pynskhem kiba wan na kylleng ki shnong ka thaiñ Narpuh.
U Bah Bright u la ai ki kyntien kyntu kynpham bad ki kyntien ai mynsiem ia ki dkhot jong ka party bad kumjuh ruh u la kyrkhu kyrdoh ia kane ka Circle ba kan iaineh skhem bad kan lah ban iaid shaphrang ha ki kam ki jam jong ka party bad ban kyntiew ia ka thaiñ bad iaka Ri bad jaitbynriew hi baroh kawei.
U S Krishnan, Managing Director bad CEO jong ka Tamilnad Mercantile Bank (TMB), ula hiar shuki noh, na katei ka kam jongu, hadien ba ki nongtrei jong katei ka Bank, ki la leh bakla, da kaba ki leit siew pisa, haduh T.
9,000 klur, sha uwei u nongniah taksi ha Chennai.
Ha ka shithi iehnoh kam jongu, ula ong, ba u kwah ban iehnoh ia katei ka kam, na ka daw shimet jongu hi.
“Wat la nga dang dei ban pyndep, ia ka bynta jongnga, kaba 2/3 bynta, hynrei, na ka daw shimet, nga la rai ban iehnoh, ia kane ka kam, kum U Managing Director bad u CEO of the Bank," ong U Krishna, ha ka shithi iehnoh kam jongu.
U Krishna, u shimti, ia katei ka kam, ha U Nailur 2022.
Shitaiew mynshwa, uwei u nongniah taksi, uba don account, ha ka  Tamil Nadu Mercantile Bank, ula jan iapler, haba ka la poi ka pisa ha ka account jongu, kaba haduh T.
9,000klur.
U Rajkumar, haba u iohi, ia kat katei ka pisa, kaba poi ha ka account jongu, um sngew nang shuh ban pyrkhat bad ban pynshisha, ba katei ka pisa, ka dei, kaba u lah ban pyndonkam, ula phah noh sha u paralok jongu, tang T.
21,000 bad katei ka pisa ruh, ka leit shisha.
Sniewbok, ba hadien shiten kynta, la shim biang noh, ia katei ka pisa, kaba don ha ka account jongu.
Shillong:Ka Sorkar Jylla kan sa khot biang ha ka taiew ban wan ia ka Harijan Panchayat Committee (HPC) ha ba iadei bad ka jing tyrwa, ba la pynkhreh da ka Sorkar jylla ban pynkynriah noh ia ki 342 tylli ki longiing ba shong ba sah ha Them iew Mawlong.
U Symbud Myntri Rangbah ba dei khmih ia ka tnad kam pynroi Sor jong ka sorkar jylla,u Ma Sniaw bhalang Dhar u la pyntip ha ka sngi thohdieng ba ka jing pynkhreh ban pynkynriah noh ia ki longing, ka la poi ha ka bynta kaba khatduh, namar ia ka blueprint ka sorkar ka la dep ban pynkhreh.
Haba iadei pat bad ka jingkyrpad jong ka HPC, ban ai jaka shuh shuh, na ka blueprint ba ka Sorkar ka la dep ban tyrwa, u Ma Dhar, ula ïathuh ba kum kine ki jingdawa ba ki briew kiba sah hangtei ki buh kim dei satia shibynta jong ka lynti ban pynbeit.
Lada ki mih kino kino ki jingkylla hadien ka jingiakren, na ka liang jong ka Sorkar kan sa shong bishar haba iadei ba kane ka bynta.
Haba iadei pat bad ka hukum jong ka Ïingkashari ba ka la pynpaw ia ka jing sngewkhia halor ka jingslem ban pynbeit noh ia ka Them Metor, u Ma Sniawbhalang Dhar ula kular ba ka sorkar ka la pyrshang kat kaba lah ban pynbeit noh ia kane ka kam ha shuwa ban kut u ne u snem.
Shillong:U Symbud Myntri Rangbah jong ka Jylla, Meghalaya u ba dei ruh u shongknor jong ka Regional Committee na bynta ka Jaintia Hills District, u Ma Sniawbhalang Dhar, u la pyntip ba ka shnong Lapangap kaba hap ha West Jaintia Hills District, kam pat dei satia ka Shnong kaba hap ha ka jaka iakajia pud kiba ki artylli ki Sorkar kata ka sorkar Meghalaya bad Assam ki iakren ban pynbeit noh ia kane ka mat ba la sahteng la slem bha mynta.
Haba iakren bad ki nongthoh khubor ha ka sngi Thohdieng, u Ma Sniawbha Dhar, u la pyntip ba ka Sorkar Jylla, ka la phah shuh shuh ia ki bor pulit ban ai jingiada bad pahara ia kane ka thain Lapangap, kaba don hapdeng ka jingiakynad jaitbynriew hapdeng ki paid Khasi Pnar bad ki Karbi la katto katne sngi mynta.
Lah ban kdew ba ki paid Khasi-Pnar bad ki Karbi, ki la ialeh thma mar kylliang da kaba ki la iasiat da ki jri bad khnam, ha ka jingiaknieh ia ki jaka ki puta bad kam trai ia ka khyndew ka shyiap ha shnong Lapangap.
Hynnin ka sngi, ki Deputy Commissioner ka West Jaintia Hills bad West Karbi Anglong District kila iashong jingialang kyrkieh ha ka sngi palei ka 28 tarik nailur 2023 ban tem bad pynjai jai noh ia kane ka jingiakynad.
Haba kren halor kane ka jingialang, u Symbud Myntri Rangbah u la ong ba ka Sorkar Jylla ka dang ap mynta ia ka kaiphod na u Deputy Commissioner jong ka West Jaintia Hills District,ha kawei pat ka liang u Myntri Rangbah jong ka Jylla Meghalaya,Conrad K Sangma un sa rah ruh ban iakren bad u Myntri Rangbah jong ka jylla Assam ha ka jingialang ka ban long lashai ka sngi Saitjain ha Nongbah Guwahati.
U Symbud Myntri Rangbah u pyntip ba ia mynta kam shym la don shuh ka jingiakynad ha Lapangap, hynrei wat la katta ruh ki bor pyniaid District ki la peit pyrman bha ia ka jinglong jingman ha kane ka thaiñ.
Halor ki jingpynmih khubor, ha kaba iadei bad ka  Lapangap, kumno ki kotkhubor, kiba don  80 kilometre na Lapangap, ki lah ban thoh khlem da kylli ia ki trai met ba la shah jynjar la bun bnai.
Nga nga shong nga sah ha Kyndong Tuber ba don ki iing ba leit sha sha Lapangap ban rep, bad da ka kali te shimpor ar kynta tam ei ei lyngba Mynso.
La ar ne lai bnai nga la ioh phone ba kine ki Karbi ki da pynjynjar ia ka jingim ka jongki.
La shibnai u bahaing u jongnga u la iathuh ia ki jingpyntieng ki ne ki Karbi ba ki siat da batur bad khamtam ba i tnum dei i tin,da sngewma bha ba riew ki tin.
Ki bynñiaw ruh ba kim ioh leit sha iulam ban kontrol ia ka um ha ki Hali.
Ki da tieng ioh kim ioh ban ot khamtam sa khyndiat sngi la ioh u kba.
Kaba sngewsih duh ka long ba kine kiba ha iing ki la iathuh ba kine ki Karbi ki la thang 3 tylli ki myndo ( iing trep tang sah miet bad buh kba ha Syiar).
Ki rangbah ka Lapangap ki la leit kynduh iu ma S.
Dhar u minister.
Kim ioh jingshngaiñ ei ei ruh.
Ym lah ban len ba ka sorkar baroh arliang ka Assam bad Meghalaya ki buh ki pulit tang ba ki shu peit Kai khlem iarap te ban tem ia ka jingsniew.
U dkhot ka Khnam ka party ba ialeh ban iarap ia kiba jynjar bad jingshah lehbeiñ ka la hiar sha Lapangap ,hynrei u iathuh ianga ba ki bor ka District West Jaiñtia kim shah ban da leit kum ka kynhun bad ar lai ngut phi mut kine ki Karbi kin leh ban kohnguh.
La bun bun bnai te la ud kiba pli ki nong Lapangap hynrei ka jingkylli balei te une u Myntri Rangbah ka jylla u Conrad Sangma um lah ban wan jngoh ban iohi da la ki jong ki khmat.
Bad ko MR mynta ka sien pynbeit border kan nym long Kum MoU 1 mo to tip phi ki parari.
Mar ioh Hillstate bad ha ki 1980,u Y.
V Chandrachud uba long u Chief Justice jong ka ri India( uba long ruh u kpa jong une u CJI ba mynta u D.
C Chandrachud ) u la wan sha Meghalaya ban pynbeit pud.
U la ong " Border settlement with only sentiments but no documents is futile " kaba mut " Ban iapynbeit bordar tang da i jingkynmaw ieid khlem kot khlem sla in nym mih ki soh".
Bad u la dei shisha ba hu 2023 ne 2024,ka Supreme Court badonburom, ha poh u khun u Y.
V Chandrachud u DC Chandrachud un sa rai halor Block 1 bad Block 2.
Wat ka Maikhuli bad ka Phillingkata ruh yn sa Bishar biang.
Bad to tip para doh para snam mynta kan sa rai ka Supreme Court Badonburom.
La ioh khlong na High Court Meghalaya ka map 1896.
Ka don bad u muktiar ka Jaiñtia Sub Committee ban ialeh ban ioh noh ia ka Block 1 bad donbok ruh ba la ioh na Dispur kawei ka kot ba la rah por kynriah Sketeriat kata ka 1957 Superseding letter kane ka dei kaba kheiñ beaiñ ia ka jingphiah Mikir Hills & North Cachar Hills District da kaba u governor hu 13 April 1951,u la wanrah ki Karbi naNowgong bad Sibsagar (kyrteng mynta) ban iakhleh bad Pnar bym don jingiadei hangno hangno ruh.
Hu 1950 la don kata ka Federation of States na bynta Lushai,Naga,Non Kachari, Garo bad Khasi Karbi ym don hangta.
Bad kynmaw ka Constitution kam lah ban ai certificate trai shnong ia ki poiwir poiei.
U MR Conrad Sangma u la tip ia kane,hynrei ka jingkwah jong u ban pynhun iu Himanta Biswa Sarmah ka kham khraw ia ka Jingpyrkhat ka jong u ia paid Khasi Pnar( Bishar tang roster bad reservation) ia mynta lei lei 11 bad 2 bad 2 kine ki riew ieid ri ki da ai ka jingkyrshan pura.
Poi biang sha Lapangap, ka long kaba da sngewsih kthang katta katta ba yn buh kyndon da ki Karbi ban iasuk.
Bslei te? Ngim don hok ha ka jaka lajong?Imat ki tei w tylli ki kot khubor 1 Khasi 2 Phareng imat kim tip khubor ba mar ia leit phai ki arliang mamla ki bor sorkar West Karbi bad West Jaiñtia ,kim ju peit social media mo.
Mar ia leit phai,kine ki Karbi ki la buh kyndon da iwei to tip phi.
Ki la hukum ban pom ki dieng ki nong Lapangap baroh phar.
Bad kaei ka daw? Ka daw ka long ba baroh ar kine ki MR uwei Assam uwei pat u Meghalaya ki don i common agenda bad kata ka long 1) Ka jingiaieid bym lah bthat bad 2) Baroh ki dei ki briew u Modi paka BJP.
Mynshwa de de u Conrad Sangma u la leit Delhi barabor ban pyrshah CABill.
Ha ka kwah pynlong Minister of State iei para ka Agatha Sangma (iwei tniak ha 540 ki member te phi),u da nud ban hukum iala ka para ban pynlong act hu tlang 2019.
To da sumar bha mo.
Lada wan CAA te sa pyrkhat lade, namar CAB por canvass u Modi ito i Hindi,Sikh,Jain,Parsees, Buddhist bad tniak khadduh Kristan long ban pynbna tang ha Kerala bad Meghalaya ho.
Lait nangta te la shitom ho.
Tang ka Supreme Court ngin hap miet la ki khmat bad to ka hok ha kaba khadduh kan jop( triumph) khamtam ba mynta te imat tang You Tube ban ialeh shitom ban pyni ki jingshah nioñ ki briew ki jongngi ki paid Khasi Pnar.
Uba burom iaphi,U Bal Lewis PakmaRetd Rural Development Officer Apex Bank Meghalaya ,JowaiKyndong TuberPIN 793150.
Shillong:Ka seng Voice of the people party (VPP) ka pynremjur ia ka jingpynbna jong ka sorkar india ban pyn long ia ka jingpyn khuid shnong, ha ka sngi U Blei, kata ha ka 01 tarik Risaw 2023.
Ka VPP lyngba ka kyrwoh na u General Secretary jong ka u Dr Batskhem Mar boh, ka la pynpaw ba ka jingpynbna ia ka jingpynkhuid shnong ha ka sngi u Blei ka long pyrshah ia ka jing ngeit jong ki Kristan bad ka kyntu ruh ia baroh ki paid riew ngeit ha ka jylla ba kin kyntait war, ia kane ka ka jingkhot pynlong ia ka pynkhuid shnong ha ka Sngi u Blei.
Ha ka kyrwoh, la ïathuh shuh ruh ba ha jylla Meghalaya ka rukom hi ka long ban pynkhuid ia ka Shnog kan dei ha ka lyng khuh Sngikha jong u kpa jong ka ri India, u Mahatma Gandhi.
Ahmedabad:Ki Pulit jong ka jylla Gujarat, ki la kem noh ia u trai jong kawei ka dukan Spa, u ba la paw ha kawei ka camera CCTV ba la u shoh bad patrong ia kawei ka riew kynthei kaba dei na jylla Nagaland ha Ahmedabad.
Une u briew ba la tip kyrteng ruh kum u Mohsin Rangrez, uba dei u trai jong katei ka Spa ha Ahmedabad, u la shoh bad dat ia kane ka nong Nagaland kaba ia shong lang ha kane ka dukan ha ka sngi palei ka 28 tarik Nailur 2023.
Ki Pulit ki la kem noh ia une u briew ba shoh ia ka kynthei ha Ahmedabad.
U Mohsin Rangrez, u dei u ba sah ha kawei ka jaka ba la tip kum ka Danilimda bad la kem noh ia u, ha ka por ba u leit ban iakynduh ia kane ka kynthei ha kawei ka Gurudwara.
Ka jingkem ia u ka la jia, tang hadien shisngi ba ka dur video jong kane ka jingleh tohmet ia ka kynthei briew, ka la saphriang ha ki rynsan social media.
Ki Pulit ki la shimti ia ka ejahar halor kane bad ka jingtohkit mynta ka dang iaid shakhmat.
Shillong:La ioh ban pynkut noh ia ka training Men’s tailor (Suhjain Shynrang) ha ka 27 tarik Nailur 2023 kaba long ha ka SBI RSETI Ribhoi ka ba don ha Umsning Ri bhoi District.
Ka training ka la sdang naduh 29tarik Nailar haduh 27tarik Nailur 2023, la ioh ban pynkut ia ka training da ka jing sam ia ki certificate sha ki trainees ki ba la pyndep ia kane ka training da ka jingiadon ryngkat lang i Director jong katei ka institute.
Na ka bynta ki nongshongshnong jong ka Ribhoi district bad jaintia hills district, kiba kwah ban wan sha ki training bapher bapher ki ba don ha katei ka institute ki lah ban contact ha kine ki number 9362696876/8974671787 na ka bynta ki jingtip ba khambniah ha ka por 10:00 AM-5:00 PM.
Ka Reservation policy ne bhah thungkam ha Meghalaya ka iai sah thurmur bad pynlong ia ka kynhun jong ki paralok ba kham ioh myntoi ban nym kwah shuh ban duh ia ka kabu ksiar ba ki la ioh mynta la san phew snem kynthih watla ki sngewthuh ba kane ka policy ka long pynban kaba nion bein ne discriminate ia ki samla khasi jaintia.
Ha kiwei ki jylla ki ialeh katba lah ban review ne pynthymmai man la ka shi phew snem,katba ha Meghalaya pat la san phew snem kynthih ka iai neh iai sah kumjuh.
Kiwei kiwei ki jylla ka ri India kiba kham heh bad kham bun paid kiba la ia milai lang naduh ki ST,SC,OBC, bad General; ki dang lah ban bhah kyrpang shuh shuh sa ia ki wei pat kiba kham duna ka kamai kajih (economically weaker section) bad kiba kham tlot bor met (people with disability); katba ha Meghalaya pat ki parti ri lum jong ngi kumba kren u president ka U.
D.
P haba ia khih ki paibah na bynta ban review ia ka job reservation policy ban plie lad plie lynti lem ia kiba duk bakyrduh ba kin iakiew lang ha ka ioh kam ioh jam ha ki post ba kham heh da kaba ai bhah kyrpang lem ia kiba duna kamai (economically weaker section ) u ong pynban ba ka long sensitive palat.
Ki parti trai ri trai muluk jong ngi ki ai daw tang ban tep eit miaw ia kaei ba la kular ha ka por ilection namar don na pdeng ki nongialam political parti wat tang shi pawa ruh kim don jingtip ia ka konstitution jong ka ri India bad dei hangne ba kim shlan satia bad ktait ia kane mat,ki shu tip tang ban ong ba ka long sensitive.
Kwah long nongialam tang na bynta ka nam ka burom,ym na bynta ka jaidbynriew,sa ki nongbud ba khwan myntoi ruh watla ki tip bad sngewthuh eh ;hynrei ki shu peit kai tang ban ioh kabu lano u nongilam tasngeng un hap noh.
Ban pynbeit kham bha bad pynwandur janai ia kano kano ka bynta kaba noh shi liang na ka bynta ka bit ka biang jong baroh lang ka long sensitive seh? Kim iohi pat ba ka jingioh bhah kaba noh shiliang ka long discriminative.
Wow ! ki nongthaw ain jong ngi ki sngewlehrain ki sngewrem ia kaba long sensitive halor ka nongrim ioh shah rem ha ka ilekshon ban wan watla kata ka mat ka long ka bym dei bad bym iahap bad ka Constitution ka ri India.
Kim sngewlehrain bad kim sngewrem ei ei pat de, watla ka long discriminative ,ban kyrshan ia ka bym iadei bad bym iahap tar shuh tang ban myntoi ia lade.
Don ki myntri sorkar kiba kren sha phang ka Maharashtra bad pyntieng ia ki paidbah ioh shah sloit noh ia ka bhah kyrpang ban thep kam sha ka san phew persen,khlem da pynshongnongrim patde ba ha kata ka jylla ki general ki kham bun paid ban is ki ST,SC,bad OBC.
To ynnai iakren ia kiwei ki jylla,ngi donkam ban pynbeit ia ka jylla lajong.
Lada kita ki paralok jongngi (garo) ki sngewmong tang namar ba ngi dawa ia kaba dei ,ka paw bad sakhi ba ki ieng ha ka nongrim ba bakla.
Kane ka reservation policy kumba ka long haduh mynta kam pat ithuh satia ia kiba duk ba kyrduh ( economically weaker sections ) bad kiba tlotbor met me duna dkhot met.
Kumta nga shu kwah ban kylli ia kita ki nongthaw ain ba donburom jong ngi kiba sngew sensitive ban ktait ia kane ka mat,sa katno phew snem phin rieh tngen ha kane ka reservation policy na bynta ba phin jop ilekshon?Jin lada phi dei u riewkorbar ain (statesman) uba angnud shi sha ban thaw ain ban trei shisha na bynta ka jaidbynriew,ka lynti ka jem jai jai na bynta kito ba don ha ka sorkar; shu weng jing kyrshan ia ka sorkar,tang katta hap pyndem tdong.
Kaba jwat ia kito bapli ba don ha ka liang pyrshah, lada iatai ha assembly ruh ym long;ban resain noh ka jinglong M.
L.
A ruh ngi ki paibah pat ngi donkam ia ki namar khlem ki nongthaw ain bashlur ngin sa shah nion bun phew shah.
Kyntang iawai, ko ki M.
L.
A tasngeng! sa katno phew snem phi dang ia kwah ba phin ialong ki discriminator ia ka lawei jong ki khun samla?Hato phim ia sngewrem mo ban discriminate ia ki khun samla, ki para doh para snam jong ka ri? Phi ki paralok jong ngi (garo) ruh sa katno phew snem phi dang kwah ban nion bein bad khang lad ia ki khun samla jong ngi da kane ka buit ba noh shi liang?Ka jingiai pyrshah jong phi ki paralok jong ngi (garo) ban review ia ka job reservation policy ka paw shai ba phi ia long communal.
Ngi dawa ia kaei kaba don nongrim bad ba dei, ym ba ngi bishni ne isih iano iano.
ka jingshisha, tangba namar ki MLA ba ngi lajied ki Shah pyniaid ha u Conrad.
Sa leh kumno ne, haka to kapor ba thung sorkar jingshisha ladei ban ioh sorkar na khasi hynrei kimnud namar ki tieng ioh ur namar kimpat ju mlien.
Kumta kat kiba ioh ban pule ia Kane nga kyrpat ia baroh ba por jied nongmih khmat da duwai shwa namar lada u Blei nangthaw u ialam u soitan un phet krat.
Ki MLA khasi jong ngi ki dei ki khwan myntoi shimet tang ban ioh lum spah hynrei ha ka ba iadei bad ka jingeh jong ka jaitbynriew ki leh klet, ai daw laiphew jait bad ka batai stad ia ka ba kim tip ne sngewthuh eiei ialade.
Ki ieid jaitbynriew tang ha ka por ilekshon bad da ki lah jop wat tang ka sia ilekshon ruh kam pat khuid na ki shympriah kti jong ki nongkyrshan ki lah kloi ban shet kylla ia ki kular ba ki lah khlei ha por ialap ilekshon.
Ka por ka lah dei ia ki paidbah ban sian bad sngewthuh bha nangne shakhmat lada ki MLA ba ki lah pynjop kim ler kam eiei dei ban kyntait kum ia u stait ha ka ilekshon ban sa wan.
Ban kynnoh ia ki MLA ka long kaba bakla hap kynnoh ia ki paidbah keiñ kiba jied ia ki MLA khwan myntoi.
Ka kamram Jong u candidate ha shwa ka election ka dei ban khroh bad pynbieit ia ka vote Jong ngi ki paidbah.
Dei namar ka jingbieit spah Jong ngi ki paidbah hi ka pyllong ia ngi ba ngin saja haduh katne.
Ki briew Jong ngi ki la shai ha ka jingmut jingpyrkhat hynrei ha ka bor jong ka pisa ka jingnang jingstad ka jah sha kyndong.
Ki hun ban ioh ia ka 1000 ne 2000 tyngka por election kaba dei ka pisa ba shu ioh makna khlem da leit bylla bad dei na kane ka daw ba ki sa jied ia ki nongmihkhmat kiba sop da ka pisa suda hynrei ym ia ki nongmihkhmat kiba la biang ka jingnang jingstad bad kiba iohi jngai.
Ym myntoi shuh ban babe hynrei hap shu ap tang ia ki jingjynjar bad jingduhnong haduh ba kut kine ki san snem bad hadien kane ka San snem ngin sa ia long biang kumjuh….
shongshit khlem pyrkhat ia ki longdien ki Jong ngi.
Shillong:Hadien ka jingiakynad kaba la neh 2 sngi ha ka shnong Lapangap, West Jaintia Hills District, mynta, ka sngi Palei ka 28 tarik Nailur ha ka jingiakynduh ki bor pyniaid district jong ka West Karbi Anglong (Assam) bad ki bor District ka West Jaintia Hills, ki la rai ba ki briew na Assam kin nym pynthut shuh ia ki paid Khasi-Pnar kiba leit rep kba ha katei ka thaiñ bad na ka liang ki bor district, kin ai ka jingiada ia ki paidbah Khasi-Pnar ha Lapangap.
U Deputy Commissioner ka West Jaintia Hills, u bah BS Sohliya, u la iathuh ba ka jingthut jong ki jaidbynriew Karbi ia ki dieng ba la thung da ka tnat Basin jong ka Meghalaya, ha kaba u la bynrap ba na ka liang ka Meghalaya ruh ka kloi ban phut noh ia ki dieng na katei ka jaka.
U DC u la ong ba ka jingialang ka long kaba jop bad iathuh shuh shuh ba na ka liang ki bor ba dei khmih na Assam ki la kular ban ai ka jingiada ia ki Khasi-Pnar ha Lapangap bad kumjuh ki Karbi kiba don ha katei ka jaka ki kloi ban iarap lem ia ki paid Khasi-Pnar ha ka por ba la dei ban ot ia u kba.
Ha kane ka jingialang mynta ka sngi na West Karbi Anglong, la wan ban mihkhmat da ka Krishna Baruah Deputy Commissioner, bad u S.
P katba na ka liang ka WJHD u la don u DC bah B.
S Sohliya ryngkat u Waheh Shnong ka Lapangap u Bah D.
Lyngdoh.
U Rangbah Lyngdoh ki Israel u kylli ha u Stephan – Hato kine kiei kiei ki long kumta shisha? U Stephan u iathuh shibun shaphang u Abraham mynba u don ha Mesopotamia, mynba ym pat leit sah sha Haran.
U Stephan u la iathuh ba u Blei u la ong ha u Abraham – Ba u symbai jong u un leit shong ha ka ri nongwei (foreign lands).
Hynrei katba ka ia jong kata ka jingkular ia kaba u Blei u la kular ha u Abraham ka la nangjan, kita ki briew (ki paid Jiw) ki la roi bad ki la man bun eh ha ei Egypt.
U Stephan u la iathuh shibun kiei kiei ia kiba u Blei u la kren u la kular bad ia kaba u Blei u la maham ia ki khun Israel.
U iathuh ruh ia kaei kaba ki Nongiathuhlypa ki iakren ha ka Kitab jong ki Nongiathuhlypa, ia kaba u Blei u la kren kumne: “Shisha phi la ia knia ia mrad knia bad ki jingknia ha nga 40 snem ha kata ka ri khlaw (wildeness), ah phi ka iing Israel? Phi la iabah ia ita i iingmane jong u Molok bad ia u khlur jong u Blei Rephan, ki dur ia kiba phi la thaw ban mane ia ki.
Te ngan pynwir noh ia phi sha lyndet ka Babilon".
Ki kam ki Apostol 7:1-43.
Shisha kane ka la jia kumta kumba u Blei u la kren lyngba ki Nongiathuhlypa jong u kum u Jeremaiah bad kiwei.
U Blei u la kren lyngba u Jeremaiah – “Bad kane ka ri baroh kan long ka jingkynjah bad ka jinglyngngoh; bad kine ki jaidbynriew (Jiw) kin shakri ia u syiem Babilon 70 snem.
Jeremaiah 25:11.
U Blei u la kren ha u Jeremaiah ha u snem 605 B.
C.
ba ki Jiw kin shakri ia u Syiem Nebukhadnessar u Syiem ka Babilon 70 snem kein.
Shisha ka la jia kumta.
U Stephan u iathuh ia kaei kaba ki Prophet ki ong ba yn pynwir ia ki Israel sha lyndet ka Babilon: Te ngan pynwir noh ia phi sha lyndet ka Babilon" ki kam ki Apostol 7:43.
Ym tang ha Babilon hynrei shaduh lyndet ka Babilon ka mut shaduh lyndet ka Damascus hapoh Syria “Ngan ialam mraw iaphi sha lyndet Damascus" Amos 5:27.
Kaba mut sha ki rud ki Shnat jong ka wah Babilon.
Ki wah jong ka Babilon (Irag) ki kynthup ia ka wah Tigris, Euphratis.
Ka wah Euphratis ka iaid lyngba ka Turkey, Syria bad Irag (Babilon).
Kumta la pynwir ia ki khun Israel ym tang ha Babilon hynrei sha Syria bad Turkey ruh ha shilyter ka wah Tigris bad Euphratis.
Dei hangne ba ka Kitab Salm u Dabid ka iathuh shai ia ka jinglong mraw ki khun Israel: “Harud ki wah Babilon, hangta ngi shong, bad ngi ia iam haba ngi kynmaw ia ka Seion (ia ka Jerusalem).
Ha ki diengjamynrei hapdeng jong ki ngi ia sdien ia la ki duitara.
Hangta kiba ia ring mraw ia ngi (ki nong Babilon) ki la pan ki jingrwai na ngi ki ong “To rwai ha ngi na ki jingrwai Seion".
Ki Israel ki ong – “Kumno ngin rwai ia ka jingrwai u Trai ha ri nongwei?" Salm 137:1-4.
Dei u Blei uba la pynwir ia ki khun Israel.
Naduh myn nyngkong hi u la dep ong ha u Abraham “ba u symbai jong me un leit shong ha ka ri nongwei" ki kam ki Apostol 7:6.
Balei? Dei namar ka jingeh ryndang bad jingbymkohnguh ia u Blei.
Ki la ai jingknia ym ha u Blei hynrei ha ki ksuid 40 snem ha ri khlaw.
Ki la mane bleithaw (idol worshippers).
Ita i iingmane rit u Molok uta u khlur blei u blei Rephon, ki dur bleithaw bun jait ki iathaw ki iamane.
Hynrei ki let noh ia u Blei jong ki, u Blei ki Israel kein ki kam ki Apostol 7:42-43.
Dei haduh ki sngi jong u David bad u Solomon ba u Blei u la shem ka jingaiei ka jinghun na ka bynta ki khun Israel.
Ki kam ki Apostol 7:46-47.
Haduh mynta, ki Israel ki dang pyneh ryndang.
Tangba u Blei u la lum pat ia ki na ka jingpynwir na ka bynta ka burom jong U hi.
Ong u Blei – Ngan lum ia kiba sah na ka kynhun jong nga.
Na ki ri baroh sha kaba Nga la beh ia ki.
Ngan wallam ia ki sha ka jingker jong ki (ki Israel).
Kin sei soh bad kin nangbun" Jeremaiah 23:3.
Thik kumta, u Blei u khot mynta ruh ia kita kiba iaid wir ha kane ka pyrthei khlem u Blei.
Ym tang ia ki Israel hynrei ia ki Jentil bad ia baroh ki jaidbynriew ki hima ka pyrthei ban ithuh bad pdiang ia u khun ba marwei jong u, u Jisu Khrist kein.
U Blei um ju pynbor ia u briew, u ai ha ka mon laitluid (free will) ban jied ia u Blei ne ia u ksuid.
U Blei um pynwir shuh kumba u pynwir ia ki khun Israel.
Hynrei u shu ong – “Uta uba ngeit ha U, yn ym pynrem.
Hynrei uta u bym ngeit u la rem lypa" Ioanis 3:18.
Shillong:Ka kynhun kaba la ioh ia ka jingjop hynnin ka sngi, ha ka jingiakhun ia ka semi-final kaba nyngkong jong ka Meghalaya Cricket Association’s U-19 Boys Inter District Cricket Tournament ka dei ka Tura District Cricket Association da kaba pynliem noh ia ka West Jaintia Hills DCA da 6 wicket ba la ialeh ha Salpara, Mendipathar.
Ka WJH ka la ioh ban rung sha katei ka semi-final hadien ba ka la shah jied kum kawei na ki kynhun na ka zone 1 Group B ban iakhun ha ka knockout match, katba ka Tura ka ioh ban iakhun semi final kum ka runner-up na ka zone 2.
Ka WJH kaba la jop ia ka toss bad tied shuwa ha ka kylla step, kam shym la lah ban kamai bha, ha kaba ka ioh tang 116/9 na ki 40 over kiba la buh.
Wat la, ka la don ka jingianeh paraklok hapdeng U Ewanmidao Pyrtuh (24 run) uba rung madan ha-shuwa bad Dawanchwami Passah (25 run) uba rung madan hadien, hynrei da ka jingbym lah ban iakyntiew kham bun ia ka jingkamai, ka WJH ka la sahkut noh tang ha ka jingkamai kaba rit.
Na ki nongkawang bol ka TDCA, u Ben Haden N Marak u dei uba wan hakhmat eh hadien ba u la ioh ban bol 5 tylli ki over bad ioh poin da 3/9.
U Fernando Barbaryo M Sangma bad u Denikcheng Marak ki la ioh ban shim wicket da (2/21) bad (2/25).
Ha ka kylla miet, ka WJH ka la sdang ban bol bha ha ki 10 over ha kaba ka Tura ka dang ioh dang 29 run la 4 wicket, hadien ba u Chwamiki Ryngkhlem u la ioh ban shim wicket da 3/27.
Kiba la tied bha ki dei u Shahin bad u Jhon Venny kiba da ka jingianeh paralok jong ki, ka Tura ka la ioh ka jingianeh paralok kaba 88 run bad ialam ia ka kynhun sha ka jingjop tang ha ki 24.
5 over.
U Shahin u la kamai 52 na ki 47 bol kaba kynthup ia lai tylli ki 4 bad san tylli ki 6.
U Venny u tied 27 na ki 64 bol bad u la ioh ban thlieh ar tylli ki 4.
Mynta ka sngi, ha kajuh hi ka jaka, ka jingiakhun ia ka semi-final kaba ar kan long hapdeng ka East Garo Hills DCA kaba ieng hakhmat duh na ka zone 2 pyrshah ia ka Shillong Cricket Association A kaba long ka lahduh na ka zone 1 Group A.
Shillong:Hynnin ka sngi ka Meghalaya Cricket Association ka la pynbna ia ki 15 ngut ki nongialehkai sha ka BCCI’s Senior Women’s T20 Trophy, kynthup ruh sa ia ki san ngut kiwei pat ki nong ialehkai ba la pynap lypa na ka bynta katei kajuh hi ka lympung.
Ka kynhun Megha laya kan ioh ban iakhun nyngkong bad ka Pondic herry ha Vadodara ha ka 19 tarik Risaw.
Kiwei pat ki kynhun ia kaba ka Meghalaya kan iakynduh ki kynthup ia ka Karnataka, Tamil Nadu, Bengal, Chandigarh, Sau rashtra bad ka Uttar Pradesh.
Ka jingpynkhreh na ka bynta katei ka lympung kan long naduh ka 6 haduh 15 tarik Risaw ha Mendipathar, North Garo Hills.
Ki support staff bad ki nongialehkai kiba dei nabar ka jylla kin wan ha katei ka jaka pynkhreh ha ka 5 tarik Risaw bad ka kynhun jong ki 15 ngut shuwa kan mih na jylla sha Vadodara ha ka 16 tarik Risaw.
Ka kynhun Meghalaya ka kynthup ia ka Ajima A Sangma, Daiaka Emigale Warjri, De basmita Dutta, Deima phishisha Lamare, Deiphi bapynshngain L Mawnai, Eiffelene K Nongkynrih, Luiza Tamang, Rebeldalis Syiemlieh, Riticia Nong bet, Rubi Chettri, Sanchisa Sangma, Sandria K Mo min, Solina Jaba, Suruti K Ray, Monica L Phawa.
Bad ki nongialeh ia kiba la shu pynap ki kynthup ia ka Pinky Chanda, Neha Hajong, Evanrilin S Syiem, Sara Ananias Kharbani, Fulnessy Mawlong.
Ki Support staff ki kynthup ia ka Latika Ku mari (head coach), Hemant Roy (assistant coach), Darishesha Mawroh (trainer), Marybalahun Sawkmie (physio), Mackie D Blah (manager).
Ki sngi bad ki kyn hun ia kaba ka Meghalaya kan ioh ban iakhun ki long kumne harum:19 Risaw pyrshah ia ka Pondicherry; 20 Risaw pyrshah ia ka Karnataka; 22 Risaw pyrshah ia ka Tamil Nadu; 24 Risaw pyrshah ia ka Bengal; 26 Risaw pyrshah ia ka Chandigarh; 28 Risaw pyrshah ia ka Saurashtra; 30 Risaw pyr shah ia ka Uttar Pradesh.
Nongpoh:Ki la don da ki phew tylli ki sniang ia kaba la ri hapoh kawei ka jaka ri sniang ha shnong Saiden bad kaba la peit la khmieh da ka Nangku Chaphrang Multi pursose Co-operative Society Ltd, ki la iap noh bad khlem da tip na kano kano ka daw ba kitei ki sniang ki iap.
Katkum ka jingiathuh ka Kong Pynsngiat Kharlukhi, kaba dei ka dkhot jong ka kynhun bad kaba dei ruh ka nongri nongsumar ia kitei ki sniang, ka la ong ba kat haduh mynta ka jingiap ki sniang ha katei ka jaka ri sniang, ka la kot sha ka 30 tylli eiei, kata naduh ki sniang ba la long bamdoh bad kiba dang rit ruh kumjuh.
Shuh shuh katei ka longkmie, ka la iathuh ba ka jingpang bad ka jingiap jong kitei ki sniang, ka dang shu jia ha kine ki khyndiat taiew ba la dep, ha kaba ki sniang ki la shu kem pang kynsan bad shu iap khlem da tip ia ka daw.
Haba kylli ba ka tnat Veterinary ka la leh aiu halor ka jingiap jong kitei ki sniang, na ka liang katei ka longkmie, ka la iathuh ba kat haduh mynta, ki la shu wan ban synreit um dawai hapoh ka jaka ri sniang bad ban leit leh Post Mortem ia kito ki sniang ba la iap, hynrei ia kiba dang im kim shym la ai dawai ei ei ruh em.
Katei ka longkmie, ka la pynpaw ia ka jingsngewsih kaba jur eh halor ka jingiap jong kitei ki sniang, kiba ka la ri shitom bad khmieh lynti ruh ban ioh pisa, haba la die ia kitei ki sniang, hynrei ka jingiap jong kitei ki sniang kaba la ri da katei ka kynhun, ka la wanrah ia ka jingduhnong kaba khraw eh ia katei ka kynhun bad ia katei ka longkmie ruh kumjuh, namar ba ka la imsngi ha ka ri ia kitei ki sniang.
Shillong:U President ka VPP u bah Ardent M Basaiawmoit, mynhynnin ka sngi u la ong ba jing shu wan khroh ka Kong Ampareen Lyngdoh ban leit iakren bad ka sorkar kam long kaba dei khlem kano kano ka jingthoh katkum ka rukom.
Mynta ka step, ka Kong Ampareen Lyngdoh kaba dei ka myntri sorkar jylla, ka la leit jngoh ia u bah Ardent M Basaiawmoit ha jaka ba u pynlong ia ka jingshah thngan, bad ka la khroh ia u ban sangeh noh ban shah thngan namar ba ka khuslai ia ka jingkoit jingkhiah jong u bad ka la khot ban iakren bad ka sorkar.
Haba kren ha jaka shah thngan, u bah Ardent u la ong b aka VPP haba ka leit iakren sha ka sorkar ka ai da ka shithi, ba kan long ba official hynrei ban shu iawer ha lynti syngkien kam long kaba dei.
“Haba ngi leit iakren sha ka sorkar ngi ai ka shithi, ba kan long ba official hynrei ban shu iawer ha lynti syngkieng kam long kaba dei, ngi iohi ba ka Kong Ampareen ka la sngew khia hynrei na ka liang u bah Ardent u la kren skhem ba ka parti kan iakren beit ia ka Reservation Policy", la ong u bah Ardent.
Haba kren hadien ba la mih na jaka shah thngan u bah Ardent, ka kong Ampareen ka la ong ba ka wan peit ia u bah Ardent kum ka riew shimet ym kum ka myntri sorkar hynrei kum para MLA.
Watla katta ruh ka la ong ba kan iakren ha ka sorkar halor kane ka jingwan iakynduh jongka ia u bah Ardent.
“Ka dei ka hok jong ki hynrei ngi kwah ban iakren namar ba kane kam bha ia ka jylla, tang katta nga don ban ong.
Nga wan ban kyrpad ia I, ban weng noh ia ka jingiakhih namar ba ngi donkam ban iakren namar khlem ka jingiakren shaei ngin iapoi", la ong ka Kong Ampareen.
Ka la bynrap, “Nga dei ka MLA, nga dei ka nongshong shnong, nga sngew donkam ban wan, nga wan, nga la leh ia la kajong ka kam, ka jingkhot ia I sha ka jingialang, ngin sa khot", ka la ong.
Shwa ia kane, ka la don ruh ka jingiapyni nia hapdeng jongki, ha kaba ka Kong Ampareen ka la kylli kaei ka jingkwah jong u bah Ardent haba ka sorkar ka la dep thaw ia ka Committee ban bishar ia ka Roster system hynrei na ka liang u bah Ardent u la ong ba ka VPP ka ieng beit ha ka nongrim ba dei ban pynbeit ia ka Reservation Policy namar ba ka dei ka met jong baroh ka jingeh.
Long live VPP.
Shillong:U Doktor Andreas Dkhar (M.
D),u ba dei ruh u Additional Director of Health Service (SS) ha Civil Hospital Shillong, u la khlad noh ha ka step jong ka sngi saitjaiñ, ha ka karta ba 57 Snem hapoh Super Care Hospital, Shillong.
U Doktor u ba la trei la palat 30 tylli ki Snem, la tip ruh kum u wei na ki doktor kiba sbun, la tip ruh kum u wei na kiba shemphang ban sumar bad u ba kitkhia ia ki nongpang.
U la aiti ia ka jingim ha ka kam ka ba u la trei bad ai ruh ka jingsumar ha ki ba bun ki bynta ,katba u dang don ban ai jingsumar ia ki nongpang ha ïingsah jong u ha pohkseh shillong.
U don ruh ka por ban sngap ia ka jingrh jong ki nongpang bad ban trei syndah lang bad ki, khnang ban wanrah ia ka jingsumar kaba ki nongpang ki donkam.
Niar eh bn shem kum u ne doctor ba sbun 99percent ha Shillong ki doctor ki plan tang ia ka pocketshane ki don hi kiba shim duna dor,tangba ki bun bha ki khwan.
Shillong:U CEM ka KHADC u bah Titos star Well Chyne, mynhynnin ka sngi, u la ong ba hadien ba ka KHADC ka la pynlong ia ka jingkhynra ia ka Labour License ia ki bar jylla ba niah kali kamai hynnin ka sngi, mynta ka sngi kiba bun ki la wan ban aplai ia ka Labour License.
Hynrei na ka la liang ka Council kam pat pdiang namar ba kan sa shong jing ialang shwa ha ka sngi Nyngkong, ha kaba kiba aplai ki dei ban pynbiang ia ki kot ki sla jaka sah na u Rangbah Shnong ba ki sah bad lada ki lah ban pynbiang ka Council kan sa bishar kaei kaba dei ban leh.
U la ong ba ka Council kan thoh sha ka District Transport ba kam dei ban ai driving license khlem ka Labour License na ka Council.
“Kiba bun ki bar jylla kiba niah taksi kamai ki iaid khlem ka Labour Licen se, kiba niah ia ki kali jong ki Khasi ne ki bar jylla.
Mynta ka sngi kiba bun ki bar jylla kiba la wan ha ophis ka Council, nga la wan naduh mynstep, nga la ai ka jingbthah ba kim bit ban ai kano kano ka Labour License ne ka Clearance Certificate ne Labour Certificate katba ngim pat ai ia ka hukum.
Mynta ka sngi hi nga la phah khang noh shwa ia ka ophis ka Labour License bad ngin iashong biang la sngi Nyngkong ban iapyrkhat halor kane", la ong u bah Titosstarwell.
Ha kajuh ka por, ula pynpaw iaka jingsngew bynniaw ba ki don ki Khasi kiba ai bylla niah kali ha ki bar jylla khlem ka License.
“Kaba sngewsih ka long ba ki don ki Khasi, kiba ai bylla niah kali ha ki bar jylla khlem ka license", la ong u CEM bad u la ong b aka Council kan shim kam halor kane ruh.
“La sngi Nyngkong ngin lum lut katno tylli ki taksi kamai kiba iaid khlem trading license, katno ngut ki bar jylla kiba niah khlem ka Labour License bad ia ki kali baroh kiba ngi la ioh ia ki number kiba biang, ki bym don ia ka trading license, ngin thoh sha u District Transport Officer (DTO) ban leh ia kaba donkam ba baroh ki taksi shwa ban ioh ia ka permit ki dei ban ioh shwa ia ka Trading License bad ki bym don ka dei ban pynduh noh", la ong u bah Titosstarwell.
Shillong:Ka Meghalaya Clean and Green Orga nisation, lyngba U bah S Nongkhlaw, ka la pynmih khubor mynta ka sngi, ha kaba ka la ong “Wat ia u Ksew ka miaw kiba dei ki jingri jong ngi ki briew, ngi dang pyn biang ka jaka leit sha bar ba biang ba tikna khnang ba kan nym jaboh ka Mariang bad ki sawdong sawkun ka iing bad phyllaw, hynrei ia ki driver trok la niew ia ki, ba ki dei tang ki mrad khlaw ki bym donkam jing iada eiei".
Ka jing bat no entry pathar jong ki pulit pyniaid kali ha ki jaka kiba tang ka painkhana ne ka rest house ruh ba kim don, ka la pynjaboh ia ka Mariang bad ki sawdong sawkun bad la pyni, ba ha FCI Godown Mawlai la pynieng parking ia ki trok ha katei ka jaka kaba tang ka painkhana ban leit shabar kam don, ha kaba ki driver trok ba wan thep khaw bad ki driver ba wan pynhap khaw ki la hap ban leit shabar pathar kat shaba lap ba shem, kaba la wanrah ia ka jing jaboh ha katei ka jaka".
Ha 7mer upper Shillong, ki pulit ki la bat no entry ha katei ka jaka kaba khlem da don ki jaka ban leit shabar ba tikna ka la wanrah ia ka jing jaboh jong katei ka jaka, khamtam katei ka jaka ka dei kaba khring bha ia ki nong jngohkai pyrthei Elephant falls, hynrei ka jing jaboh ki sawdong sawkun ha katei ka jaka ka lah ban ktah ia ka kam jngohkai pyrthei.
Ha Lad Umroi, ha katei ka jaka ruh la bat no entry ia ki trok bad ka painkhana kaba don ruh la shu khang tala beit khlem da plie bad kumta ka Meghalaya Clean and Green Organisation, ka kyntu ia ki bor ba dei peit ba kin plie noh ia katei ka painkhana na ka bynta ka jingkhuid jing suba ha katei ka jaka.
Nangta la ong shuh shuh, ba ha Jorabat, la bat no entry ha ka surok bah 4lane, bad ym i myntoi shuh ban khot ka 4lane, namar satang ar tylli ki kali la ioh ban iaid, namar la pynthut da ki kali ba la bat no entry bad pynieng beain ha kato ka jaka.
Katei ka seng, ka ong, ba lada ka sorkar kam lah ban pynbiang ia ki jaka ieng parking kaba khot ki Truck Lay Bye kan ia pynbeit bad ki riew shimet kiba lah ban pynbiang ki jaka ieng ba paka bad ki painkhana ki rest house ba biang na ka bynta ki nong niah trok.
“Ngin nym lah ban shu kynnoh sniew ia ki nong niah trok bapli kiba la long ki dieng shaindoh ha baroh ki liang, la ha ki paidbah ne pulit.
Ngi kyrpad jur na ka liang jong ka Seng ia ki pulit pyniaid kali ba kin nym dei ban bat no entry kat kaba ki sngewbit ma ki, hynrei ki dei ban peit ka jaka kaba biang naka bynta ka khuid ka suba bad ka biang ka bit ia ki nong niah trok bapli" ong ka seng.
Nangta, la ong shuh shuh, ba ki pulit ki la bat no entry wat ha ki rud surok ruh bad kine bunsien ki la wanrah ruh ia ki Jing aksident bad shim ruh ia ki jingim briew bad ka seng, ka kyrpad ruh ia ki driver trok ba kim dei ban shu ieng pathar ha ki rud surok bad pyn jaboh ia ka mariang da kaba bret jaboh kulmar, hynrei haba shet jingshet kin da lum da lang noh bad bret sha ki jaka ba dei ban bret bad na ka liang jong ka Seng kan sa buh ki katto katne ki jaka pyn lang jaboh ba ki lah ban bret hangta bad ba ki dkhot ka Seng kin sa wan ban lum ha kano kano ka por ba la i donkam ban lum, bad leit bret sha ka jaka pynlong jaboh ka sorkar (Marten).
Nongpoh:Ki riew paidbah, kaba kynthup naduh ki Longkmie, Rangbah bad khun samla na ki shnong bapher bapher ka thain Nongpoh, mynhynnin ka step, ki la leit ban tur sha iing u Bah Mayraldborn Syiem, MLA Nongpoh, kata na ka bynta ban dawa na u ba u dei ban kren eiei halor ka Reservation Policy ne ka bhah thungkam thung jam hapoh ka jylla.
Naduh ka por 8 baje eiei mynstep, ba kitei ki riew paidbah kaba la donlang ruh ba ki kynhun seng bhalang, ki la poi ha iing utei u MLA Nong poh, ha kaba ki la rah ruh da ki Plakad kiba don ia ki jingthoh bapher bapher, hynrei ha kaba kum katei ka por, utei u MLA u don ha iing bad u la khot ia ki ban iakren pynsngewthuh, ha kaba ynda la kut katei ka jingiakren, kitei ki paidbah ki la mih noh na katei ka iing u MLA.
Hadien ba la mih na iing u MLA, kitei ki riew paidbah, ki la ong ba ka jingleit tur jong ki sha iing u MLA Nongpoh, kam dei na kano kano ka daw ne kaba don bynta ha ki kam Politik, hynrei ka jingleit jong ki, ka long ba kyntu bad dawa na u, ba u dei ban kren eiei halor ka mat kaba la iakhih, ia kaba la ialam da u Bah Ardent M.
Basaiawmoit, MLA Nongkrem bad uba dei ruh u President ka VPP.
Ki la pynpaw ruh, da kaba ong ba hadien ba ki la kynduh ia u MLA Nongpoh, na ka liang utei u MLA Nongpoh, u la pynpaw ba u sngewkhia eh halor kane ka mat bad lyngba jong katei ka sngi, u la ai ka jingkular ba ma u ruh un sa kren sha ka Party bad na ka Party kin sa ioh ban kren sha ka sorkar.
Shillong:Ka Executive Committee ka KHADC ka la khot ïa baroh ki Rangbah Shnong ka Sor Shillong sha ka jingïalang ha KHADC bad ka daw ka long ka jingïohi ha ki lad pathai khubor ba la don ki briew nabar jylla kiba la wan buhai shnong kum ha Madanrting halor ka jingjia ïapher Jaitbynriew ha Manipur kiba la wan buhai shnong bad mynta ki la sdang ban saphriang sha kiwei ki shnong.
U CEM KHADC u Bah Titosstarwell Chyne u la ïathuh ba ki Rangbah Shnong kiba ym duna na ki 50 tylli ki shnong ki la shimkhia ban peitngor ïa kita kiba wan nabar jylla, kynthup ruh ïa kiba wan leh kam khaïi.
“Ha ka jingïalang la rai ba ki Dorbar Shnong ban bthah ïa kiba aiwai ïing ban register ïa ki nongshong wai bad ka KHADC ka la rai ban pynmih ka Notification ne jingpynbna ka Khasi Hills Autonomous District Council Maintenance of Household (KHADCMH) ban register ïa ki nongshong wai, ki trai ïing bad ki trai ïing kim dei ban aiwai ïa kiba wan nabar khlem ka jingïoh NOC u Rangbah Shnong," ong u CEM.
U la ong ba u sngewkmen ba baroh ki Rangbah Shnong kin ïatreilang khnang ba ki Khasi kin ym long rit paid, kum ïa ka Trading license ki Rangbah Shnong kin ïatreilang ban khmihbniah bad ki Rangbah Shnong kim lah ban ai NOC khlem mynjur 2:3 ka Executive Dorbar ka Dorbar Shnong.
U la ong kum ha ki kam aiwai dukan lada don ki trai jylla kiba la lah ban leh hi ki kam khaïi ymdei ban aiwai sha kiba nabar.
“Haba ïadei bad ka Domicile Residential Certificate (DRC) u riewlum ne Tribal uba ïoh Traibal Certificate na kiwei ki jylla um lah satia ban long ne kam ba u dei u riewlum ha kane ka jylla bad ym dei ruh ban ai ïa ka DRC lada um pat duna ïa ka 12 snem kum u nongshong shnong ka Jylla bad donkam ban pynshisha da ka Ration card," ong u CEM.
Haba ïadei bad ka jingwan buhai shnong kiba nabar jylla ha Madanrting u CEM u ïathuh ba u Rangbah Shnong u la ong ka jingwan kidei ki briew na Manipur khlem tip ka Dorbar Shnong hynrei la wan ïalam da kawei ka kynhun niam ha kaba mynta ki la don sa tang 32 ngut ki longïing hynrei kiwei ki spah ngut ki la jah shaei.
“Ngi kyntu ïa ka sorkar jylla ban buh da ki relief camp ha ki jaka Sorkar ym ki shnong ba sah ki trai jylla bad ynda la wanphai biang ka suk ka saiñ ha Manipur kan hap phah noh ïa ki, namar kane kan long kum ka mat ban pynduna ka buhai shnong kiba nabar," ong u CEM.
Haba ïadei bad ka Them Mawbah u CEM u la ong ba u Rangbah Shnong u la ïathuh ba ki don haduh 8 hajar longïing badon EPIC bad ki bym don kot don sla ki don 6 hajar, katba ki Khasi kiba sah ha Shnong ki don tang 400 ïing.
Ha ka jingïalang la donlang ki EM Trade u Bah Rangkynsai Kharbuki, EM Elaka Bah Jambor War, Bah Martle Mukhim EM, Bah Teibor Pathaw, Bah Pynïaid Sing Syiem, u Syiem Hima Mylliem bad ki Rangbah Shnong.
Imphal:Hadien ka jing kynnoh na ki nong ialam jong ka kynhun hindu ka Vishva Hin du Pari shad (VHP) ba ka kynhun jong ki samla Hmar, kata ka Hmar Students Asso ciation (HSA) ka la pynshai ba kam don satia ka jingpynpra ia ki jaka mane blei ha ka thaiñ ba bun paid bha da ki jaitbynriew Hmar ha ki bynta jong ka Tipaimukh ka bynta shathie jong ka jylla Manipur ha kane ka jingiakulmar.
Ka kynhun jong ki Hmar ka la pyn shai ba ka khlem don satia, wat tang kawei ruh ka jaka mane ba ki la shah pynpra ha kane ka thaiñ.
Ka seng HSA kaba dei ka seng ba marwei bad slem bha jong ka jaitbynriew hmar ka la pynshai ha kawei na ka jingkren jong u nongialam ka seng VHP, u Milind Parande, u ba la kam ba ki jaka mane ba heh la pynpra ha Tipaimukh, ha kaba ka jingkren jong u la pynmih ha ki katto katne ki lad pathai khubor, hynrei na ka liang ka HSA ka la kyntait bad ong ba ka dei ka khubor bymshong nongrim bad ka jingkynnoh kaba bakla.
Ka seng jong kine ki samla ka la pynrem jur ruh ia ka jingshah thang jong ki ïing ki sem, kynthup ia ka Ïingmane ha ki bynta jong ka Imphal East ha ka sngi ba ar.
“Ngi kyrpad jur ia ka sorkar ba ka dei ban iada ia kum kine ki jingpyrshah ia ka imlang sahlang kaba lah ban wanrah ia ka jingkulmar ha kane ka jaka ba la jur ka jing ia umsnam" ong katei ka seng.
Na ka liang jong u General Secretary jong ka VHP, u la kam ba ym dei tang ki iingmane kristan kiba shah pynpra, hynrei kumba 40 tylli ki jaka mane blei ki hindu ki la shah pynpra ha ki lehnoh Kuki.
U la kam ruh ba 11 tylli ki jaka mane blei ba heh, kynthup ia saw tylli ha moreh jong ka Tengnoupaul, lai tylli ha Tipaimukh bad 4 tylli ha imphal East la pynjot pynpra ha kane ka jingiakulmar.
Shillong:Ka ïingbishar kyrpang ia ka kam bamsap kaba la tip kum ka Lokayukta, ka la lap ksai ia kiba donkti bamsap, kata u MDC jong ka Asanang constituency, u Ismail Marak lem bad u Chief Excutive Members (CEM) barim jong ka Garo Hills Autonomous District Council (GHA DC), u Boston R Marak ha ryngkat ki 11 ngut ki MDC jong ka GHADC haba iadei bad ka mukotduma bamsap.
U Ismail Marak, u dei ruh u MLA barim jong ka Rongram konstitwensi ha shwa ba kin pynduhnoh ia katei ka konstitwensi.
Katkum ka hukum, ba la pynmih ha ka 18tarik Jymmang 2023, u shongknor jong ka Lokayukta, u bah B.
Dhar u la hukum ba kin phah sha ka ïingbishar haba iadei bad katei ka mukotduma sha ka Public Prosecution jong ka West Garo Hills, ha kaba ka ïingbishar ha Tura kan sdang noh ia ka jing shong bishar ba kyrpang pyrshah ia ki 13 ngut ki briew kiba la shah pynngat katkum ka section 7 bad 12 of the Prevention of Corruption, Act 1988.
Kane ka mukotduma ka dei kaba la ujor da u Nilbert CH Marak na Dawa Gittingre, jong ka East Garo Hills District ha ka ïingbishar jong ka Lokayukta ha ka 2 tarik Jymmang, 2019 pyrshah ia u Ismail Marak u MDC barim jong ka Asanang constituency, hadien ba ka la don ka jingpyndonkam bakla ia ka pisa ba la mang haduh shi klur tyngka na bynta kiba bun tylli ki projek ha Asanang constituency.
Katkum ka jing ujor, ki projek ba don kumba 49 tylli la bhah ia ka Asanang constituency, hynrei kitei ki projek la shu pyntreikam malu mala, kane ka la pyn artatien ba ka lah ban don ka jing bamsap ba shyrkhei bha.
Hadien ba la leit ban jurip, ka Lokayukta ka la lap ba u Ismail Marak lem bad kiwei pat kiba ia donkti lang ha ka 24 tarik Naitung 2019, ka Lokayukta ka la bthah ruh ba ka Central Burea of Investigation (CBI) ka dei ban shimti noh ia ka jing tohkit.
Hynrei, ia kane ka hukum jong ka ïingbishar Lokayukta, la iakhun pyrshah ha Meghalaya high court lyngba ka Writ petition number 293 jong u Snem 2019.
Hadien ka jingiakhun ba la slem bha ka Division bench jong ka Meghalaya High Court, ka la pynkut noh ia kane ka mukotduma ha u bnai 6 tarik iaiong 2021.
Ha ka 18 tarik u bnai Rymphang jong u snem 2022, ka Ïngbishar jong ka Meghalaya Lokayukta ka bthah ia u Director General of Police (DGP) jong ka jylla Meghalaya, ba un tohkit bniah ia katei ka mukotduma katkum ka section 20(5) jong ka Meghalaya Lokayukta act 2014 ban phah ruh ia ka jingtohkit ryngkat bad ka mukotduma ba u la shah pynngat.
U ophisar ba tohkit u la shem jingeh bad katto katne ki daw ki bym lah satia ban kiar, ha kaba la pynlong ia kane ka mukotduma ba kan sahteng.
Hynrei, hadien da ki snem la pynkut noh ia ka jingtohkit ha ka 18 tarik Jymmang 2023, ki jingiohlum jingtip baroh la dep ban phah sha ka ïingbishar jong ka Lokayukta.
Hadien ba ka Lokayukta ka la ai ia ka hukum ha ka 18 tarik Jymmang 2023, u Director of Prosecution u la phah ia ki jingiohlum jingtip lyngba ka jingtohkit ba kin phah noh sha ka Special court jong ka West Garo Hills, Tura ban pynngat kyndon noh.
Kine ki briew kiba la shah ujor ki kynthup ia u Boston R.
Marak, CEM barim ka GHADC, u Mark Goera B Marak, EM barim ka GHADC na Batabari Constituency, Winnison Ch.
Marak, Dy CEM barim ka GHADC na Rongrikimgre Constituency, u Jimbirth R Marak, EM barim ka GHADC na Amongpara constituency, U Levastone T.
Sangma, EM barim ka GHADC na Jenjal constituency, Righteous N Sangma, EM barim ka GHADC na Babellapara constituency, u Rupert M.
Sangma, EM barim ka GHADC na Tura constituency, u Kenedick S Marak, EM barim ka GHADC na Siju constituency, u Dhormonath Ch.
Sangma, EM barim ka GHADC na Naguapara constituency, u Ismail Marak, MDC barim ka GHADC na Asanang constituency, kynthup ruh ia ki kontraktor kata u Kubon Sangma bad u Nikseng Sangma lem bad u Hewingson A Sangma, Secretary jong ka GHADC.
Ha oid jing stad te tam beit ngi East khasi hill keiñ tang ba ki Kam ki jam pat ioh bun ki Garoka result ka sniew palat kar nang mih ki snem, balei ki khynnah ki leh kamkai palat, shaei ka lawei jong ki? kumno kin ioh kam ioh jam? u bar jylla un sa klun lut ia ki kam ha ki office ha meghalaya.
Dei na ka garo hills ba ka literacy rate ka hiar ha Meghalaya bad kumjuh ruh ba bun Load shedding namar ki garo ki bam ei ia ka bill lightUGaro da u pass tang 20 percent wa ka kam u ia iohlut ngi hi sah Kale kale.
Shillong:Ka kynhun kaba bat ia ka nam lahduh jong ka Meghalaya State League ka Shillong Lajong hynnin ka sngi ka ialehkai pyrshah ia ka Lumdiengngan na ka Group C ba lah ialeh ha MDSA Ground, Mawkyrwat bad katei ka kynhun ka la jop da 10-0.
Uba la thep bun kol ha katei ka jingialeh u dei u Babysunday Marngar uba la ioh ban thep san tylli ki kol ha ka minit kaba 25, 31, 42, 46, bad 49 katba ki san tylli kiwei pat ki kol lah thep da u Wadajied Kynsai Ryngkhlem ha ka minit ba 4, Pynche Tyngkan, ha ka minit ba16, Atlanson Kharmaw ha ka minit ba 70, Ioanis Suchen 77minit bad u Hardy Cliff Nongbri 90’+2 minit.
Ka jinglehkai na ka Group A ha MFA Turf Shillong lah iohi ba ka Langsning ka la jop ia ka Umrit da 9-1.
Ha kane ruh ka jinglehkai la iohi ba ka jar jong ka Umrit ka la shah pynkhih borabor na ka liang pyrshah ha kaba ki kol jong ka Langsning ki dei kiba la thep da ki rangialeh kiba kynthup ia u Dauruhipaia Pale ha ka minit ba 3 bad ba 45, Arnesius Marwein minit ba 5, Kordor Dkhar 12 bad 42 minit bad u Kynsaibor Lhuid ha ka 24 minit.
Shuh shuh u Federick Wahlang u la ioh sa kawei pat ka kol ha ka minit ba 52 bad tang katto katne minit hadien kane, ka Umrit ka la lah ban thep kawei ka kol ha ka minit ba 68 da u Wanroyshang Sangma.
Hynrei ha shuwa ban kut ka jinglehkai, ka Langsning ka la ioh biang sa kawei ka lad ban kamai kol hadien ba u Lhuid u la mareh ha shwa ia u nongiada ka Umrit bad ioh ban pyntyllun ia ka bol beit beit sha ka jar ha ka minit kaba 87.
Na ka Group B ha Jowai, ka Ladthalaboh ia ka ioh ban ieng hakhmat duh jong ka Group hadien ba ka la lah ban pynliem ia ka Mulait United da 2-0.
Ha katei ka jingiakhun, ka jingioh ban thep kol ka la long haduh ka minit kaba 40 da u Stephanson Pale uba la ioh ban pynkhih ia ka jar jong ka Mulait kaba la long da ka penalty.
Ka kol kaba ar jong ka Ladthalaboh ka la long tang mar ia sdang ka kylla miet hadien ba u nongap kol ka Mulait u la lait ban kem bha ia ka bol bad tang kumta u Nickyboy Swer um shym la pyn sepkai ia ka kabu jong u.
Da kaba ioh jop ha katei ka jingialeh, ka Ladthalaboh mynta shuwa ka ioh ban lamkhmat ia ka Group B da kaba kamai10 poin.
Na ka Group D ha Tura, ka jingiakhun hapdeng ka Khliehmaw lieh Youth Club bad ka Selsella Sports Association ka la kut ha ka jingiadraw da mar 2-2.
Ha kane ka jingialeh la iohi ba ki ar tylli ki kol la ioh ban thep tang hapoh ka 10 minit, haba u Maldrin Marak u la ioh ban pynlamkhmat shuwa ia ka Selsella Sports Association ha ka minit kaba 4, hynrei tang hadien ar minit u Kyntiew Marthong u la ioh ban ai jubab na ka liang ka Khliehmawlieh ha ka minit kaba 6.
45 minit pat tang hashuwa ban pynkut ia ka kylla step u Maldrin u la ioh biang ban thep sa kawei ka kol na ka bynta ka Selsella.
Hadien kane, tang 10 minit ba la sdang ia ka kylla miet, ka Khliehmawlieh ka la ioh biang ban pyniaryngkat hadien ba u D Marngar u la tur mar pyrshah ia u nongap kol ka liang pyrshah bad pynrung ia ka kol ba-ar jong katei ka kynhun.
Mynta ka sngi kan don tang kawei ka jingiakhun kaba long na ka Group B hapdeng ka Rangdajied United pyrshah ia ka Rymbai Iawpynsing ka ban ialeh ha Kiang Nangbah Stadium, Jowai naduh ka por 2:30 janmiet.
Shillong:Da kaba pynliem ia ka Rymbai Iawpynsing da 3-0 hynnin ka sngi, ka Rangdajied United ka la nang iaid sha ka lynti ka semi final jong ka Meghalaya State League 2023 ba lah ialeh na ka Group B ha Kiang Nangbah Stadium, Jowai.
Da kaba jop ia ka Iawpynsing, ka Rangdajied ka la ioh ban knieh noh ia ka kyrdan kaba hakhmat duh ba la bat da ka Ladthalaboh mynshi sngi da kaba ioh hi 10 poin hynrei kaba wan kham hakhmat da ka jingiapher ha ka jingioh kamai kol.
U Oresterwell Langshiang lehse u dei uba kloi eh ban ioh thep ha kane ka lympung ialeh da ka jingioh ban pynkhih jar tang ha ka 15 sekhon ba la sdang ia ka jinglehkai, hadien uba la mareh na ka phang ka mon u la ai bol sha u Wansiewdor Nengnong bad une u la ai pat sha u Langshiang uba la ioh ban kynjat sha ka jar jong ka Iawpynsing.
Ka Rymbai kam shym la lah ban bat ia ka bol halade, ka la ialeh katba lah ban nym ailad than ia ka Rangdajied ban iai thep kol hadien ka jingialeh kaba 45 minit, hynrei kane ka jingialeh pyrshah jong ka Rymbai kam shym la khanglad satia ia ka Rangdajied ban ioh pynkhih biang ia ka jar ha ka minit kaba 70 haba u Nongneng uba la wan kum u substitute u la ioh ban pynrung ia ka bol na kyndong jong u diengkol.
Tang hadien 10 minit u Bansuklang Bina uba la ioh ban pyrshang u la shah khanglad noh ha u nongap jong ka Rymbai u Christopher Lyngdoh, hynrei da ka jingwan mih shakhmat jong u Neng nong u la ioh ka lad ban pynung ia ka bol sha ka jar na ka bynta ka kol kaba lai jong kane ka kynhun.
Ki jingiakhun mynta ka sngi ki long: Group A, Shillong – Jyntru pyrshah ia ka Umkseh, 3 janmiet; Group B, Jowai – Youth Club Pdengkarong pyr shah ia ka Ladthad laboh, 2:30 janmiet; Group C, Mawkyrwat – Mawten pyrshah ia ka Seven United, 3 janmiet; Group D, Tura – Warima Youth Club pyrshah ia ka Atong Matgrik, 3 janmiet.
New Delhi: U nongak phlim ba pawnam jong ka bollywood, U  Ashish Vidyarthi, uba la don mynta 60 snem ka rta, ula ia poi kha bad ka Rupali Barua, kaba na Assam, kaba dei kawei na ki nongsuh jain bad nongshna riam ba pawnam, ha kaba ki la ia poi kha dang shen ha Kolkata.
U Ashish Vidyarthi, haba kren sha ki kotkhubor, ula ong “Ha kane ka rta jongnga, nga da sngew hun mynsiem hi kduk, haba nga ioh ban ia poi kha bad ka Rupali.
Ngi ia poikha hapoh kashari bad ka sa don ka jing ialeh sngewbha ha ka por janmiet".
Ula ong shuh shuh “Ngi la iakynduh la katto katne por bad ngi la rai ban iaid beit shakhmat ia ka jingiadei jongki bad ngi la pyndep ia ka jing iathoh shong kurim, tangba ka dei kaba rit bad kaba ki ia don tang kiba ha iing kiba iajan bha" ong U Ashisha, uba la ia poikha kham mynshwa ia ka  Rajoshi Vidyarthi.
U Ashish Vidyarthi, u dei uba la ak ha bun bah ki phlim Hindi, Telugu, Tamil, Kannada, Malayalam, English, Odia, Marathi, bad Bengali.
Ki phlim jongu, ki kynthup ia ka  1942: A Love Story, Baazi, Jeet, Mrityudaata, Arjun Pandit, Major Saab, Soldier, Haseena Maan Jaayegi, Jaanwar, Vaastav: The Reality, Joru Ka Ghulam, Refugee, Jodi No.
1 and Kyo Kii… Main Jhuth Nahin Bolta nalor kiwei pat.
Shillong:U Myntri ba dei khmih ia ka tnat Education ka sorkar jylla u Rakkam A Sangma, u la maham ia ki nongialam jong ka seng sain pyrthei ka jylla ka Voice of the People Party (VPP), ba kam bha ba kan ialehkai bad ka ding jong ka Reservation Policy, namar ka lah ba kan kyrtoh ne ban bam duh syndon wat haduh ka lawei jong ki khun samla jong ka jylla.
Haba kren bad ki lad pathai khubor mynta ka sngi, u Rakkam u la pynpaw ia ka nuksa jong kawei ka mukotduma u snem 2014 ka jylla Maharashtra, hadien ba u nongmudui, u la ieng ban pyrshah ia ka ain ba la thmu ban pyntreikam da ka sorkar ka Maharashtra hapoh ka iing bishar ba ha khlieh duh ka ri ka Supreme Court.
Ha kane ka jingmudui, ka rai na ka Supreme Court ka la rai ban pynduh ia ka ordinance ba la pdang bad mynjur da ka iingdorbar thaw ain ka Maharashtra bad mardor ka la shim ia ka sien jam ban phah ia ka jingpynbna jong ka sha baroh ki jylla ba don ha ka ri ba kynthup lang ia ka Meghalaya, ban pynkynmmaw ba ka kyndon kaba shah ban mang kyrpang ia ka bhah thungkam thungjam ha ki jylla kam dei ba kan palat ia ka 50%.
Hynrei u Rakkam haba u phai khmat sha la ka jong ka jylla, u pynpaw ba u paid nongshong shnong ka jylla Meghalaya u don hapdeng ka kabu ksiar ba ka bhah ka long haduh 85 % kum ka bhah kyrpang kum uta u riewlum (tribal).
Shuh shuh u Rakkam u la ong ba ha ka 27 tarik Lber 2021, ka Supreme Court ka la pan jingpynshai na ka Meghalaya ba kan pynshong nongrim ia kane ka bhah ba 85% bad haduh mynta ka Supreme Court kam pat shim la rai ne ong eiei halor jong kane.
Kumta, u Rakkam u la pynpaw ba lada iai bteng ban shu ialeh drama sah ia kane ka mat, lehse lah ban jia kaei kaei ka bym lah ban poi pyrkhat, bad ynda haba la jia mano pat ban shim ia ka jingkit khlieh, bad ki pateng kiban wan da lei lei kin nym lah shuh ban map.
Hynrei kumba ka long ia mynta u nongialam ka VPP ba dei ruh u MLA ka Nongkrem u bah Ardent M Basaiawmoit u don hapdeng ka jingshah thngan kum shi bynta ka mat jingdawa na ka sorkar jylla ba kan lum ia ka jingalang khnang ban iathir bad tai sani bha biang noh sa shisien ne ban pynbeit noh ia ka bhah thungkam ba la pyntreikam ha ka jylla.
Shillong:Ki Principal jong ki college ha ka jylla ki la buh ia ka jingkyrpad ha ka sorkar ba dei ban sdang ban pyntreikam New Education Policy (NEP) ha ka jylla, namar ka dang don kam ban pynbiang ia ki tiar ki tar bad kum juh ka jingkhim ka por.
Hynrei ha ka jingialang kaba khot ka sorkar jylla mynta ka sngi, na ka liang u Vice Chancellor ka North Eastern Hills University (NEHU) ka la kwah ban pyn treikam noh naduh ka samoi pule jong u snem ba mynta 2023-24.
Haba kren sha ki lad pathai khubor, u myntri ka tnad pule puthi u Rakkam Sangma u la ong ba ka sorkar ka don hapdeng halor kane ka jingiasaid nia ki Principal bad u VC ka NEHU.
“Ha kajuh ka college bad kijuh ki tiar ki tar lah ban pyntreikam ia ka NEP mynta u snem 2023-24 bad kam don jingeh eiei.
Ngam pyntreikam ia ka NEP bad ka NEP kan pynduna ia ka jingkhia jong ki samla pule, namar ha ka snem ba nyngkong katkum ka NEP ki samla pule kin jied tang 2 sobjek ha jaka 3 sobjek ha ka policy kaba rim, kawei ka Major bad kawei ka Minor subject bad kane kan pynduna ia ka jingban khia ki samla pule", la ong u VC ka NEHU.
U la kam ba la batai bniah shaphang ka NEP sha ki Principal bad baroh ki Principal kila mynjur ia kane ka policy hynrei ki don ki bym tip ba ka skulbah NEU kan pynlong ia ka jingai jinghikai ha u bnai Jylliew bad Naitung bad kim tip ban pyntreikam ia ka NEP jong ka samoi jingpule 2023-24.
Ha kawei ka liang, ki principal hapoh ka shatri ka Meghalaya College Principal Council (MPCC) ka la iatainia ba ka sorkar ka dei ban pynjlan shwa ia ka jingpyntreikam ia ka NEP ha u samoi jingpule 2024-25.
“Ka dei ka jingialang kaba nyngkong hapdeng ka sorkar bad ki Principal bad ka dei ka sien kaba nyngkong ha kaba kiba bun kim tip ia ka NEP 2020 bad ka dang don ha ka jingdum.
Ngi la iathir ha kaba iadei bad ka jingpyntreikam ia ka NEP hynrei ka don ka jingsheptieng na ki Principal kumno ban iaid namar ba ka por ka la khim palat ha kaba ka jingpynrung klas jong ka samoi mynta kan sa sdang shen ha kaba ka Academic Council kam pat pdiang ia ka kyndon pyniaid", la ong u Dr.
RM Manih u Principal ka MPCC.
Ha ka jingshisha, ki Principal ki pdiang ia kane ka NEP namar kan wanrah ia ka jingbha ia ki samla pule hynrei ka jingpan por ban pynjlan ka dei namar ba ka dang shem jingeh ban pyntreikam namar ba ka dang long hak dak.
“Ngi sngew ba ka dei ka policy kaba bha ia ka jylla bad ka ri bad ki samla kin ioh jingmyntoi hynrei ngi dei ban long kiba shai kumno ban iaid shakhmat bad ha kane ka bynta, kano kano ka Committee ka skulbah kin shong lang bad ki college ban pynkhreh hynrei ka jingpyntreikam ka long kaba eh mynta bad ngim kwah ban pyntreikam noh mynta, ngi kwah ban pyntreikam ha ka samoi jingpule 2024-25", la ong u Dr.
Manih.
Halor kane, u myntri ka tnad pule puthi ka jylla, u Rakkam A Sangma u la ong ba ki bor pyniaid college kila pynpaw ia ki jingeh ban pyntreikam mynta u snem bad na ka liang ka sorkar kan sa khot biang ia ka jingialang ban iathir kham bha shwa ban shim ia ka rai watla ka NEHU ka kwah ban pyntreikam noh ia ka.
“Ha kaba kut, ka jingkit kan wan sha ka sorkar bad ngi la sngap ia ka sur jong baroh ar liang, na ka NEHU bad kumjuh na ki Principal.
Bad ha kine ki sngi ban wan, ngin shim ia ka rai shen halor kane", la ong u Rakkam.
Shillong: La ioh jing ujor, ha ka 16tarik Jymmang 2023, ba u don uwei u briew, uba kam ialade, ba u dei u ophisar jong ka IB, na ka tnat kam poh iing, uba tyrwa ban ai kam ia ki briew ha Secreteriat, Shillong, lyngba ka MPSC bad DSC bad ula aiti ha ki briew, ba kin lum pisa, na kito kiba kwah ban trei ia kitei ki kam bad ha katei ka jinglum pisa, ki la lah ban pynmih haduh T.
80 lak na ki 38ngut ki briew, ha kane ka shisnem ba ladep.
Ha kawei pat ka jingjia, la iathuh ba la ujor ehajar ha Lumdiengjri PS, ha ka 22tarik Jymmang 2023, ba uwei u juh u birew, u kam ialade kum u pulit jong ka Special Branch bad ula tyrwa ban ai kam, ha ka tnat pulit, da kaba siew T.
1 lak ia ki bym pat dep matrik bad T.
50 hajar ia kiba la dep matrik bad la iathuh ba uwei u briew, ula siew ia katei ka pisa kaba T.
50 hajar sha u nongniah jong utei uba thong kam, ha U Lber 2023.
Ki pulit, ki la shimti ban tohkit, ha ka  Mawlai PS C/No.
45(05)2023 u/s 419/420 IPC r/w 66D IT Act bad ka  Lumdiengjri PS C/No.
71(05)2023 u/s 419/420 IPC bad la lap ba utei uba kam ialade kum u ophisar jong ka IB, u dei U  Richard Tiplang Swer (39), ha kaba ula shah kem bad aiti sha kashari.
La ioh kurup ruh ia ka  Bolero No.
ML-05-Z-3007, kaba don bad ka siren, ka VIP blinker, mobile, laptop bad shibun ki kot ki sla, na ka jaka sah jongu ha Wahingdoh.
La ong shuh, ba kito kiba la mad ia kaba kum katei ka jingshah thok, ba kin ujor sha ki pulit, ong ka kyrwoh, na u bah Vivek Syiem, IPS, Superintendent of Police, CityEast Khasi Hills, Shillong.
Shillong: Ka Voice of the People Party ka pynpaw ka jingiaroh ia u State President ka NPP, ba u la pdiang ia ka jingtyrwa ka Party ban pynshisha ba ka jingdawa jong ka VPP, ban pynkylla ia ka reservation policy katkum ka jingdon ki nongshong shnong ka long ba khlem nongrim bad ka ba bakla.
Kumta la kyrpad ia kino kino ki kynhun ba ieng pdeng ban pynlong ia ka jingtyrko para marwei hapdeng u Spokesperson jong ka VPP, U Dr.
Batskhem Myrboh bad u State President ka NPP, U Dr.
W.
R.
Kharlukhi, MP (Rajya Sabha).
Kan long ka ba bha shibun eh lada pynlong kham kloi ia kane ka jingtyrko, ong ka kyrwoh na U Dr.
R.
A.
J.
Syngkon, General Secretary, VPP.
Nongpoh: Ki riew paidbah na ka shnong Kdonghulu, mynta ka sngi ki la leit ban kynduh ia ka Kong A.
Majaw, Superintendent Engineer Ri Bhoi Distribution Circle, na ka bynta ban pynsngew sha ka ba ka dei ban shimkhia, halor ka jingeh kaba la kynduh da ki paidbah jong katei ka shnong, na ka jinglip bording kaba la shibnai kynthih mynta.
Haba leit ban kynduh ia katei ka ophisar, la ialam da ka Kong Iaishah Rymbai, ha kaba ki la ioh ban iathuh lut ia ka jingeh kaba ki shem na ka jinglip bording bad katkum ka jingiathuh da katei ka Longkmie, la ong ba ki la dep ban pyntip sha ka ki heh ka MePDCL ba ki dei ban shimkhia halor katei ka jinglip bording, hynrei ym shym la don kiba la shimkhia bad dei na kata ka daw, kaba la pynlong syndon ia ki riew paidbah na katei ka shnong ba kin leit syndon ha jaka treikam ka MePDCL kaba don ha Umiam.
Shuh shuh, katei ka longkmie, ka la pynpaw, ba ka jinglip bording kaba la shibnai mynta, ka la pynlong ia ki paidbah ba kin hap shongdum khlem bording, ha kaba ka la wanrah jingeh palat eh ia ki paidbah bad khamtam eh ia ki khynnah skul, kiba donkam ban pule kot pule sla.
Hadien katei ka jingkynduh, na ka liang ka Superintendent Engineer, ka la pynpaw ba ka jinglip bording ha katei ka shnong, ka dei na ka jingsniew u Transformer bad la donkam ban bujli noh da u ba thymmai bad kaba la ai ka jingkular, ba kan sa bujli thymmai noh da uwei bad kaba lah ban shimpor kumba katto katne sngi eiei.
Shillong: Na ka liang jong ka Mylliem Block Congress Committee, ka pynrem jur ia ka jing wan shongryngkat bad ka rah banner bad placard hakhmat ka ing sah jong u Bah Ronnie V.
Lyngdoh, MLAjong ka Mylliem Constituency, ha ka 23tarik Jymmang 2023 da ki briew kiba kam ba ki dei ki dkhot jong ka Voice of the People Party.
“Ha ka jingiakren ka jong ngi bad kine ki briew ha kane ka sngi, ki la pynpaw ba ki ia wanban pan ia ka jingkyrshan na i MLA ka Mylliem Constituency na ka bynta ka jingiakhih ka jong kaVoice of the People Party.
Ha ka jingsngew ka jong ngi, lada kano kano ka kynhun kaba wan panka jingkyrshan ia kano kano ka kam, ym da donkam ban ia rah banner lane placard.
Ka officetreikam ka jong u MLA ka Mylliem Constituency ka don bad kaba ki paidbah ki lah ban ia rung iamih ban iamir jingmut halor kano kano ka phang" ong ka kyrwoh.
“Ngi pynkynmaw ruh ba ki nongialam jong ka Voice of the People Party naduh kaba sdangkim kwah ban ia kyrshan bad iatrei lang bad kiwei pat ki kynhun hapoh ka liang pyrshah bad kaneka jing wan iashong hakhmat ka ing sah jong u MLA ka Mylliem ka lah ban dei kawei na ki ladjingpynkhreh election MDC jong ka party VPP.
Na ka liang ka jong ngi bad jong i Bah Ronnie V.
Lyngdoh, ngi wad ia ki lad ki lynti kumno ban ia weng ia ki jingeh jong ki paidbah bad kajaidbynriew ha kaba bun ki liang na ka por sha ka por.
Ngi kyntu ia ki paidbah ruh baroh ba nginia trei lang ha ki mat baroh ki ban long ka jingkyrkhu ia ka jaidbynriew pateng la pateng.
Ngisngewdei ban pynpaw ruh ba man u briew bad man ki kynhun ki don la ka jong ka rukom trei kamwatla ka thong ka long kajuh.
Ngi la jied ia ki nong mihkhmat ba kin sngap bad kin sngew ia kajingkhia ka jing jynjar ka jong u ba bun u balang bad ba kine ki nongmihkhmat kin ia said bad thawia ki ain ha ki rynsan kiba dei ia kaba ki la shah jied" ong ka kyrwoh na U bah Richard Marwein,President, Mylliem Block Congress Committee.
Ka don ka kyntien, kaba ong “U lum un madan namar jongphi" lane ha kawei ka kyntien, kaba ong “Wat la wahduid kin kylla umsaw, baieid iaphi ngam klet" bad kane ka dei ka khana kaba shisha, ba U Mahanandia, u hap iaid da ka saikil na India sha Sweden, ban leit iakynduh ia kaba ieid jongu.
U Mahanandia, un iaid 70 Kilometre ha ka shisngi bad ula sdang ia katei ka jingiaid lynti jongu, ha ka 22tarik Kyllalyngkot, 1977.
Ka Charlotte Von Schedvin, ha ka rta kaba dang 19 snem, ka la iakynduh ia u nongdro dur, uba tbit bha ban ohshrong ia ki dur briew, U  PK Mahanandia ha Delhi ha u snem 1975 bad ka Schedvin, ka wan khnang na  Sweden sha India, ban wad ia U  Mahanandia, uba ka shu bna, ba u dei u nongoh dur, uba pawnam bha.
Ha katei ka por, U Dr Pradyumna Kumar Mahanandia, u dang shu sdang ia ka kam ohdur jongu bad u dei u samla,  uba duk shibun eh bad u dang leit pule ialade ha ka  College of Art ha Delhi.
Hynrei, ka bym lah mutdur satia, ka long, ba katba U Mahanandia, u dang pynleit jingmut hi khui, ban oh shrong ia ka dur jong ka Charlotte, hangta, ki la sdang ban shoh jingieid iwei i iwei pat.
Hynrei, ka por kam ap bad ka  Von Schedvin, ka hap ban leit phai noh sha la ka jong ka Ri, tangba ha shwa ba kan leit phai, ki la iateh saiiong saisaw bad kular skhem, ba ki dei ban ia poi kha ha kawei ka sngi.
Kane ka dei ka jingjia, kaba la kham slem, hynrei, ka jingkren, ka la khring ia shibun ki nongpule jong ka BBC, ha kaba U Mahanandia, u iathuh “Ka riam da ka sari bad ka iakynduh ha ka sien nyngkong ia u kpa jongnga bad ngam tip hi ruh, naei ba ka ioh ia ka sari bad da ka jingmynjur jong u kpa jongnga, ngi la ia poi kha noh, ha ka dustur ia poi kha jong ki jaitbynriew tribal".
Ka la dei ban leit phai bad ka la pynbor, ia u tnga jongka, ba un leit lang noh bad ka sha Sweden, hynrei, U  Mahanandia, u dang sahteng ha ka jingpule jongu, wat la katta, ka la phah ba un kular, ba un sa leit phai sha ka nongbah Boras, ha Sweden, ban iashong ia sah lang bad ka, kum shitnga.
Haba ki la ia don shajngai iwei ia iwei pat, ki la ia bteng ban ia phylliew jingieid da kaba thoh shithi bad hadien shisnem, haba ula dep ia ka jingpule jongu, ula rai ban leit wad, ia la ka jong kaba ieid, hynrei ha katei ka por, um don eiei satia nalade, na ka bynta ban thied ia ka tiket liengsuin ban leit sha Sweden bad kumta, ula die lut ia la ki jong ki jingdon jingem, tang ban ioh thied ia kawei ka baisikil.
Ula iaid saw bnai kynthih, lyngba ka  Pakistan, Afghanistan, Iran bad Turkey bad ka saikil jongu, ka sniew ha kiba bun ki jaka bad ki don ruh ki khep, kiba um ju ioh ia ka bam ka dih kaba biang, hynrei, u iaid beit shakhmat, ban pyndep, ia la ka  jong ka thong ka jongu bad ula iaid naduh ka 22tarik Kyllalyngkot, 1977 bad un iaid da ka saikil, na ka bynta 70 kilometre ha ka shisngi.
“Ka jingnang jongnga ban dro, nga ioh lad ban dro ia ki dur jong ki briew ha ka jingiaid lynti jongnga bad kumta ki siew pisa ianga bad ki don pat kiba ai da ka jingbam bad kiba ai ruh ka jaka sah" u iathuh ha ka jingiakren bad ka BBC bad ula poi ha Europe, ha ka 28tarik Jymmang jong utei u snem, da kaba u iaid lyngba ka  Istanbul bad ka Vienna bad nangta, u leit sha  Gothenburg da ka rel.
Ynda poi ha Sweden, ki iapoi kha, katba kum ka ain jong katei ka Ri.
Kitei ki arngut, ki shong ki sah ha Sweden bad ki don arngut ki khun bad haduh mynta, u dang trei hi ialade, kum u nongoh shrong ia ki dur ki dar jong ki briew.
Shillong:Ki bor pyniaid district jong ka Ribhoi district ka jylla Meghalaya, haba iadei bad ka jinglum jingtip ia ka iap bad ka jingdon jong jong ka jingpang swi ne flu, la buh noh ia ki katto katne ki shnong kiba hap ha katei ka district.
Kitei ki saw tylli ki shnong kiba la pynngat da ki bor district ha ka Contain ment zone ki kynthup ia ka shnong Umsaw riang, Madan Nonglakhiat, Mawlyngkhung bad ka Syllei-u-lar.
Kane ka jing shimrai ban pyn ngat ia kitei ki shnog ha ki containment zone, ka long ban tehlakam ia ka jing saphriang sted jong katei ka jingpang, ha kaba ka tnat veterinary ka dang peit bniah ban lap ia kitei ki jingpang.
Kitei ki shnong la pynjari ruh ia ka kyndon 144 CrPC, da ka majistor jong ka district katkum ka jingmynjur jong ka tnat District Animal husbandry & veterinary ophisar.
Katkum ka hukum la mana ban ri sniang, ban shoh doh bad ban die ia ka doh sniang ha kitei ki Shnong.
Ka jingshim ia kane ka lynti long ban iada bad tehlakam ia ka jing saphriang sted jong kane ka jingpang.
Baroh ki nongri sniang bad kito kiba pyniaid ia ki pham ri sniang ki dei ban peit bniah ia ka koit ka khiah.
Ka jingrung jingmih jong ki briew sha kitei ki jaka dei ban ailad tang ia ki katto katne.
Shillong:Ki Myntri Rangbah ka Jylla Assam bad Meghalaya kila shim rai ban ïa hiar jurip lang sha West Jaiñtia Hills bad Karbi Anglong ha u bnai Jylliew kum shibynta ban pynheh mynsiem ïa ki nong shong shnong kham tam hadien ka jingmih ka jingïa kynad ha pdeng ki Khasi-Pnar bad ki Karbi dang shen.
Kine ki Myntri Rangbah kila shim ïa kane ka rai ha ka jingïalang ban sdang ïa ka jingïakren pyn beit pud jong ka kylla kaba ar na ka bynta ki 6 tylli kiwei pat ki jaka ba ïakajia ba dang sahteng, kaba long ha State Guest House ha Guwahati.
Haba ïakren bad ki nongthoh khubor, u Myntri Rangbah ka Assam Himanta Biswa Sarma ula ong, “Naduh mynta ka sngi, ki Regional Committee jong ki artylli ki Jylla kin sa sdang noh ïa ki jingïalang, jingleit jurip ïa ki jaka ba ïakajia.
Hapoh u bnai Jylliew, ha ki taïew ba kut jong u Jylliew, u Myntri Rangbah ka Meghalaya bad ma nga,ngin sa ïa hiar jurip ïa ka Karbi Anglong ban Jaiñtia Hills, kaba don mynta hapdeng ka jingïakynad kum shibynta ban wanrah pat ïa ka jingshaniah".
“Ki paidbah na baroh arliang kin don ïa ka jingsngew shaniah bad kin ïoh ïa ka jingkular ba ki Sorkar Jylla na baroh artylli ki Jylla kin sa pynbeit noh ïa ki jingïapher jingmut, jingïakajia pud da ka mynsiem ban pynneh ïa ka jingsngew paralok hapdeng ki paidbah na Meghalaya bad Assam" ula ong.
Ula pynpaw ruh ïa ka jingkyrmen ban pynbeit ïa kane ka kam bad ka jingïapher jingmut lyngba ki jingïakren bad ka jingïa shaniah kaba markylliang.
Ki Regional Committee kin sa aiti ïa ki kaiphod hapoh ki taïew ba khadduh u bnai Naitung bad yn sa pynbud pat da ka jingïalang bishar kam hapdeng ki arngut ki Myntri Rangbah.
U Myntri Rangbah ka Jylla Conrad K Sangma ula ong ba kane ka dei ka jingsdang jong ka kam ban wad ïa ki lad ki lynti ha ka ban ïapynbeit noh ïa ki jingïakajia ha ki hynriew tylli ki jaka ba la buhteng.
“Ngi la bthah ïa ki Regional Committee ban leit lum ïa ki jingtip bad sdang ïa kajuh ka kam kumba la leh ha ka kylla kaba nyngkong jong ka jingïakren.
Ngin sa ïasyllok bad ki kynhun bapher bapher bad ngi kyrmen ba ngin sa ïoh noh kloi ïa ka kaiphod.
Kin don katto katne ki jaka kiban shim por bad don ruh kiban sted bha ka kam" ula ong.
U Conrad ula ban jur ruh ba ki arngut ki Myntri Rangbah kin sa hiar jurip ha West Jaiñtia Hills bad Karbi Anglong, kaba dang don ha ka jingïakynad, haba kyntu ïa ki nongshong shnong ban wanrah noh ïa ka jingsuk bad kular ruh ïa ki paidbah ba ki ar sorkar kin sa wanrah ïa ka lynti ban pynbeit lut noh ïa kiei kiei baroh.
“Nga sngew skhem ha ka jingïalam jong u Myntri Rangbah ka Assam bad ka Sorkar India bad ngin sa wad ïa ka lynti ban pynbeit noh ïa kane ka kam da ka jingïashaniah markylliang bad jingïalong paralok," ula ong haba bynrap, “Ha kajuh ka por, ngi la kyntu ïa ka Survey of India ba kan bteng ïa ka jingïaid sorjamin jong ki jaka ba hynriew tylli ba la dep ïakren pynbeit bad ban pyndep noh kloi ïa ka sorjamin".
Shillong:Mynhynnin ka sngi, ka 24tarik Jymmang 2023, kaa Khasi Student Union’s (KSU) Laskein Circle ka leit ban pan jingshai na artylli ki Bank, kiba kynthup ia ka State Bank of India Raliang bad ka Meghalaya Rural Bank Mowkaiaw, halor ka jing ujor na ki paitbah kiba donkam ia kine ki bank ba ki ia kynduh jingeh ha kaba iadei bad ka jingbym don Branch Manager da kiba trei pura, ha kitei ki Bank.
Halor kane ka seng ka la ioh jingpynshai na ka liang kitei ki arngut ki Manager bad ka seng ka ai por ba hapoh jong une u bnai ba kin pynbeit bad lada kim ioh da kiba trei pura, ka seng kan hap ban iaid da kawei pat ka lynti, khnang ba ki paitbah ka thain kin ioh ia ka jingmyntoi na kitei ki bank, ong ka kyrwoh khubor, na u samla Juhhi Tariang, Publicity Secretary KSUWJHDU.
Shillong:Ka Khasi Jaintia Presbyterian Synod Sepngi, kaba long ka sponsoring body jong ka KJP Girls Higher Secondary Sch ool, Shillong, ka la khot kyrkieh ia ka Execu tive Committee, ha ka 24tarik Naiwieng, 2023, halor ka jingjia ba sngewsih, namar ka jingjia ryngkhat ba ka ding, ka la bam duh ia ki jingtei, kiba long ki matti ki mishoneri ha ka step phyrngab jong ka 21tarik Jymmang, 2023.
Ka jingialang pyrkhat kam, ka dap, da ka jingsngewsih bad sngewkhia kaba khraw, halor kane ka jingjia.
Kane ka jingjia, ka la ktah jur ia ki nongpule bad ka jingduh kaba khraw ia ki tiar ki tar ba kordor jong ka skul.
Kane ka skul, ka long kawei na ki skul, ba la rim tam ha ka jylla bad ka thain jong ka Ri bad ka la sei bad pynmih ia shibun ki longkmie, kiba la long ka jingkyrkhu bad jingmyntoi ia ka imlang sahlang, ha ka thain bad ka Ri, ha ki kyrdan bapher bapher.
Ha kum kane ka jingjia ka Synod, ka pynpaw ia ka jingsngewnguh ia ka Principal, Vice Principal, ki nonghikai, ki nongtrei kiba la shim ia ka jingkitkhlieh, ha kiba bun bynta ban peit bad pynbit pynbiang, ia ka jingdonkam ka skul, ha kum kane ka por.
Ka Synod, ka kyntu ruh ia ki kmie ki kpa bad ki khynnah skul, ba kin ym don kano kano ka jingsngew, namar ba ka Synod lem bad ki bor pyniaid jong ka skul, ki la shim khia ban pyniaid beit ia ki Class, kumba ki dei ban long, khnang ba kan ym don ka jingduh ia ki nongpule.
Ka Synod ka pynpaw ka jingsngewnguh eh, ia ka dorbar Shnng Mission Compound baroh kawei, kiba la shim khia lang naduh ki nongkitkam shnong bad ki nongshong shnong, kiba la iarap bad ai jaka rieh shipor ha ka iing dorbar jong ka shnong, ia ki khynnah hostel bd ki la pynbiang ia ka sha step.
Ka Synod, ka pynpaw ruh ia ka jingsngewnguh ia U Conrad Sangma, myntri rangbah ka jylla, Bah Adelbert Nongrum, local MLA, Bah WR Kharlukhi MP, kiwei ki myntri sorkar, ki MLA, MDC, ki seng balang, ki riew shimet, kiba iasnoh kti bad don bynta ha kane ka jingjia ba sngewsih.
“Ngi kyrpad ia baroh, ban kynmaw kyrpang ha ki jing duwai na ka bynta ka skul bad ki khynnah pule" ong ka kyrwoh na U Rev WP Marbaniang, Moderator, KJP Synod Sepngi.
Imphal: Uwei u riew paidbah, ula iap bad ka iing jong u myntri kam poh iing jong ka jylla Manipur, ka la shah thang, haba ka jing iakynad, ka iai bteng biang ha Bishnupur bad Imphal West District jong ka jylla Manipur.
Na katei ka jingjia, la pynjari ia ka korphiw, khlem pynkut por shuh, ha ki bynta jong ka  Bishnupur, Imphal East, Imphal West bad ka Jiribam district.
Uba iap, ha ka jing ia kynad, la iathuh, ba u dei uwei na kiba la mynsaw, ha ka jingshah siat ha ki ehrang ha ki jaka lum jong ka  Thamnapokpi, kaba hap ha  Bishnupur district, ha ka step jong ka sngi balang bad  utei  ula iap noh ha Hospital ha Imphal.
Ha ka janmiet jong ka sng balang, u paidbhur, ula leit thang ruh ia ka iing jong U Govindas Konthoujam, ha ka nongbah Ningthoukhong ha  Bishnupur district bad ki la pynjot thiaw ruh ia kiwei ki jingdon jingem, ha katei ka iing.
Utei u myntri, um shym don satia ha iing ha katei ka por jong ka jingjia bad ym don ruh mano mano na ka iing jongu, kiba mynsaw na katei ka jingjia.
U Kuldiep Singh, uba dei u nongai jingmut jong ka sorkar Manipur, ha kaba iadei bad ka jingwan rah ia ka shongsuk shongsain, u iathuh ba ka jingjia, ka la sdang ha ka miet jong ka Sngi Hat Majai bad sngi balang, haba lai tylli ki iing, ki shah thang ha  Tronglaobi jong ka Bishnupur district bad katei ka la nang pynmih shuh sa kiwei ki jingialeh pyrshah, hapdeng ki kynhun jaitbynriew, ha kaba la thang shuh shuh, ia shibun tylli kiwei pat ki iing.
La iathuh ba kitei ki dei ki iing, kiba la iehnoh, da ki trai lane kiba la shah thang malu mala, ha ka jing ia kynad, ha ki khyndiat sngi ba ladep.
Ka jing ia kynad kaba la jia ha ka jylla Manipur, ka la pyniap ia 70ngut ki briew bad sa 200ngut kiba mynsaw bad sa ki  hajar ngut kiba la phet na la ki iing ki sem jongki.
Shillong:Ka Meghalaya Board of School Education (MBoSE) ka la pynbna ba ïa ka result jong ka eksam SSLC (class 10) bad HSSLC (klas 12) Arts, yn sa pyllait noh ha ka 26 tarik u Jymmang.
Namar ba la pynduh ïa ki booklet jong ka result naduh u snem 2014, ka MBoSE ba pyntip ba ïa ka booklet lah ban ïoh na ka website jong ka MBoSE www.
mbose.
in.
Ïa ka result lah ban ïoh na ka www.
megresults.
nic.
in, www.
meghalaya.
shiksha, www.
result.
shiksha, www.
jagranjosh.
com.
Nongpoh: Ka kynhun jong ki briew kaba don kumba 7 ne 8 ngut eiei, kiba la riam shipai ialade bad kiba la rah ruh da ki suloi kai ba la shna da ki dieng, ki la leit ban lute ia kawei ka jaka tylliat maw (Stone Crusher) kaba don ha shnong Umduba, Killing bad katei ka jingleit lute, kitei ki nonglute, ki la ioh ban rong ia ka pisa haduh T.
80 hajar.
Katei ka jingjia, ka la jia hynne ka step phyrngab ha ka por 12:30 baje eiei, ha kaba la ong ba kitei ki briew kiba la riam shipai, kiba la rah da ki suloi kai ba la shna da ki dieng, ki la leit beit beit sha jaka treikam hapoh katei ka jaka tylliat maw, kiba la pyntieng ia ki nongtrei kiba don ha katei ka jaka lyngba kitei ki suloi kai, khnang ba ym nud kiba saham leh leh pyrshah ia ki.
Ki Pulit ka Khanapara Police Station, ki la ioh jingtip ia katei ka jingjia ha ka por 1 baje eiei bad kiba la leit mar mar sha katei ka jaka, hynrei haduh ban da poi ki Pulit, la ong ba kitei ki nonglute ki la phet na katei ka jaka, kata hadien ba ki la ioh ban rong ia katei ka pisa.
Haba ki pulit ki la kylli na ki briew kiba don ha katei ka jaka, la ong ba katei ka kynhun ba riam shipai, tang mar ia poi ha katei ka jaka tylliat maw, ki la sei beit da kitei ki suloi kai bad kiba la leit beit beit sha ka jaka ba buh pisa, hadien kata pat tang mar ia ioh ia katei ka pisa, ki la phet noh bak na katei ka jaka.
Ha katei ka jingjia, kam shym la wanrah ia ka jingmynsaw ne iashoh iadat, lait noh na ka jingshah lute ka pisa.
Haba iadei bad katei ka jingjia, ki pulit ki la dep ban rejister case bad ka jingtohkit ban lap bad ban iohkem ia kitei ki nonglute kan dang iaid shakhmat.
Shillong:Ki Pulit jong ka East Jaiñtia Hills District, ha ka miet jong ka sngi ba ar, ha ka por kum ba 10.
30 mynmiet, ki la ioh ban kem noh ia lai ngut ki briew, kynthup ia kawei ka kynthei briew bad arngut ki shynrang, hadien ba la ioh ban kurup ia u drok na kitei ki briew.
Katkum ka jingiathuh jong ki khubor pulit, kitei ki nong khaïi drok ba la tip kyrteng kum u Passar Uddin bad u Dipak Bidya kiba dei na nongbah Shillong, katba kawei pat ka riew kynthei kaba la tip kyrteng kum ka Maya Gwala ka dei kaba shalan ia kitei drok.
Ia une u drok la kurup na kawei ka bus kaba don ia u number AS-01-FC-8199 ha ka por kumba 1.
30 mynstep ha Umtyra.
Na ka liang jong ki bor pulit ki la pynngat kyndon ia kine ki lai ngut, katkum ka NDPS Act ha ka jing don ryngkat lang u nong sakhi.
Ha ka jingtalasi ia kane ka kali, la lap ia u drok heroin ba khia 100.
56 Gram.
Haba iadei bad kane ka case, ki pulit jong ka East Jaiñtia hills District, ki la her sha nongbah Shillong ban kem noh ia ka Pushki na ïingsah jong ka na Polo.
Kane ka briew kaba dei ruh ka nong plan ia kane ka kam.
La register case pyrshah ia ka Pushki ha Khliehriat police station katkum ka mukotduma number 37(5)2023u/s21(b)29 NDPS Act bad ka jingtohkit ka dang iaid shakhmat.
Na kitei ki lai ngut ki briew, nalor u Heroin ba 100.
56 Gram la kurup ruh ia ki lai tylli ki mobile phones, ka pisa ba 3.
34 lak tyngka ha ryngkat kawei ka ATM card bad Pancard.
khliehriat  police did a good jop.
Nongpoh: Ki paidbah nongshong shnong kiba shong ba sah ha kiba bun tylli ki shnong na Bynihat sharum, kata sha Jorabat, Khanapara, Pillangkata bad shaduh Umtyrnga, ki la syllang eh na ka jinglip bording, kaba la sdang ha ka step sngi u Blei bad kat haduh kine ki sngi kim pat ioh bording.
Lah ruh ban kdew hangne, ba ka jinglip bording ha katei ka thain, ka dei hadien ba kawei ka trok kaba la kit palat pud ia u rnga, ka la leit ban rat ia u sainar elektrik bad ia ki Post Ilektrik kiba don ha Rajabagan bad naduh katei hi ka sngi, kat haduh mynta kitei ki shnong kim pat ioh bording.
Naduh katei hi ka sngi, ba la khyllem ki Post Ilektrik, ki briew na ka tnat MeECL, ki la trei shitom ban pynbiang pat ia ka bording ha katei ka thain, hynrei kat haduh mynta ym pat ioh ia ka khubor kaba thikna, ba haduh lano ba ki shnong ha katei ka thain, kin iohbiang ia ka bording.
“Kane ka pateng ba mynta ka dei ban leh eiei, ba ki pateng ban dang wan kin sngew sarong.
Ka jing iatrei lang da baroh ki jaitbynriew ka Jylla, kan pyntikna, ia ka suk ka sain, ki khun ki kti, ki khun ksiew, ki khun miaw, ki khun khnai bad ruh na ka bynta ki khun samla jong ki pateng ban wan.
"Kine ki kyntien ba donburom/ba kongsan (Solemn Message) ba la mih na ka sur jong ka Voice of the People Party (VPP), ka pyn kynmaw ia ngi ia kawei ka jingrwai ba pawnam kata ka “One Day at a Time" ba la thoh da ka Marijohn Wilkin bad u Kris Kristofferson: Yn sot khyndiat ia ka jingmut kane ka jingrwai [ai ianga ka bor, iarap ia nga mynta ka sngi, pyni ianga ka lynti, kaei kaba nga dei ban leh, nga pan tang ia kane na Me, namar kaba mynhinnin ka lah leit ko Jisu Bathiang bad kaba lashai ka lah ban long ba kam dei shuh ka jong nga].
Dang don jingkyrmen, namar katei ka sur ka lah rung ha kiba bun.
U Bah Hopestandard Myrthong uba dei uwei na ki nongpule kot khubor ba tista u sngewhun bad ka jingiaid lynti jong kiba bun ki seng ba dawa ban pynkylla noh ia kane ka rukom mang kyrpang ha ka thungkam thung jam kaba 40% la 40% namar kane kan ialam sha ka jingsngewpher jaitbynriew te kaba bha tam ka long ban wan rah noh da ka EQUALITY Policy bad ka jingmut jong kane ka equality policy ka long kumba ha Meghalaya ngi don 60 tylli ki Constituency bad lada lait kam Sorkar 60 tylli kaba mut kawei ka Constituency ka ioh kawei ka post bad kane ka Formula ka mut 60÷ No.
of posts kaba mih nangta ka long ka hok jong kitei ki Constituency te ha kaba apply kam dei tang ki Nongthep Vote jong kata ka Constituency kiba dei hok ban apply kam ym kiba nabar ka Constituency.
Kumta ha ka jingiakynduh jong nga bad kiba bun ki paitbah haba nga batai ia kane ka Equality policy baroh ki hun bad pdiang lut bad mynta ka shong satang ha kine ki 60 ngut ki MLA ba kin pynlong ain noh ia kane ka Equality policy ha ka thungkam thungjam namar ki paidbah te ki la hun jrut ia kane ka policy bad lada pyntreikam hok ia kane ka policy kan reflect ruh ia ka roi ka par jong ka Jylla baroh kawei balei kiba bun ki Dong ki Thain kim don Surok, Hospital, Light bad kumta ter ter te lada ka Sorkar ka wanrah ia ka Budget 600 klur shisnem ka hok jong kawei ka Constituency ka long 10 klur da kane ka Equality policy kan lait shibun ki jingkwah long Minister ne Chairman namar ka Mang pisa ka la don hapoh iing ym ban leit nguh leit dem than sha kita kiba heh bakhraw bad kum ka jingpynkut nga kyntiew ia ki paitbah baroh, ki seng bapher bapher, ki MLA ba kin kyrshan ia kane ka jingpynthymmai ia ka thungkam thungjam bad ki jingpynroi hapoh ka Jylla jong ngi.
H.
Myrthong(Hopestandard Myrthong)M- 8974301037.
Halor kane ka bynta, ym da don eh ban iakren, iathoh- iatar, tad haduh ba ia ka Jylla Jammu & Kashmir la phiah hapdeng ar tylli ki Union Territories, kata, ka Jammu & Kashmir bad ka Ladakh.
Barabor, ia ki Union Territories la pynkiew kyrdan sha ki States (Jylla).
Kane ka dei ka sien kaba nyngkong eh ba la phiah ia ka Jylla.
Don ar jait ki Union Territories (a) kiba don ka Iingdorbar, kita ki long ka Delhi, Puducherry bad Jammu & Kashmir (b) ki bym don Iingdorbar, kita ki long, ka Andaman bad Nicobar Islands, ka Chandigarh, ka Dadra & Nagar Haveli bad Daman and Diu, Ladakh bad Lakshadweep, hapoh ka jingsynshar ka Sorkar Kmie.
Donkam ki Union Territories namar ka Delhi ka dei ka nongbah jong ka Ri India, ka Andaman & Nicobar Islands ryngkat bad ka Lakshadweep namar ka jing jngai, hynrei ka Chandigarh, ba la iaknieh da ka Punjab bad Haryana, ka dei ruh ka nongbah jong kitei ki ar tylli ki Jylla, donkam ban iada bad pynneh ruh ia ki riti-dustur, ki kolshor, ban kyntiew ia ka ioh ka kot, ka pule puthi, ka koit ka khiah, bad khamtam ban don ka jing shong shngain.
Kam dei tang ha Ri India, ba ki jylla baroh ki dang don la ki jong ki jong ki kolshor, hynrei, ki don kiwei ki Ri ka pyrthei ba riewspah ne duk kiba dang don la ki jong ki jong ki kolshor.
Dang sngew shngian ba ngi dang lah ban iohi ia ki jingshad, ki jingriam ba tynrai ka jaitbynriew Khasi & Jaintia, Garo bad kiwei kiwei, ban iohsngew ia ka rwai, ka tem, ka put na menbarim, ba dang don kiba thain ryndia, thain muka, thain shang, thain prah, bad kumta ter ter.
Dang im ki niam tynnrai, kiba haba ki leh ne rai ia kano kano, ki da pan jingbit na U Blei hi.
Kine kiei kiei baroh ki pynshisha ba ngi dei ki jaitbynriew ba hiar pateng, kim lah ban shu mih hi.
Kane ka pynskhem ia ka jinglong trai ri ha ka jylla baroh kawei.
Ka pynskhem ruh ia ka jinglong traibal jong ngi.
Ka Sorkar Kmie haba ka iohi ba ka jing bym lah ka sorkar jylla ban synshar hok, bad ruh ban iakhun ia ki lehnoh, bad haba ym don jingshngain shuh, bad ka ktah shibun ia ka ioh ka kot jong ka Ri baroh kawei, kumta ka la phiah ia ka Jammu & Kashmir bad ka Ladakh.
Ka jingduhnong ki Union Territory kiba rit paid ka long ba kim don Iingdorbar.
Ka Chandigarh, kaba ka jing heh ka long kumba 114 sq km, ka dei ka nongbah kaba itynnad bha, ka ioh jingmyntoi bha namar ka dei ka nongbah jong ar tylli ki jylla, Ka don bun ki skul, hospital sorkar kiba bha tam, ynnai iakren shaphang ki skul, hospital shimet bad jong ki balang ne niam bapher bapher.
Ka Ladakh bad ka Jammu & Kashmir ki don ka lawei ba phyrnai, ki la kiew stet bha ha kine ki ar snem, ka jing durut ka sorkar kmie ka long kaba khraw, tyngeh bad stet bha ha baroh ki liang, la dep shna da ki hajar tylli ki surok bah surok rit bad da ki spah tylli ki jingkieng.
Nangta, 31 tylli ki surok kiba la sam lyngba ki lum (tunnels), sa 10 tylli tang ban pyndonkam da ki shipai, ki kali ba pyniaid da kaba pyndonkam da ki tyllai nar (cable cars) ne ropeways, kumba ia tip baroh, ki jaka sumar, ki skul & kolej bad kumta ter ter.
Ka Zojila Tunnel ban pyniasoh ia ka Jammu & Kashmir bad ka Ladakh, kan dei kawei na ki tonel kaba jrong tam ha Asia, kata 14.
15 Km.
Ka Chenab Bridge ha Jammu & Kashmir, ka dei ka jingkieng rel kaba kynjang tam ha ka pyrthei, kata haduh 1178 phut, ka iaryngkat bad ki iing kiba 97 ne 98 mala eiei.
Ka Ladakh kan don ruh ka jing pynmih bor ding na niamra ia kaba ki khot ka Geothermal Plant.
Don tang kyndiat ki bynta jong ka Ri ba lah ban tan bor ding na niamra, ar tylli, na kita, ka dei shilynter ki bynta ba shatei jong ka Jylla Arunachal Pradesh bad ka Jylla Sikkim.
Kane ka jingphiah ia ka Jammu & Kashmir, ka la law noh ia ki syrdot jong ki jingsohsat ha ka shi miet.
Hynrei dang don hi katto katne ki seng, bad seng sainpyrthei kiba pyrshah khlem nongrim.
Khynwin ka Lok bad Rajya Sabha, kyang/kren kulmar, leh shongshit, mynta pat, jar ki sngap.
Kaba sngew thamula eh ka long ba wat ka China bad Pakistan ruh ki pyrshah.
Kim dei ban batai stad ia ka kam iing jong ngi.
Ki jingthmu jong ki la pulom lut namar ba ngi don ka Sorkar Kmie kaba da khlain bha, kaba iada na ki jingthombor jong kiwei ki ri.
Hynrei te, lah poi u Chaina ha phyllaw iing.
U Myntri Rangbah duh ka Ri lem bad ki Myntri ba radbah, ki leit khmih man ka por khnang ba ka kam kan iaid kumba la buh, bad ban lah ban pyndep hapoh u snem 2026.
Ki nong Puducherry kim kwah ban pyniasoh bad ka Jylla Tamil Nadu, namar lehse ki suk, ki biang kum ka Union Territory.
Kino kino ki thain ba don ki lum bad ki wah bakhuid basngur, ka jingitynnad kan don beit.
Ka Khajjiar, ha ka Jylla Himachal Pradesh, ka ioh ka nam ba nyngkong eh, kata ka “Switzerland of India" kumba ju tip ia ka Shillong kum ka “Scotland of the East" bad ka Coorg ha ka Jylla Karnataka kum “Scotland of India.
" Don bun tylli ki jaka ha Jammu & Kashmir bad Ladakh kiba dei ki “Switzerland of India" kiba lah ban iakhun ban ioh ia ka nam lahduh.
Khlem jingkhuid jingsuba, ym lah ban ioh ia kitei ki nam.
Ka dei ka sien ka banyngkong eh ba baroh kawei ka pyrthei ka iohi ia ka jingkmen, ka khmat ba phuh ba phieng jong ki nong Kashmir namar ki la iohi ia ka lawei ba phyrnai.
bad ia kane la sakhi ruh da ki nongmihkhmat jong kiwei ki Ri ka pyrthei kiba wan sha ki jingialang jong ka G20, ban iohi ba kata ka Kashmir, kam long shuh kumjuh, kumba ngi, ki nong India ngi ju iohsngew bad iohi ha kine ki 70 tylli ki snem ba lah leit.
Don ruh kiba ong ba kam dei shuh tang ka Switzerland of India, hynrei ka “Paradise on Earth".
Shillong:Ki nongialam ka seng Hynniewtrep National Liberation Council (HNLC), ki la kren sha ki lad pathai khubor ha ka sien ba nyngkong, hadien ba ka seng ka la iamynjur bad ka sorkar ban iakren iasuk katkum ki kyndon ka riti synshar ka ri.
Ka HNLC kaba la dap 35 snem ha ka jingiakhun pyrshah ia ka sorkar ban dawa ia ki jingeh jong ka jaitbynriew Khasi, kan sdang ban iakren iasuk bad ka sorkar jylla, sorkar pdeng katkum ka rukom ha ka taiew ba nyngkong jong u bnai Jylliew ban wan.
Haba kren mynhynnin ka sngi sha ki lad pathai khubor, u Vice Chairman ka HNLC u bah Manbha lang Jyrwa ha ka jingdon lang u ksiang u bah Sadon K Blah bad kiwei, u la ai khublei ia ki paidbah ka bri u Hynniewtrep bad pynshai iaka nongrim ka HNLC kaba ieng iakhun naduh mynshwa na bynta ban pynskhem bad pynkhlain ia ka jingieid ri Hynniewtrep.
“Ka HNLC kaba la dap 35 snem ka la iakhih ialeh ia ka sorkar bad kaba kongsan ka dei ka Hynniewtrep Nationalism ne ka jingieid ia ka jaitbynriew Hynniewtrep ban iada ia ka jaitbynriew la ka dei hapoh ka Riti synshar ka ri India ne habar ruh kam lei lei tangba, ngi dei ban ioh ia ka jingithuh kum ka jaitbynriew", la ong u bah Manbhalang.
U la bynrap, “Haba peit ia ki jingjia, haba peit ia ki jingjia kum ki Kuki, kine ki dei ki bym don ka jaka bad kaba ma ka long ba lehse kan poi ka por ba kum ka jaitbynriew Khasi kan wan jia kum kane lada ngim don ka jingithuh kaba kyrpang".
U la ong ba ki Mizo ki don ka Mizoram, ki Naga ki don ka Nagaland, ki Manipuri ki don ka Manipur, hynrei ka jaitbynriew Khasi kam pat don ka jingithuh ba kyrpang.
Ha kajuh ka por, u la ong ba ka jingwan iakren ka HNLC bad ka sorkar, kam dei satia ka jingwan pyndem.
“Ka jingwan iakren jong ngi kam dei ka jingwan pyndem shane, ka jingwan jong ngi shane ka long ba ngi kwah ban iakren bad ka sorkar India bad ka sorkar jylla ban pynbeit ia kine ki kynrum ki kynram", u la ong.
Haba pynpaw ia ka jingkyrmen ban mih soh na ka jingiakren, u Vice chairman ka seng u la ong, “Ngi don ka jingangnud ba ka jingiakren kan poi sha ka thong, wat la ka lah ban slem.
Ka HNLC kam dei ka seng kaba pyrshah ia ka ri India ne kaba pyrshah ia ki heh paid ne ki rit paid, kam dei kaba pyrshah ia ki Muslim ne ki Hindu, hynrei kum ka seng ka ieng ha ka hok bad ka jingshisha".
Katba u ksiang u bah Sadon K Blah, u la ong ba ki nongialam ka seng, ki la iakynduh ia ki ksiang ka sorkar shwa ban mait lynti bad ka jingiakren mynshwa ka long ban ai lad laitluid ia ki nongialam ka seng, bad kawei pat ailad ban wan shuh ki paralok, hynrei ka donkam ia ka sorkar ban ai shwa ia ka amnesty ne ka jingshah laitluid ia ki dkhot ka seng.
“Wat ha ka jingiakynduh la iakren bad mynjur bun ki bynta, hynrei ka jingiakren kaba shisha kan sdang naduh ka taiew ba nyngkong u Jylliew ban wan", la ong u bah Sadon.
Katkum ka jingong ki nongialam ka seng, ki mat kum ka ILP, khappud, jingma ia ka jaitbynriew, ki jingshah thombor bad ka Instrument of Accession, nalor kiwei kin dei ki mat ha ka jingiakren bad ki sorkar.
Haduh mynta, ki nongialam ka HNLC, ki la iakynduh la saw sien bad ka sorkar ban iakren shwa ba kan don ka jingiakren katkum ka rukom.
Ha kane ka sngi, la don lang u Political secretary bah Aristar Thongni, bah Storgy Lyngdoh u PSO, bah Raymond Lapang, PSO nalor ki dkhot ka HNYF.
Katkum ka jingiathuh u ksiang ka seng, ka la don haduh saw sien ka jingiakynduh hapdeng ki nongialam ka HNLC bad ka sorkar shwa ba ka jingiakren kaba dei rukom kan sdang ha u Jylliew ban wan.
Shillong:U Deputy Commissioner jong ka West Khasi Hills District u Bah Garod L.
S.
N Dykes u la ïoh jingtip na ka tnat ri mrad jong ka sorkar ba don ha West Khasi Hills District, ba ki la don ki sniang kiba la ïap suba pang khlam ïa kaba la tip kum ka “African Swine Fever".
Katkum ka jingtip kaba la ïoh ba ki sniang kiba la ïap na ka jingpang khlam ka dei na ka shnong Tiehsaw hapoh jong ka West Khasi Hills District, kumta la donkam ban shim ïa ki lad ki lynti ban khanglad ïa kane ka jingsaphriang kane ka jingpang.
Na ka liang jong u Deputy Commissioner u la pynjari ïa ka kyndon 144 CrPC ba ai bor ïa ka tnat ri mrad ba kan pynthikna ba katei ka jaka kan long kum ka jaka kaba hap ban peit bniah, ba 1 km sawdong ka Tiehsaw ka dei ka pdeng jong ka pang khlam bad 10 km sawdong dang hap ban peit bniah.
Na ka liang jong u Deputy Commissioner jong ka West Khasi Hills District u la pynjari ïa baroh ki kyndon kiba hap ban bud haba ka don kum kane ka jingpang khlam ki sniang hapoh kano kano ka shnong ka thaw.
Shillong:U President ka Voice of the People Party (VPP) u bah Ardent M Basaiaw moit, mynta ka sngi ula sdang ia ka jing shah thngan ha khmat ka khyrdop ka Main Secretariat khlem buh pud.
Haba kren sha ki lad pathai khubor, u bah Ardent u la ther ia ka NPP kaba ialam ia ka sorkar ba ka ioh bad peit beit kliaw tang ia ka elekshon, ym na bynta ka jylla bad ki paidbah.
“Kaba sngew sih ka long ba kat kita ki nongialam ka NPP kim iohi palat ia ka elekshon.
Ha ngi, ngi peit ia ka sanphew ne hynriew phew sn em ban wan.
Ha ki (NPP), ka long beit tang ban jop elekshon, bad ka jingmut jingpyr khat jongki, ka long ban shu jop ia ka elekshon", la ong u bah Ardent ha jaka shah thngan.
U la kyntait ba ka jingiakhih kan dei ka buit politik na bynta ka elekshon MDC kaba lah ban long lashem snem.
U bah Ardent u la shim ia kane ka sienjam ban shah thngan khlem pud ban pynbor ia ka sorkar jylla ban pynbeit noh ia ka Reservation Policy, kaba ula ong, ba ka la noh shiliang palat sha ki Garo ban ia ki Khasi, namar ka jingbun paidbah.
Shwa ia kane, u bah Ardent ula pynlong ia ka jingshong kyraiñ ha phyllaw ka Additional secretariat, halor kane ka mat hynrei hadien ba ka sorkar kam shym la leh eiei ia ka jingdawa, ka VPP ka la shim ia kane ka sienjam kaba kham tyngeh.
Ha ka jingialang ha ka taiew ba la dep, ba la khot ka sorkar ban iathir halor ka Roster, ka VPP ka la mih jyndat noh hadien ba ka jingialang kam shym la pdiang ba kin iakren ia ka Reservation Policy, hynrei ki la shu iakren beit tang ia ka Roster.
U bah Ardent u la ong ba ka VPP ka leit sha u paidbah bad ki mat bad lada u ailad kan don ha ka sorkar yn pynurlong hynrei lehse namar ba um pat ibit ba kan don ha ka sorkar, ka parti kan iai trei bad iakhun ban pyndep ia kaei kaba la kular.
“Ka elekshon ka dang jngai bad kine ki mat ba ngi iakhih kim dei ki mat jong ka elekshon hynrei ki mat ban long ka jingkyrkhu ia ki samla kiba wad kam wad jam", la ong u bah Ardent.
U la kam ba lada leit sha ka ïing kashari, kin jop hynrei ha kawei ka liang, kan don ka jingktah ia ki paidbah Garo ban leit sha ka lynti ka ain ha jaka ban pynbeit da ka bor sain pyrthei, khnang ba kan long kaba khuid ia baroh ki para jaitbynriew.
U la kyntait ba ka jingpyniahap ia ka jingjia ha Manipur bad ka Kashmir ka dei ka bym don nongrim bad u la ong ba ka jingianujor ia ka Meghalaya bad kiwei ki jylla kiba mih jingkulmar kam don nongrim namar ba hangne ka don ka jingiasyllok bad ka jingiateh ha ka miej.
Ha kajuh ka por, u la ong ba ka sorkar kam pat ai jubab eiei ia ka jingdawa ka seng.
“Ka sorkar kam shym la phah jingtip eiei sha ngi halor ki jingdawa, ki jingiakhih jong ngi kin iai bteng haduh ba ngin ioh ia ka jubab.
Ki briew kiba don ha ka bor ki dei ban pynshong nongrim katkum ka jingbun paid jong ki nongshong shnong", la ong u bah Ardent.
Shillong: U bah Sainkupar Nongtraw, General Secretary ka HNLC, ha ka jingthoh ha ka facebook peij jongu, ula ong “Ha ka por ka jingsynshar ki dohlieh, ka sorkar British ha kato ka por ka lah pynkyntiew kyrdan ia ka Sohra ba kan long ka nongbah jong ka Assam ha u snem 1832 tad haduh ban da pynkynriah noh sha Shillong ha u snem 1866.
Kaba sngewsangsot mynta ia ka shnong Sohra ka long ba tang ba kan ioh ia i kyrdan district ha Meghalaya ruh ka dang shah thok kai ha ka Sorkar MDA.
"Ka jingkren jong utei u nongialam ka HNLC, ka thew halor ka jingleit U Conrad Sangma, myntri rangbah ka jylla, sha Sohra, ha ki khyndiat sngi ba ladep, ha kaba um shym la kular satia ban pynioh ia ka District jong ka Sohra, hynrei, ula shu kular, ba ka Sohra kan dei ka ophis kmie jong katei ka District, ynda ka sorkar kan pynbna.
kylla election issue ka Sohra district.
npp candidates from Sohra shella ki lah rem lypa.
TMC will surely form the next govt and inaugurate Sohra district without any further delay.
ka Dak ba ka TITANIC 3 NPP SHEN KAN SA NGAM HA 2023.
Shillong:Ha ka 6 tarik Kyllalyngkot 2023, ki pulit, ki la ioh jingtip lyngba ka phone na ki paidbah nong shong shnong jong ka shong Muriap, ba uwei u briew ba la tip kyrteng kum u (L) Raju Yndoh, u la shah pyniap ha ki briew kiba ym shem la ithuh satia ha kawei ka jaka ba la tip kum ka Jalaphet Bri Sumer, katba u dang wan phai na ka shnong Jalaphet, da ka ki Maruti Car, ryngkat bad ar ngut ki para kha ki jong u.
Ki pulit jong ka Umpleng, ki la hiar mar mar sha katei ka jaka, ha kaba ki la lap ia ka metiap jong u shynrang briew kaba la thiah lyngktar harud surok, ha kaba ka khlieh ka la shah khrai noh, da ki tiar kiba nep bha kaba la pyniakhlad ia ka met bad khlieh ha ki ar bynta.
Haba iadei bad kane ka jingjia ki pulit ki la rah noh ia ki arngut ki para kha jong une u lanot, kiba la tip kyrteng kum u Dondor Yndoh bad u Janki Yndoh, hadien ka jingkylli bad tohkit, haba iadei bad kane ka jingjia ki pulit, ki la lap ruh ba ki sopti bad ki juti jong u Dondor Yndoh, ki la bit snam.
Hadien la ioh jingtip ruh ba ia ki arngut, la rah noh sha Khliehriat police station na ka bynta ka jing tohkit, kaba bniah bad hadien la lap ruh ba ki arngut, ki la kubur ba ki la leh ia kane ka kam ba shyrkhei ha kaba la ujor ejahar ruh ia ki haba iadei bad ka kam ba ki la leh ha Saipung police station bad ka jingtohkit ka dang iaid shakhmat ban lap shuh shuh.
New Delhi: Uwei u briew nongleit jingleit da ka liengsuin Air India, u ba la tip kyrteng kum u Shankar Mishra, u la shah kem noh hadien ba u la jung ia kawei ka longkmie ba la 80 snem ka karta, kaba leit jingleit lang da ka juh ka liengsuin na Nongbah Newyork sha Nongbah Delhi ha ka 26 tarik Nohprah 2022.
Ki pulit ki la ioh kem ia u Mishra na Bengaluru, hadien ba ki la buddien ia ka mobile phone ka jong u bad ki la ioh kem noh ia u.
Ki pulit kin set ia u haduh 14 sngi na ka bynta ka jingtohkit kaba bniah bha.
U nongbishar u Manu Sharma, u la iathu ba don tang kawei ka kyndon ka bym lah satia ban bah jamin haba iadei bad u Mishra, hynrei kiwei pat ki long kiba lah ban bah jamin.
Katkum ka jingtip na ka Majistor ka iathuh ba u Mishra u khlem ai satia ka jingiatreilang bad ka kynhun tohkit jong ki pulit.
Ka ïingbishar ka la pynmih ruh ia ka hukum ba kin ym ai jamin satia ia u Mishra.
Katba u nongiasaid aiñ jong u Mishra u la buh ka jing kyrpad ha khmat jong ka ïingbishar ban ai jamin ia u Mishra, ha kaba ka ïingbishar kan sa shong bishar ha ka 11 tarik kyllalyngkot 2023.
U Mishra u la shah kem ha ki pulit jong ka Nongbah Delhi na Bengaluru, ha ka miet jong ka sngi thohdieng, ha kaba ka kynhun pulit, ka la tohkit ruh ia ki lai ngut ki nongtrei jong ka tei ka liengsuin.
Ki pulit ki la ialam ia u Shankar Mishra sha nongbah Delhi, ha kaba la pynngat ruh ia u ha ki kyndon aiñ ba 354,509 bad 510 jong ka india penal code, kumjuh ruh ha ka kyndon ba 23 jong ka indian aircraft act.
U nong shah kynnoh bad u nong kynnoh kim dei satia na Nongbah Delhi.
Ka kompeni na ri United States of America ka la weng kam noh shi syndon ia u Shankar Mishra kum u nongtrei u jong ka.
Nongpoh: Ha ka jingjia pluhding ba shyrkhei kaba la jia mynta ka step ha ka por 3 baje ei ei mynstep, ki la don kumba 17 tylli ki dukan kiba die ia ki tiar bapher bapher kiba don ha kawei ka jaka ha Baridua, ki la kylla dpei hadien ba ki la shah bamduh ha ka ding bad ha katei ka jingjia, ka la wanrah ia ka jingjulor kaba la kot sha ka T.
30 lak.
La ong ba katei ka jingjia, ka la jia ha ka por ba ki briew ki iohthiah lyngai, hynrei ha kaba kum katei ka por, la don ki briew kiba la iohi bad kiba la pyrta ban ioh jingiarap, ka la long kaba donbok, namar ha kaba kum katei ka por, la wanlap noh da ki pulit kiba ju iaid pahara ha surokbah, ha kaba ki la pyntip noh marmar sha ki Pulit pynlip ding na ka jylla Meghlaya bad Assam.
Dei lyngba ka jingpoi kloi ki pulit pynlip ding ka Meghalaya bad ka Assam, la lah ban tem noh ia katei ka ding bad kaba la iada na kaba klang sha kiwei pat ki dukan kiba don ha katei ka jaka.
Ha katei ka jingjia, ka la shu wanrah ia ka jingjulor tang ia kitei ki dukan bad ia ki mar ki mata, hynrei kam shym la don kano kano ka jingjia ban sngewsih ne mynsaw briew, haba iadei bad katei ka jingjia, ki pulit ka Khanapara Police Station kin pynlong ia ka jingtohkit, khnang ban lap ia ki jingshisha baroh.
Shillong:Ka BJP Pynursla Mandal ha ka sngi thohdieng ka 06 tarik u bnai kyllalyngkot jong u snem 2022, ka la pdiang burom ia ki arngut ki samla, kata u bah Vicky Nelson Marbañiang, uba dei uwei na ki samla jong ka dong ka thaiñ Pynursla, uba don ka thong ba ha khmat bha ban seng kam bad aikam lem ia ki samla jong ka dong ka thaiñ, katkum ka jinglah bad ka jingpule ba u la pyndep,nangta ha kane ka sngi sa u wei pat u samla Wallambok Khongthaw, uba dei uwei na ki samla ba la wan rung sha ka parti BJP, na ka bynta ban pynkhlaiñ ia ka parti ha ka Constituency.
Ha kane kajuh ka sngi la pdiang sngewbha ruh ia ka kong Soloni Bareh, kaba long ka Principal jong ka Riwar Mihngi College, Pynursla,ha kaba ia ki lai ngut la pdiang sngewbha da ki nongialam jong ka Pynursla Mandal ha ka jingdon ryngkat lang jong ka Kong Arena Hynñiewta, kaba dei kaba pynkhreh ban iakhun kum ka kyrtong jong ka seng BJP, na Shella Constituency.
Ha ka jing ialang ba la pynlong ha Ïing dorbar jong ka Urksew -Wahpathaw, la iohi ia ka jing wan ryntih jong ki nongkitkam jong ka BJP pynursla Mandal.
Ha ba ai jingkren ha kane ka sngi u samla Vicky Nelson Marbañiang, u la ong ba ha ka jingjam bad rung noh jong u sha ka saiñ hima sima, ka dei beit hadien ba u la iohi ia ki kam ba ka parti ka la trei bad ki jingkylla ba bun bha ha ka ri, ha ka jingialam jong u Myntri Rangbah duh jong ka ri u Narendra Modi.
