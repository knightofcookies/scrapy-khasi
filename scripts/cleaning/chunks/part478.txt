Hyderabad: 11ngut ki nongbylla kiba na Bihar, kiba trei ha kawei ka karkhana die tiar jot ha  Bhoiguda ha Secunderabad, ki la shah thang  ingkhong ha ka ding kaba klang ha kawei ka kudam, mynta dang step phyrngab.
U DCP (Central Zone), U M Rajesh Chandra, u iathuh, ba la lap ia 11 tylli ki met iap, kiba la ingkhong ha katei ka jaka die tiar jot.
Kitei ki nongbylla, ki don ha katei ka karkhana, ha kaba ka jaka buh tiar, ka dei ha khrum, katba ialade ki sah ha ka mala kaba hajrong.
Katei ka kudam buh tiar, ka kem ding, ha ka por 4baje mynta mynstep bad ka ding kaba jubor bha, ka la klang, katba ki nongtrei, ki dang ioh thiah lyngngai.
La antad da ki pulit, ba katei ka mala kaba hajrong, kam don jaka rung ne jaka mih satia bad dei na katei ka daw, ba ki nongtrei ki la shu iap ei baroh ha katei ka kamra thiah jongki.
Ka Russia, ka la duh sa uwei u heh shipai jongka, hynnin ka sngi bad mynta katei ka Ri, ka la duh ia 15ngut ki heh duh shipai jong katei ka Ri, naduh ba ka leit hiar thma ia ka Ukraine.
U Colonel Alexei Sharov, u dei uwei na ki heh shipai jong ka Russia, uba la khlad noh, ha ka jingshah siat, hynnin ka sngi ha ki shipai ka Ukraine bad kane ka dei ka jingduh kaba jubor shibun, kaba la palat na ka jingiap ki heh shipai naduh ka thma bah ba ar.
Ia ka jingiap utei u heh shipai, la pyntip, da ka Ukraine, hynnin ka sngi.
U Sharov, u dei u heh duh jong ka  810th Guards Separate Order jong ka Zhukov Brigade jong ka Russian Marines bad ula shah pyniap ha  Mariupol, ka nongbah, kaba la shah kerkut ki riew paidbah, kumba shilak ngut, ha ki shipai jong ka Russia.
Haduh ka 19tarik Lber 2022, ki don 902 ngut ki riew paidbah, kiba la iap bad sa 1,459 ngut kiba mynshaw ha Ukraine, ong ka khubor jong ka  UN human rights.
Shiphew million ngut, ki briew ki la shong khlem iing khlem sem bad sa 3.
4 million, ki la phet noh, na katei ka Ri, ong ka khubor jong ka United Nations.
Shillong: Kum shi bynta ban pynthikna ba ki skim ki ba wan na ka sorkar pdeng kin iaid beit iaid ryntih ha ka jylla, na ka liang ka party BJP ha ka jylla ka la thung ia u bah Alexander L Hek ban long kum u Chairman jong ka Central Scheme Monitoring Committee.
U bah Hek u ba la jop kum u MLA la san sien kynthih, mynta ka sngi la jied ban ai bor ha u ban peitngor ia ka jingpyntrei kam ia baroh ki skim ki ba wan na ka sorkar pdeng, la iathuh da u President ka party u bah Ernest Mawrie.
U bah Ernest u la iathuh, ba na ka liang u bah Hek bad ki dkhot jong kane ka Committee kin peitngor ia baroh ki skim kiba wan na ka sorkar pdeng, la ka dei na ka bynta ban pyntrei kam da ka sorkar jylla lane ki District Council.
U bah Ernest u la iathuh ruh ba na ka liang ka party kan kyrshan ia ka mat ba la wan rah da u bah Hek halor ka jingdawa ia ka 40% na ka Reservation Policy na ka bynta ki ba duna ka jingioh.
“Kane ka la dei ka por ba donkam ban pynthymmai ia ka ne ka policy, ha kaba ngi kyrshan ia kane bad kan dei ruh kawei na ki mat ki ban kynthup ha ki manifesto jong ka party BJP election" u la ong.
U bah Ernest u la kyrpad ruh ia ka sorkar MDA, kaba la ialam ia ka party NPP ha ka jylla ba ka dei ban pynpaw ia ka jingaikhublei ia u Myntri rangbah duh ka Ri u Narendra Modi, namar ba u la ai ia shibun ki skim ia ka jylla.
“Katne ka party jongngi ka la lehbha ia ka jylla jong ngi da kaba ka la phah ia ka pisa na ka bynta ki skim kiba bun, ka sorkar jylla kam dei ban khim mynsiem hynrei dei ban pynpaw ia ka jingai khublei ia u nongialam ka party u ba long ruh u Myntri rangbah ka Ri u Narendra Modi".
Na ka liang u bah Alexander L Hek u MLA ka Pynthor- Umkhrah u la ong “Na ka liang jong nga, kum u Chairman ngan sa thoh sha ki tnad bapher bapher ha ka jylla ban peitngor ia ka jingpyntrei hok ia kine ki skim".
Shillong:U bah Sanbor Shullai, u Myntri ka tnad arts and Culture ka sorkar jylla, u ba long ruh u MLA na ka BJP party u la ong ba ka jingjop kput jong ka party na ki saw tylli ki jylla ha ki thain shatei lammihngi, kiba bun ki kristan ka dei ka dak ka shin ba ki paidbah ki la pdiang ia ka Bharatiya Janata Party (BJP).
“Ki paidbah mynta hi kim pdiang shuh ia ki khubor kiba shu mih ha ki social media, hynrei ki tip ia ka jingthmu, haba ki pynsaphriang ia kum kine ki khubor kiba kynnoh ba ka BJP ka dei ka seng sainpyrthei kaba pyrshah ia ki balang Kristan"la ong u bah Shullai, ha ki lad pathai khubor.
U bah Shullai u la iathuh “Ha ki por ba u dang khynnah ia ka party Congress ha ka jylla, ki ju khot da ka party dkhar,hynrei mynta suki suki ki paidbah ki pdiang ka party Congress kaba ki kynnoh ka party dkhar".
U bah Shullai u la bynrap shuh shuh “Mynta suki suki ki paidbah ki la sdang ban pdiang ia ka party BJP kum ha Nagaland, kaba dei ka jylla kaba don 98% ki kristan, hynrei haduh 12 ngut ka BJP ka ioh ia ki MLA bad u Symbud Myntri rangbah ha Nagaland u dei na ka party BJP kane ka paw shai ba kim pdiang shuh ia ka jingkynnoh pyrshah ia ka BJP".
“Ha ka jylla hi, ki nongialam niam bapher bapher, ki wan ban ai ka jingkyrshan ia nga, wat nga nga dei na ka party BJP, kane ka paw shai ba kam don shuh ka jingsngew pher wat ha ka jylla ruh" la ong u bah Sanbor.
U bah Sanbor u la ong ruh “Mynta hi kam long shuh kaba suk ban pynphriang ia ka khubor ka ban shu pynbiej halor ka party BJP bad ha u snem 2023 kan sa long kaba kyndit bad ka ba itynnad" u la bynrap shuh shuh “Ka jingioh jingjop kput jong ka party BJP na ki saw tylli ki jylla ha ki thain shatei lam mihngi ka dei ka jingpdiang jong ki jylla kristan ia ka party BJP".
Nongpoh: Haba shimkhia ia ka jingwan ud ki nongialam shnong bad kumjuh ruh na ki paidbah jong ki shnong bapher bapher kiba don ha Ri Bhoi, kiba la pynpaw ba ki la kynduh jingeh na ka jingbym pyllait ka sorkar jylla ia ka pisa jong ka skim MNREGA, ki nongialam ka Confederation of Ri Bhoi People (CoRP), lyngba u President u bah Bandary Ryntathiang, ki la dawa na ka sorkar ba ka dei ban pyllait noh mardor ia katei ka pisa kaba la pynmang sha ki shnong, khnang ba ki nongialam shnong ba kin ioh ban pyntyllun beit ha ka jingpyntrei ia katei ka shnong bad ba kan long ka jingmyntoi ia ki paidbah ha ki shnong bapher bapher.
U bah Bandary Ryntathiang, u la pynpaw ruh ba ka seng kam banse ban mih shakhmat na ka bynta ban dawa na ka sorkar ba ka dei ban pyllait noh ia ka pisa MNREGA, namar lada ka sorkar kam pyllait ia katei ka pisa, ka wanrah jingeh shikatdei eh ia ki nongialam shnong ba kin pyntyllun ia ki kam pynroi ha shnong ha thaw, kata naduh ka bai trei bai tiar bad kiwei kiwei ki jingdonkam, nalorkata kan pynshem jingeh ruh wat ia kito ki nongbylla sngi bad kiba ju im tang na kaba leit ban bylla ha ki jingpyntrei ia ki skim MNREGS.
Namarkata, na ka liang ka seng ka dawa na ka sorkar ba ka dei ban pyllait noh shisyndon ia katei ka pisa kaba la pynmang da ka sorkar pdeng bad lada ka sorkar kam shimkhia ne kam pyllait, na ka liang ka seng kam banse ba kan phah jingthoh sha ka sorkar pdeng, na ka bynta ban kyntu ba ka dei ban pyllait noh ia ka pisa jong ka skim MNREGA.
Nongpoh: Shi bynta ban pynpaw ia ka jingpyrshah kaba jur eh halor ka jingshah kynthup ki katto katne tylli ki jaka ka shnong sha Assam, hynnin ka sngi ka la don ka jingialang paidbah hapoh ka shnong Maikhuli, ka shnong khappud kaba hap hapoh ka Raid Marwet, Ri Bhoi District.
Haba phai halor katei ka jingialang, la iohi ba ha kaba nyngkong ki la pynlong ia ka jingialang hapoh ka iingskul kaba don ha katei ka shnong, ha kaba la iohi ruh ba la wan ban kyrshan da ki katto katne ki nongialam jong ki kynhun sengbhalang, kiba kynthup ia ka MPSO, CoRP bad MUSO, nalorkata la iohi ruh ba ki la don shibun ki nongialam shnong na ki shnong ba marjan bad katei ka shnong, ki la wan ban iashimbynta lang na ka bynta ban pynpaw ia ka jingpyrshah halor katei ka jingshah kynthup Assam ki jaka jong ka shnong Maikhuli.
Hadien ba la kut katei ka jingialang, ki nongialam shnong, sengbhalang lem bad ki riew paidbah jong katei ka shnong, ki la pynlong ia ka jingiaiaid paidbah na kaba sdang shaduh ba kut ka pung kaba don hapoh katei ka shnong bad katei ka jingleit ban iaid paidbah jong ki sha katei ka pung, ka long ban pyrshah jur halor ka jingshah kynthup noh katei ka pung sha ka jylla Assam bad kaba ki paidbah ki dang shu tip shen, ba katei ka jaka ka la hap sha Assam.
Ha shwa jong katei ka jingiaiaid paidbah, ki bor pyniaid distrik ka Ri Bhoi, ki la khang ia ki paidbah ba kin leit iaid pyllun ia katei ka pung, hynrei hadien ka jingiakren bad ba kitei ki briew, ki la ong ba kin iaid da kaba jai jai, kumta ki bor pyniaid distrik, ki la ailad ia ki ba kin iaid na kaba sdang shaduh ba kut jong katei ka pung.
Haba sngap na ka jingkren ki riew paidbah jong katei ka shnong, la sngewthuh ba ki da sngewsih eh lada katei ka pung kan shah pynhap noh sha Assam, namar ka dei ka pung kaba donkam eh ha shnong, namar na katei ka pung ka shnong ka ju ioh ban lum pisa bad ia ka pisa kaba mih na katei ka pung, la pynlut ha ka ban siew tulop sha ki nonghikai kiba hikai hapoh ka skul kaba don ha Maikhuli.
Jia katba jia long katba long, hynrei ngi ki paidbah ka shnong ngim nym ailad ba ki bynta jong katei ka pung kin shah kynthup sha Assam bad kaba la jia tang ha kine ki khyndiat bnai ba la don kata ka jingpynbeit ia u pud u sam, hynrei ha ka jingshisha hi ka long ba ha kine ki snem kiba la leit noh baroh, kam ju don kata ka huri hura ne ka kajia pud hapoh ki bynta jong katei ka pung.
Ki briew na katei ka shnong, ki la kynnoh ba ka daw jong ka jingshah kynthup noh katei ka jaka sha Assam, ka dei namar ba ha ka jingiakren ban pynbeit pud, ki heh na Meghalaya bad Assam, ki khlem kynjoh ktien na ki briew shnong na ka bynta ban tip ia ki jingshisha jong u pud u sam.
Kumta na ka liang ki paidbah bad ki nongialam shnong ka Maikhuli, ki la kyntu ia ki heh ka sorkar jylla ba kin kren lem sha ka sorkar Assam, namar baroh ki paidbah na katei ka shnong, kim kwah ban leit sha Assam bad ruh ba katei ka pung shnong kaba la don da ki snem mynshwa ba kan neh beit hapoh u pud u sam ka Meghalaya.
Nongpoh: Hynnin ka miet ha ka por 12 ne 1 baje ei ei shiteng synnia, ka la don kawei ka jingjia pluh ding kaba kynsan kynsan hapoh kawei ka karkhana ot-ding kaba don hapoh ka shnong Borbhuin, ha kaba kawei ka karkhana ot-dieng kaba la tip kum ka Makhon Bhog Timber, ka la kem ding kynsan kynsan kaba la pynjulor shikatdei eh bad wanrah ruh ia ka jingduhnong kaba khraw eh ia u trai jong katei ka karkhana.
Ia ka daw jong katei ka jingpluh ding kaba kynsan hapoh katei ka karkhana ot-dieng ym lah satia ban tip, ha kaba la ong ba ka ding ka la shu kem kynsan kynsan bad kaba la pur stet eh sha kiwei de ki bynta kiba don hapoh katei ka karkhana bad kaba la bam lut ia baroh dieng lem bad ia kiwei de ki tiar ba donkam kiba don hapoh katei ka karkhana.
Ki briew kiba peit ia katei ka karkhana, kiba la iohi ba ka ding ka la klang stet eh ha ki bynta jong katei ka karkhana, kumta ki la pyntip noh mar mar sha ki pulit pynlip ding bad ki pulit pynlip ding ruh ki la poi hapoh katei ka karkhana, ban leit pynlip ia katei ka ding, hynrei kat haduh ba la lah ban pynlip ia katei ka ding, la lap ba baroh ki tiar donkam hapoh katei ka karkhana ki la ingkhong lut.
Ha katei ka jingjia pluhding, watla ka la pynjulor shikatdei eh ia katei ka karkhana, hynrei shu donbok pat namar kam shym la don kano kano ka jingjia kaba sngewsih ne ka jingmynsaw ki briew.
Shillong:Ka ICAR ka la pynlong ia ka Awareness cum Training Programme naduh ka 1 tarik haduh 4 tarik u Lber ha ki saw tylli ki shnong ba hap ha ka thup Aspirational Village halor ka phang “Production Technology including value addition of Fruits, Tuber, Vegetable, Flower, Plantation and Spice Crops for better income of Farmers" bad ia kane ka prokram ai jingpynshai bad jinghikai la pyniad da ka Division of System Research and Engineering, ICAR Research Complex for NEH Region, Umiam, Meghalaya da ka jingkyrshan ka Krishi Vigyan Kendra, South Garo Hills, Chokpot, kine ki shnong kiba hap ha ka thup Aspirational Villages ki kynthup ia ka Jetra, Maheshkola, Sawekolgre kiba hap hapoh South Garo Hills, and Langdongdai village, West Khasi Hills.
Ha kane ka jingpynshai bad jinghikai ia ki nongrep la pynshai pynshynna bad pyntbit de ia ki kumno ban kyntiew ia ka kamai jong ki lyngba ka jingpyndonkam ia ka juk stad mynta ha ki mar rep jong ki kiba kynthup ban pynnkylla sha kiwei pat ki jait ne kham pynbha ia ki mar ba mih na u soh, ki kynja phan, ki jhur, ki syntiew bad ki musla musli.
Kumba 250 ngut ki nongrep ki la wan iashim bynta ha kane ka prokram bad ha kane ka prokram la don ka jingkylli bad jubab na ki nongrep bad ki riewshemphang ha kaba iadei bad ka jingpynmih, jingsumar bad ka jingkyntiew sha kaba khambha ia ki mar bad ki jingthung jingtep ba hap ha ka thup ki soh.
Kum ka jingkhublei ia ka jingiashim bynta ba shit rhem ha shuwa ban pynkut noh ia kane ka prokram la ai sngewbha ia ki nongrep da ki tiar ban pyndonkam ban jingsiat dawai, ki khiew ai um jhur, ki kynshi ot jhur, ki jingkhat bad tong khyndew, ki symbai jhur bad syntiew, bad ki dawai pyniap khniang ba ioh na ka mariang kum ka Beauveria bassiana, Trichoderma viride, Metarhizium anisopliae, Entomopathogenic Nematodes (Soldiers).
Kane ka jingpynshai bad jinghikai ka la long kaba jop bad kaba iaid beit iaid ryntih da ka jingpyniaid jong ki riewshemphang kiba kynthup i Dr.
H.
D.
Talang (Scientist), Dr.
V.
K.
Verma (Sr.
Scientist), Dr.
Vanlalruati (Scientist), Dr.
M.
Bilashini Devi (Scientist), Dr.
H.
Rymbai (Scientist), Dr.
S.
R.
Assumi (Scientist) and Dr.
S.
Hazarika (Principal Scientist & Head).
Nongpoh: Ka shnong Mawtari Thaiang, ka shnong kaba don ha ki thain Mawhati bad kaba hap hapoh ka Raid Thaiang Hima Khyrim, hynnin ka sngi ka la pynkup burom ia ki 9 ngut ki rangbah shnong barim hapoh katei ka shnong, kiba la don bynta ban kyntiew ia ka shnong naduh u snem 1983 ter ter haduh u snem 2013, ia kaba lehse katei ka jingkynmaw bad pynkup burom ka shnong ia ki nongialam barim, ka da dei ruh kawei na ki nuksa babha eh ba ka shnong kan kynmaw ia ki nongialam barim bad kiba la donkti ne trei shitom ha ka ban kyntiew ia ka shnong ka thaw.
Ha katei ka sngi kaba ka shnong Mawtari Thaiang, ka la pynkup burom ia kitei ki rangbah shnong barim, la sakhi da ka jingdon u Bah Charles Marngar, MDC ka Mawhati kum u kongsan, ha ryngkat ka jingdon u bah Pateng Marsing, President ka HANM, nangta u bah Tolbin Umbah, Rangbah shnong ka shnong Mawtari Thaiang, ki riew rangbah ka thain lem bad shibun kiwei pat ki riew rangbah na katei ka shnong.
Haba iadei bad katei ka jingpynkup ia kitei ki rangbah shnong barim, u bah Tolbin Umbah, u la pynpaw ba ka nongrim kaba la pynlong ia ka shnong ba kan pynkup burom ia ki, ka dei namar ba ki la sngewnguh eh halor shibun ki kam kaba ki la leh ha ki por ba mynshwa, kiba la trei shitom ba kyntiew ia ka shnong ka thaw bad kumba ka long mynta lei, katei ka shnong ka la don haduh 230 ki tnum iing.
U bah Charles Marngar, haba ai jingkren ha katei ka sngi, u la iaroh eh ia u rangbah shnong bad ia ka Dorbar shnong hi baroh kawei, namar ba kum ka shnong ka la leh ia kaba na kaba dei eh bad kata kaba la kynmaw leh burom ia ki nongialam shnong barim hapoh ka shnong, ha kajuh ruh ka por u la ong ruh ba katei ka nuksa kaba la pyni da katei ka shnong, kan da dei kawei na ki nuksa babha bad ba kiwei ruh ki shnong ki dei ban bud.
Nongpoh: U Superintendent of Police, Ri Bhoi District, u la pyntip paidbah ba ka metiap kaba la iohtam da ki Pulit Ri Bhoi na Pung Umiam, kat haduh mynta ym pat don ba wankam bad mynta ka dang don hapoh ka jaka buh metiap ha Civil Hospital Nongpoh.
Ia katei ka metiap kaba la lap da ki Pulit hynnin ka sngi na pung Umiam, la shu antad ba u dei na ka jaid bynriew Khasi ne Jaintia, uba la antad ruh ba u don ha ka rta kaba 32, la ong ba utei u briew u don ia ka snieh doh ba iong, uba don ia ka rynieng 4 phut 10 inshi, uba phong ia ka Jacket rong Blue, ka sopti rong Grey, ka patlun jean rong Blue, ki juti rong blue kaba donlang lang bad ka rong orange.
Kat haduh mynta katei ka metiap ka dang don hapoh ka jaka buh metiap ha Civil Hospital Nongpoh bad la ong ruh ba katei ka met kan sa pyut noh shen.
Kumta la pyntip ba kino kino kiba don jingtip shaphang jong u lane ia kiba hailing ha sem jong utei u briew, ba kin pyntip da kaba phun sha ki number 8787625489 lane 7005675697.
Shillong:Ki nonghikai hapoh ka shatri Federation of All School Teachers of Meghalaya (FASTOM), mynta ka sngi ki la pynjur ia ka jingiakhih jong ki, da kaba mih paidbah ban iaid paidbah, na khmat ka iing u Lat sha madan Malki namar ka jingkuman ka sorkar ban sngap ia ka jingdawa jong ki ban kyntiew tulop bad ban kyntiew na ka kyrdan Adhoc sha ka kyrdan Deficit.
Haba kren sha ki lad pathai khubor na ka liang u President ka Khasi Jaintia Hills Adhoc School Teachers’ Association (KJHASTA) uba dei ruh u Executive Member ka FASTOM u Babu Mayborn Lyngdoh R, u la iathuh ba ka thong jong kane ka jingiaid paidbah ka dei ban pyni sha ka sorkar bad ban ai ka khubor ba ka jingialang ba ki la pynlong mynnin kam pat kut satia.
Shuh shuh u la pyntip ba ki nonghikai ki la rai ban sdang noh sa da ka jingshong kyllain myngngor ba khlem buh por ka ban sdang naduh lashai ka sngi ha khmat ka ophis jong ka MBOSE Shillong naduh ka por 11 baje mynstep haduh 3 baje jan miet.
“Namar ngim kwah ban don ka jingktah ia ka exam final ngi la rai ban iashongh buh pali ba man ka sngi san san ngut ki nonghikai kin wan shong tad haduh ba ka sorkar kan sngap ia ki jingdawa jong ngi" ong u Babu Mayborn Lyngdoh R.
Kyiv: Katba ka thma ha Kyiv, ka dang iai bteng, hynrei ki shipai jong ka NATO, ki la nang ialum lang, ha kine ki sngi ha syndah ka Russia, ban ia kilan met ialade bad la iathuh ba ki don mynta 30 hajar ngut ki shipai ka NATO, kiba wan na ki 28 tylli ki Ri, ban ia kilan met ha Norway, kaba don mar syndah jong ka Russia.
Kane ka jingkilan met ka NATO, ka dei kaba heh tam, hadien jong u snem 1980.
Katei ka jingkilan met, ka dei ka ban neh shibnai kynthih, ha kaba da ki phew phew hajar ki shipai na ki ri bapher, kin ia don lang ban ia kilan met bad kaba long ka jing pyni bor, kaba khlain tam, ha ki 30 snem ba ladep.
La khlieh ia katei ka jingkilan met, da U  Rear Admiral Mike Utley CB OBE, uba dei u heh duh lane u  Commander UK Strike Force, uba dei mynta kum u  NATO Maritime Component Commander of the NATO Readiness Force.
Ka Norway, ka don tang 200Kilometre ka jingjngai na Russia.
Haduh mynta ki don 200 tylli ki liengsuin iapom, 50 tylli ki jhad thma, nalor ki 35,000 ki shipai ialeh bad sa 900ngut ki Royal marine jong ka sorkar Bilat, ki ban lamkhmat ha ka jingialeh thma.
Shillong: Hadien ar sngi ba ka tnad pyniaid kali ki pulit ,ka la pyrshang ban pynkylla ia ki rukom iaid kali ha ki ar sngi ha ki thain Laitumkhrah bad Dhanketi, ka la nang kham pynjur pynban ia ka jingdheng kali na ka liang ka tnad pulit ka la rai ban pyndam noh ia kane ka hukum bad ban ai lad biang ia ki kali ban iaid kumba ki ju iaid baroh shi katto.
Kumban shu pynkynmaw hangne ba na ka liang ka tnad pulit pyniaid kali ka la rai ban pyrshang ban pyniaid One way ia ki kali ha kine ki thain naduh ka por 7 baje haduh ka por 9 baje mynstep ban peit thuh ioh ba kane ka kan kham pynduna ia ka jingdheng kali, hynrei hadien ba kane ka la nang jur pynban na ka liang ki pulit ki la rai ban ailad biang ba kin iaid ha ki Two Way Basis, kumba ju long baroh shikatta.
Shillong: U Bah Adelbert Nongrum, MLA ka North Shillong Constituency, mynta ka sngi u la pynpaw ka jingkhublei ia ka Meghalaya High Court kaba la pdiang ka jingpan map jong u bad ruh ba ka la pynkut noh ia kane ka Case kaba la iaid 7 snem mynta.
Ha ka kyrwoh ka ba la phah da u MLA u bah Adelbert Nongrum u la pynpaw “Nga dap da ka jingkmen ba ka Meghalaya high Court ka la pynkut noh ia ka Case kaba la iaid la 7 snem mynta bad na ka liang jongnga, nga dap da ka jingkmen bad ka jingsngew nguh ia ka Meghalaya High Court ba ka la pdiang ia ka jingpan map jong nga“.
“Na ka liang jong nga,ngan bteng ban don ka jingshaniah ka ba skhem ia ka Constitution jong ka Ri India bad ia ka institution jong ka" la ong u bah Nongrum ha ka kyrwoh.
Lah ban kdew hangne ba ka  Meghalaya High Court  ha ka 14 tarik u Kyllalyngkot 2015, ka la hukum ia u Registrar General jong ka Court ban khot tian bishar pyrshah ia u CEM ka KHADC ha kane ka por, u bah Adelbert Nongrum, namar ba  u bah Nongrum u la kren khor palat pyrshah ia ka High Court.
“La hukum ia u Registrar General, ka High Court of Meghalaya ban rejistar ia ka hapoh ka Article-215, 266 jong ka Indian Constitution r/w Contempt of Court Act, 1971, namar ba nga lap ba ki jingkren u bah Adelbert nongrum ki dei ki jingkren kiba khor bad kiba um burom ia ka ing bishar" ong u Justice SR Sen ha ka hukum ba u la pynmih ha ka 14 tarik u kyllalyngkot 2015.
Ka ing bishar ka la sngew ktah palat ia ka jingkren u bah Adelbert Nongrum kaba la pynmih ha ka 30 tarik u Nohprah bad ha ka 8 tarik u kyllalyngkot mynta u snem pyrshah ia ka hukum ka ing bishar ba la pynmih da u SR Sen ha u nohprah 2014, kaba dei ruh ka hukum kaba pynkhih win ia ki khlieh nongsynshar.
Ha kajuh ka hukum ba la pynmih u nongbishar, u la ong ruh, “Nga lap ba u bah Adelbert Nongrum u thmu ban khein kamkai bad khein poh ia ka ing bishar bad u la kob haba paw pyrshah ia ka ing bishar, ngam lah ban sngewthuh ha ka jingbishar kaba la pass ha ka WP (C) No.
363 of 2014 kaei ka jingmut, kaba u bah Adelbert u la pynkut ruh ia ka jingthoh da kaba ong ba ka don kaei kaei shalyndet halor ka hukum ka high Court kaba long pyrshah ia ka jaitbynriew rit paid".
“Katkum ka jingsngew jong nga, nga sngew ba u bah Nongrum u pynshit bad ialam bakla ia ki paidbah bad ki daw dei tang ma u hi uba tip, lada uno uno um sngew iahap ia ka jingpynmih hukum ka ing bishar u lah ban phah da ka jingkyrpad hynrei um don hok ban pyrshah ia ka ing bishar lane ban pynmih kino kino ki kyntien khor pyrshah ia u nongbishar" ong utei u nongbishar, U nongbishar, u la ong biang ba ka hukum ka ing bishar kaba la pass ha ka WP (C) No.
363 of 2014 kam shym la thoh kano kano ka hukum kaba don ka jingthmu ba sha lyndet, u nongbishar um don jaitbynriew, um don niam, um don ktien lane ki mat jingmyntoi shimet hynrei ka thong jong u dei tang ban ai ka jingbishar hok bad ban pynthikna ba ka ain kan iaid ka ain katkum ka riti synshar ka ri.
“Nga kren shai ba kane ka ing bishar kam long pyrshah ia kano kano ka dustur tynrai, lane ka jingngeit ki briew" u la ong biang da kaba pynkut ba “Ka dei ruh ka jingshisha ba kam don kum kata ka jingleh ba U Rangbah Shnong un lah ban ai NOC lane ban tuklar ia ki kam pyniaid district lane ia ki kam ki pulit".
Katkum ka hukum, u Justice SR Sen u la bthah ia u Registrar General ka High Court ka Meghalaya ban pynngat mukotduma katkum ka Article-215, 266 jong ka riti synshar ka ri kaba hap ha ka Contempt of Court Act, 1971, “Namar ba la shem ba ka jingkren jong u Adelbert Nongrum ka long kaba pynjah burom ia ka Kashari".
U nongbishar Sen, u la bthah ia u Registrar ban pan jingshai pyrshah na u Bah Nongrum bad ar tylli ki kot khubor phareng ka The Shillong Times bad ka Meghalaya Times, halor balei ba kim dei ban shah pynngat pyrshah ia ki ha ka ain, namar ka jingkren pynjah burom ia ka Kashari kaba la mih ha ki khubor jongki.
“Ai ba ka jingthoh yn leh da u Deputy Commissioner, ka East Khasi Hills lem bad ka kopi jong ka hukum bad ka kot khubor kaba la kdew ia ka jingkren.
La bthah ruh ia Deputy Commissioner ban pyndep ia kane ka kam hapoh ar sngi da ka affidavit," la ong ka hukum.
“Uba shah ujor u dei ban wan da lade bad ban phah da ka jingjubab ha ne shwa ka 27 tarik Kyllalyngkot khlem pep.
Yn nym ai lad ban pyntud halor kane ka kam", la ong ka hukum.
Ka Kashari ka shim ia kane ka sienjam halor ka jingkren jong u CEM ka KHADC kaba la pynmih da ki lad pathai khubor ha ka 31 tarik Nohprah ha Meghalaya Times) bad ha ka 8 tarik Kyllalyngkot ha The Shillong Times), uba kren pyrshah ia ka rai jong u SR Sen halor ka kam rangbah shnong.
Bah Adelbert Nongrum is the best.
New Delhi: Ka sorkar India, mynta ka sngi, ka la pyntip shai sha ka Supreme Court, ba kam don kano kano ka jingbthah, kaba pynbor ban ai injek iada covid ia baroh, hynrei, ka shu pyndonkam ia ka ktien, ba ka kwah ba ka jingai  injek, kan dei ban long ia baroh lane 100 per cent.
Katei ka dei ka jingpynshai na  U Tushar Mehta, Solicitor General, uba mihkhmat ia ka sorkar India, u iathuh, ha ka kashari, hadien ba U Amit Anand Tiwari, Additional Advocate General jong ka  Tamil Nadu, u iathuh ha ka jingshong bishar jong U  L Nageswara Rao bad U B R Gavai, ha kaba u ong ba ka sorkar India, ka la bthah, ba dei ban pyndep ia ka jing injek ba pura ha katei ka jylla.
Ha kawei pat ka liang, U Prashant Bhushan, u riewsaid na ka liang jong u nong mudui, ula kren shai ba ka jing injek iada covid, ka shong ha ka mon jong u briew shimet bad haba kam don ka jing mynjur, ka jingbthah ban injek ia baroh, ka long kaba beain.
Kyiv, 22 Lber: Hapdeng ka thma kaba jubor bha ha kine ki sngi, ha Ukraine; hynrei kawei ka iing, ka da donbok shikatdei bad kata ka long ba uwei u namding jong ka Russia, u leit rung kluk ha iing shetja, tangba um shym la bthei satia.
La pyni ia utei u namding, uba leit rung na tnum bad hap beit beit ha iing shet ja, ha kawei ka iing ha ka nongbah Kharkiv.
Ka iing, kam shym la julor eiei, lait noh tang ka jingpei thliew, ba u leit rung utei u namding shapoh iing.
La pyni paidbah ia katei ka dur ha  TikTok, ha kaba ki don haduh 3 million ngut kiba peit.
La iohi ruh ia ki pulit pynlip bom jong ka Ukraine, kiba leit beh mar mar sha katei ka jaka ban leit pynlip ia utei u bom, uba khlem bthei.
Donbok ba u namding, um shym la leit hap satia ha ka dpei ding, kaba don ha syndah ka jaba ba u leit hap, hynrei, u namding, un jin da la bthei bad pynjulor jur ia katei ka iing.
Shillong: Ka tnad pulit ka sorkar jylla ka dang ap ia ka sorkar jylla ba kan ai jaka ban dup ioh tei noh ia ka Central Jail ha ka jylla namar kat haduh mynta ka jylla kam pat don satia ka Central jail kumba long kiwei pat ki jylla ha ka ri.
Ka thong jong ka jingbuh ia ka Cental jail ka long ban pyniakhlad ia ki koidi ba la shah rai pynrem bad kiba dang don hapdeng ka jingshah bishar.
“Na ka liang ka tnad ka la pyndep lut ia kaba donkam ngi ap satang na ka sorkar jylla ba kan ai ia ka jaka sha ka tnad.
Marsien ioh ia ka jaka na ka liang ka tnad pulit kan bthah ia ka PWD(Building) ba kan pynkhreh ia kaba donkam na bynta ban dup ioh pyntrei noh" iathuh u IG Prison u Bah M Kharkrang.
Kane ka dei ruh ka project ba heh bad kan bam por la kumno lai ne saw snem ban pyndep bad ka sorkar ka la mang ban ai jaka ha New Shillong iathuh u Bah M Kharkrang.
Shuh shuh u la iathuh ba ka jingpyntrei ia ka Nongstoin District Jail ka la iaid shait shait bad kumba 60 na ka 100 la dep ban pyndep.
Kumba long mynta ka Shillong District Jail ka don haduh kumba 464 ki koidi ha kaba 448 ngut ki shynrang bad 16 ki kynthei bad ha ka jingshisha la mang ba ki koidi kim dei ban palat 175 ngut ki ban shah set.
New Delhi: Ka dor jong ka petrol, diesel; ka la kiew biang mynta ka sngi, ha kaba ha Mumbai, ka la kiewdor da T.
12 shi litar bad ka dor jong ka diesel ha Mumbai, ka la kiew na ka T.
94.
14 sha ka T.
106.
62 shi litar.
Ka dor jong ka diesel, ka kiew dor da T.
5 shi litar, ha kaba ka kiew na ka T.
109.
98 shi litar sha ka T.
115.
85 shi litar.
Ha Delhi, ka dor jong ka petrol, ka long T.
96.
21 bad ka diesel, ka long T.
87.
47 shi litar bad ka jingkiewdor ka long T.
1 shi litar.
Ha Kolkata, ka dor jong ka petrol, ka long T.
110.
82 shi litar, katba ka diesel, ka shongdor T.
95.
00 shi litar.
Ha Kolkata, ka dor ka iapher da T.
6 hapdeng ka shisngi, ha ka dor jong ka petrol, katba ka diesel, ka kiewdor da T.
5 shi litar.
Ha Chennai, ka petrol, ka shongdor T.
102.
16 shi litar bad ka diesel T.
92.
19 shi litar.
Ha Shillong, la iathuh ba ka dor jong ka petrol, ka long T.
94.
70 shi litar, katba ha Jowai, ka long T.
95.
26 shi litar.
Ka dor jong ka lyer shet, ka la kiew dor da ₹50, na bynta uwei u buiam.
Shillong:Hadien ba la mih ha ki khubor ha kaba ia dei bad ka jingduh noh ka KPC ia ka kam ban tei ia ka Shillong Medical College, ka Khasi Students’ Union (KSU) kum ka seng ka sngewkhia shikatdei eh halor ki kynrum kynram kiba mih ha kaba ia dei bad katei ka Medical College.
Ka KSU ka sngewthuh ba kat dang mih ki kynrum kynram, katta ka lad ban sahkut lane duh syndon ia katei ka skulbah kan dang wan.
Halor kane ka mat ba kongsan kaba lah ban kyntiew shikatdei eh ia ki samla pule kiba thmu ban pyntbit ha ka lain medical myn hynnin ka janmiet ka 21 tarik u Lber 2022, ki dkhot ka KSU kiba kynthup ia u samla Lambok Starwell Marngar, President, u samla Donald V Thabah, General Secretary, u samla Raymond Kharjana,Education Secretary, u samla Eric Nongkynrih, Assistant General Secretary bad u samla Shemphang Lang Lyngdoh Mawphlang, Litigation Secretary, ki la leit ban ia kynduh mar khmat bad u Minister i/c Health & Family Welfare, U James P Sangma, ban pan jingpynshai halor ka Shillong Medical College.
Na ka liang u myntri u la kubur ha khmat ka KSU ba ia kane ka kolej yn ym pynduh pyndam da leilei ruh em.
U la iathuh ruh ba ka jingtei ia kane ka kolej ka sahteng naduh ki snem kiba mynshwa namar kiba bun ki daw ki bym lah kiar.
U la ong ruh ba kane jingpynbeit bad ka KPC kam lah ban poi shano shano ruh, na kata ka daw ka sorkar kam banse ban weng noh ia ka soskular ba la ia soi bad kane ka kompeni naduh mynshwa.
U James u la pyntip ruh sha ka seng ba shen ka sorkar kan sa khot paidbah biang ia ki kynhun kompeni ban sdang noh shaid shaid ia ka jingtei ia ka Shillong Medical College.
Kum ban shu pynkynmaw, mynshem snem ha u bnai Nailur, ka Education Cell jong ka KSU ka la thoh sha u myntri ba dei peit ia ka koit ka khiah ha kato ka por u Bah Prestone Tynsong ban pan jingshai halor ka jingsah teng ia ka jingtei ia ka Shillong Medical College kaba pynskhem ha u snem 2017 ha Reid Chest TB Hospital ha Mawprem.
Ka Cell ka la buh jingkylli ruh halor ka jingai shna ia ka kompeni KPC kaba la don dak sniew ha kiba bun ki jaka.
Ia kane ka kolej la rah noh na Mawprem sha Umsawli namar ka jingrit palat ka jaka ha Mawprem ka bym iahap satia bad ki kyndon ka Medical Council of India.
Hangne ruh u James u la ong ba wat ka jaka ha Umsawli kaba don tang 17 akar ruh ka dang rit palat, ba u la ong ba un sa ia syllok bad kiwei ki myntri sorkar ba lada long yn rah noh sha kawei ka jaka kum ha Mawpdang ka ban hap hi hapoh New Shillong Township.
Na ka liang ka KSU halor kane ka mat ka ban jur biang ia u myntri ban ialeh katlah katiai ban pynurlong noh kham kloi ia ka jingtei ia katei ka kolej khnang ba kan long ka jingmyntoi kaba khraw ia ki samla pule ka jylla khamtam kito kiba wan na ki longiing ba kham duna bad ki bym lah ban phah pule shabar ka jylla.
Kyntang ia wai ka seng kan iai bud dien ia kane ka mat tad haduh ba kan da urlong, ong ka kyrwoh na U Bah Pynshai Rani, Publicity Secretary , Khasi Students’ Union, Central Executive Council.
Katba ka pyrthei, ka dang iakhun ia ka thma iaknieh bor ha Ukraine, hynrei U Silvio Berlusconi, myntri rangbahduh barim jong ka Italy, u dang iakhun ia ka thma jong ka jingieid bad kata ka long, ba ula lah ha kane ka kynti, ban ia poi kha bad ka thei samla, kaba ula shwa ma u, haduh 53 snem ka rta.
U  Berlusconi, ula don mynta 85 snem ka rta bad u dang shu dep ia poi kha shen bad ka  Marta Fascina, kaba dang 32 snem ka rta bad kaba dei ruh ka MP, na ka seng jong U Berlusconi, ka Forza Italia, ha kaba ka jing ia poi kha, ka long ha  Villa Gernetto, ha ka nongbah Lesmo, shatei jong ka Milan.
Ki san ngut ki khun heh jong U Berlusconi, ki la khie bitar lep, halor ka jing ioh tnga biang u kpa jongki bad ki da syier mynsiem hi her, ba un lah ban ai lut ia ka spah jongu, kaba £5 billion sha katei ka meinah thymmai jongkiKa Fascina, ka dei sa kawei pat, ka lok thymmai, kaba U Berlusconi, ula jied na shibun ki kynthei bad kham mynshwa, lah ban pynkynmaw ba ula dep ia pyllait sanshyieng noh bad kawei pat ka thei samla, ka  Francesca Pascale ha u snem 2020, na ka daw, ba ka la don 34 snem ha u snem 2020 bad ba U Berlusconi, u shim, ba ka dei kaba la heh rta shibun bad ba kam iahap shuh ban ia poi kha bad u.
Moscow: Ka Russia, ka la duh ia  10,000ngut ki shipai, ha kine ki saw taiew ba ladep, ka jingleit hiar thma jongka ha Ukraine.
La pyni ia ka jingiap jong kitei ki shipai, da ka website, kaba la pyniaid da ka sorkar Russia hi; hynrei, la weng noh kham hadien ia katei ka jingkhein.
La ngeit ba ia katei ka jingkhein, la thep ha ka website da u nongtrei jong ka Russia, uba ia shah ia ka Ukraine.
Kham mynshwa ka Russia, ka kam, ba ki don tang 498 ngut ki shipai jongka, kiba iap bad katei ka dei ha ka 2tarik Lber 2022.
Katei ka jingkhein, ka pyni, ba ki don 9,861 ngut ki shipai kiba iap ha Ukraine bad sa 16,153 ngut kiba mynsaw.
Kham mynshwa ka Soviet Union, ka duh ia 15hajar ngut ki shipai jongka, ha ka por ba ka hiar thma ha Afghanistan, ha u snem 1979, ha kaba katei ka thma, ka neh haduh 10 snem kynthih.
Ka Ukraine, ka ai jingkhein, ba ki shpai jong ka Russia, kiba iap, ki la poi mynta sha ka 15hajar ngut, katba ka US, ka ai jingkhein ia 7hajar ngut.
Shillong:"Ha ki jingïai buddien jong nga hapoh ka kam Saiñ Hima Sima ne saiñ pyrthei, na ka bynta ka sngi jong nga ka wan hadien ba nga la iehnoh kam napoh ka seng Congress, baroh ar kum u dkhot executive ka MPYC bad kum u primary member ka seng Congress," ong u Vincent T Sangma ha ka kyrwoh khubor.
U la ong ba u lah ban pynïasoh bad kano kano ka Seng saiñ pyrthei ne political party ban shim khia katto katne ki kam na ka bynta ka bha ka miat ki samla jong ka Ranikor constituency, kumjuh ruh na ka bynta ki samla ka jylla ne state youth wing.
“Naduh ba nga la iehnoh na ka seng Congress ne jinglong dkhot ba nyngkong ka seng Congress, hadien katto katne ki nongïalam ki la pulom ban sngew ban sngap ïa ka jingdonkam ban pynkhlaiñ ïa ki samla hapoh ka parti," ong u Vincent.
U la bynrap ruh da kaba ong, “Haba nga dang don hapoh ka Congress nga la bat lai tylli ki kam, ha kajuh ka por ïa ka kam executive membership ka MPYC, Youth vice president ki bym dei Khasi (non khasi) ka Mawsynram block, youth organiser ka Ranikor Block.
Katba nga dang bat ïa lai tylli ki kam ne post ngam shym la dap pura ka jingkmen namar ka jingduna ka jingïadei hapoh ka jingtreikam ka party kaba la treikam da ki katto katne ki nongïalam," ong u Vincent T sangma ha ka kyrwoh khubor.
Kyrmen LA khylliap lama ka seng congress 2023.
Shillong: Ka kam seng saiñ pyrthei ha ka jylla ka la nang khih phaloh katba dang mih ki sngi namar ka elekshon shapoh ka iingdorbar thawaiñ ka jylla ka la nang jan ha kaba u MDC ka seng United Democratic Party(UDP) na Mawlai Constituency u Bah Teiborlang Pathaw u la phah da ka jingthoh sha u President jong ka UDP, u Bah Metbah Lyngdoh ha ka 21 tarik u bnai Lber 2022 ban pyntip ba un mih na katei ka seng.
U Bah Teiborlang Pathaw u la pynpaw ba ka jingmih jong u na katei ka seng ka dei namar ba watla ka la don ka jingpynbeit  ban pynkhlaiñ ia ka seng hynrei ki nongialam jong ka seng na Mawlai Circle kim don satia ia kata ka mon ban leh ia kata bad ka ju don ka jingpyrshang ban pynbeit hynrei kita ki khlem poi satia shano shano ruh.
U Bah Teibor Pathaw u la pynpaw ruh ba ha por ba la thaw ia ka Mawlai Circle, ki nongialam ki khlem pyntip eiei satia ia u bad sa kawei pat ka daw ba u la pynpaw ka dei namar ka jingleh lyndet bad ka jingleh klet jong ka seng da ki katto katne ki nongialam kiba la shim rai hi dalade ban pynbna ia ka kyrteng jong u kyrtong ka seng u ban ia aireng ha ka elekshon ka ban sa long shen ha u snem 2023 bad u la ong ba katei ka jingpynbna ia ka kyrteng jong u Bah Process T Sawkmie ban long kum u kyrtong jong ka seng la leh hi da ki katto katne ki nongialam jong ka UDP hapoh ka Circle ym ba lah leh da ki nongialam jong ka seng kmie.
Shuh shuh na ka liang u Bah Teibor u la kyntait ban iathuh ia ka seng ba un leit pyniasnoh hynrei u la shu ong beit ba un lum shwa ia ki nongialam bad ki nongkyrshan jong u ha ka jingialang ka ban sa long ha ka sngi ba ar ban iakren bha halor kata bad nangta un sa shim ia ka rai hadien kata.
Hynrei katkum ki khubor kiba la her kylleng sawdong la sngewthuh shai ba u Bah Teibor, u lah ban leit pyniasnoh noh ialade bad ka seng National People’s Party(NPP).
Kum ban shu pynkynmaw u Bah Teibor Pathaw u la jop ia ka elekshon MDC na Mawlai Constituency ha u snem 2019 kum u kyrtong khlem seng hynrei tang hadien katto katne por ba u la jop kum u MDC u la leit pyniasnoh noh ialade sha ka seng UDP bad u la ioh ban bat ruh ia ka shuki Executive Member(EM) ha ka Executive Committee ba la ialam da ka UDP hapoh Khasi Hills Autonomous District Council(KHADC).
Nongpoh: Ki Pulit ka Umiam Police Station, mynta ka sngi ki la leit ban tam noh ia ka Metiap jong uwei u rangbah, kaba ki la lap ba ka la per ha sla um ka pung Umiam.
Hadien ba ki la dep ban sei ia katei ka Metiap, ki Pulit ki la suba jur ba utei u rangbah u la ngam jyllop hi, namar na kaei kaba ki Pulit ki la lap ha ka jinglong ka met, la lap ba um shym la don ia kino kino ki dak mong ha ka met jong u.
Ki Pulit ki la shu antad ba utei u briew, u don ha ki rta ba 32 snem eiei.
Hadien ba la dep sei, ki Pulit ki la pyndep ia ki jingdonkam kiba katkum ki kyndon Ain bad hadien kata pat ki la rah noh sha Nongpoh Civil Hospital, na ka bynta ban pyndep ia ka Post Mortem.
Haba iadei bad katei ka jinglap ia katei Metiap na katei ka pung Umiam, ki Pulit kin dang pynlong ia ka jingtohkit, khnang ban lap ia ki jingshisha baroh.
Ka liengsuin jong ka China, ka China Eastern Airlines 600115.
SS, kaba don bad  133 ngut ki briew, ka la hap ha ki lumbah ha ki bynta ba shathie jong ka China, mynta ka sngi, katba ka dang leit na  Kunming sha Guangzhou, ong ki lad khubor.
Katei ka liengsuin, ka dei ka  Boeing 737  bad ym pat tip satia, la kiba don ha ka liengsuin, ki la iap ne em, ong shuh ka khubor.
Katei ka liengsuin, ka dei kaba dng 6 snem ka rta.
Ka liengsuin, ka mih na  Kunming sha Guangzhou, ha ka por  1:11 p.
m.
(0511 GMT), la pyni ha ka jingioh khubor ha ka FlightRadar24.
Ka jingioh khubor, ka kut noh ha ka por  2:22 nohsngi (0622 GMT) ha ka jingjrong kaba  3225 phut bad ka jingiaid stet kaba  376 knots.
Ka jingїaseng plie ia ka Welsh Mission Hospital ha ka 25 Lber 1922 ka la sdang da ka jingrwai shaphang ka jingpynkhiah bad jingkyrmen- “A Blei ba pynjanai lyngba ki jingpang…ha ki kynta jong ki jingpang, jingsngewsih bad jingtyrha.
Mem ju kyntait ia kiba pang ba jhia.
" U Lum Ceredig ha Jaїaw u shlei bad sawa jam da ki sur bathiang jong ka choir ki khynnah skul hapoh ka jingїalam jong i Miss A.
W Thomas.
Ka jingplie ia ka Hospital ka long kaba phuh ha kaba naduh ki Hindu, Mohommedan, ki Khasi, ki Dohlieh bad kiwei ki la pyndap ia u lum bad madan.
"La tip paidbah ia ka Welsh Mission Hospital ha Jaїaw da ka Roberts Hospital bad kane ka Hospital ka la kynjoh mynta 100 snem ka jingshakri ia ki paidbah.
Ki paw ha ki jingthoh ba ka Maharani jong ka Hima Gwalior bad ki trai kper slasha ki ju wan shah sumar ha kane ka Hospital bad ia ka Arundhati Roy, ka nongthoh ia ka kot ba paw nam, God of Small Things, ruh la kha hangne.
Pynban ka khanatang shaphang ka Roberts Hospital kam dei eh ka jingwan shah sumar ka Maharani lymne ki trai kper slasha lymne ba la kha ia ka nongthoh kot ba paw nam.
Ka khanatang shaphang ka Hospital ka dei ka jingshakri bad jinglen lade jong ki nongtrei na ka bynta ka koit ka khiah jong ki nongshong shnong, khamtam eh na ka bynta ki duk ki suk bad ki rangli.
Ngi kit ram shi katdei na ki nongtrei jong ka Hospital bad baroh kito kiba la shakri ia ki para briew ha ka Hospital ha kine ki 100 snem.
Ka mission jingpynkhiah jong ka Welsh Presbyterian ha ka Ri Khasi ka la sdang naduh ka por jong u Dr Owen Richards, uba long u missionary doctor ba nyngkong (1843-44).
Hynrei, ki kam jingpynkhiah jong ka Balang Presbyterian ki la sdang thikna naduh ba poi u Dr Griffiths Griffiths ha ka snem 1878-79 haba u la plie ia ki ar tylli ki jaka ai dawai ha Mawphlang bad Laitlyngkot bad ha kajuh ka por u la hikai ia ki trai ri halor ki kam ai dawai.
Ym lah ban len ba ki heh sorkar bad ki heh jong ka Welsh Mission ha Ri Khasi ki la pynduh mynsiem ia u Dr H.
Gordon Roberts halor ka jingseng ia ka Hospital.
Ki la ong ba ka Hospital ka dei tang ka jingpynlut phut bad yn ym don ki jingsumar kiba heh kiba donkam ban sumar hapoh Hospital.
Kumba long ha ki phew snem kiba la lah ha kaba ki Khasi kim pat pdiang ia ka sumar pang kaba thymmai lyngba ki dawai-dashin, kumta ki briew kim pat mon satia ban leit shah sumar ha Hospital.
Kane ka long ka jingeh ba ka Hospital ka їakynduh ha kaba sdang bad u Dr Roberts ruh u kubur ia kane ha ka jingkren jong u ha ka jingїalang jong ka British Assam Medical Mission, Assam Branch ha ka snem 1926.
Hynrei ha kane ka jingїalang u Dr Roberts u la ban jur halor ka jingdonkam jong ka jingsumar pang ha Hospital khnang ban wanrah ia ka jingkoit jingkhiah bad ka sumar pang kaba paka.
U Dr S.
P.
Sen Gupta u ong ba u Dr Roberts u kham mon ba ki briew kin shah sumar ha Hospital khnang ban їoh ka jingkoit kaba pura.
Ha kaba kut hi u Dr Roberts u la lah ban pynkohnguh ia ki nongpynїaid ka Welsh Mission.
Da ka pisa kaba tam na ka fund ai jingїarap ia ki lanot ha ka jingkhynῆiuh jumai ha Ri Khasi ha ka snem 1897, u Dr Roberts u la sdang ban tei ia ka Hospital ha Jaїaw ha ka snem 1917.
Hadien kata u la leit shuti sha Bilat bad u la pan jingbit ban lum pisa na ka bynta ka Hospital.
Ka mission jong u ban tei Hospital ka la khring ia kiba bun ki briew ha Ri Wales bad ki paidbah ki la noh synῆiang kylluid bad la lah ban lum haduh lai phew hajar pound (£ 30,000.
00).
Naduh ki snem kiba nyngkong jong ka spah snem ba ar phew ki Khasi ki la pynpaw ia ka jingtbit jong ki ha ki kam bapher.
Katkum u Dr R Arthur Hughes, “u Dr Roberts u don ki nongtrei Khasi kiba tbit bad kiba don ka sap kaba kyrpang ha ki kam engineering.
Ki long kiba shemphang bad ki lah ban pyndait ia ki tiar ki tar naduh ka X-ray, ka boiler bad kiwei ki kor…ki dei ki riewdonsap kiba lah ban jop pyrthei" Naduh ka snem 1924 ki la don ruh ki samla kynthei kiba la rung sha ka jingpule nurse, kiba kynthup ia i Lesibon, Derila Paley, Estella Nongsteng bad Ilwelibon Tiewtaby kiba angnud ban shakri ha ka Hospital.
Kumjuh ruh i Dr Drin Singh Hynῆiewta i la shakri kum u doctor ha Roberts Hospital naduh ka snem 1928.
Ňiuma, ym shem ban don ki rai ha ki bui jong ka Balang Presbyterian na ka bynta ban tei ia ka Hospital ha Shillong.
Hynrei ha ka Assembly kaba la ong ha Mawkhar Presbyterian Church ha u Lber 1923, “la iakut ba ki Presbytery kin kynshew pisa na ka bynta ki Hospital Mission; ia kane yn pyrkhat da ka Committee".
Ka Mawphlang-Khadsawphra Presbytery ka dei ka Presbytery kaba nyngkong ban jubab halor kane ka jingkyrpad na ka bynta ki Hospital bad ha ka Dorbar Presbytery kaba la long ha ka Balang Mawthawpdah ha u Їaїong 1923 la їakut – “Shaphang ban pynlong jingkynshew na ka bynta ka Hospital u Dr Roberts ha Jaїaw.
La iakut ba dei ban kynshew noh naduh mynta hi ka snem; ia ki lad kumno yn kynshew, la aiti sha ki circle bad Sub-District ban pyrkhat.
" Kumjuh, ha ka Assembly kaba la long ha Sohra ha ka snem 1925 la iakut, “Ba na ka bynta kiwei pat ki jingdonkam ha ki Aspata (Jaїaw bad Jowai) la iakut ba ki Balang ha ka Ri baroh kawei (Khasi-Jaiῆtia) kin pynlong ka Hospital Sunday man la ka snem, kata ka mut kawei ka sngi u Blei ban kren ne duai bad ban pynlong jingkynshew khnang na ka bynta ki Aspata.
Ki presbiteri kin pynthikna la ki jong ki por ban kynshew.
"Ki rai kiba la shim ha ki Dorbar Assembly jong ka Balang Presbyterian ha Ri Khasi-Jaiῆtia ha ki snem 1923 bad 1925 ki long kiba kongsan.
Ki pynpaw ba ka Assembly hi baroh kawei ka kyrshan ia ka Hospital bad ki dkhot ka Balang ki їashim bynta ha ka mission jingpynkhiah jong u Dr Roberts.
Ki rai ki shat phalang ruh ia ka nongrim tynrai jong ka Balang ban kyrshan bad synshar hi.
Kumta 100 snem mynta ki dkhot ka Balang bad kiwei ki nongshong shnong ki la noh synῆiang shikatdei sha ka Hospital lyngba ki jingkynshew bad jingai sngewbha, nalor ka jingshakri da ka met kum ki nongtrei jong ka.
Ha shuwa ba ka kynhun ba khatduh jong ki missionary kin leit phai jynduh sha la ka Ri ha ka snem 1969, la pynbeit bad aiti ia ka jingpynїaid ia ka Hospital ha ki trai Ri bad la thung ia i Dr E.
C Syngkon kum u Senior Medical Officer bad ia u Dr S.
P.
Sen Gupta kum u Chief Medical Officer.
Ha ka Dorbar Synod kaba la long ha Balang Parїong ha u Lber 1969, u Dr R.
Arthur Hughes u la pule ha ka sien kaba khatduh ia ka Report jong ka Hospital bad u la ong, “ki snem kiba dap da ki jingpynkylla suda na ka liang ka jingsynshar, ka jingtip shaphang ki dawai dashin, ki jingpang bad ki lad jingpynkoit.
Ngi la iohi ia ki jingpynkylla khongpong ha ki jingkhmih lynti jong ngi shaphang ka jingkoit jingkhiah.
La ju don ki jingpang kiba ka bor ban pyniap ka la long kaba khraw…haduh khyndai na ki shiphew ngut ki nongpang ki ju iap bad na kito kiba sah ruh don kiba kylla pang iap shilliang ne kiba bieit, hynrei mynta ngi lah ban khmih lynti haba lap kham kloi ia ka jingpang bad khyndai na ka shiphew ngut ki nongpang kin im…" Mynshuwa ia ka jingpang bad jingїap ngi pdiang ba ka long ka mon jong u Blei, hynrei mynta ngi phla shynna da ka jngngeit ba ka jingpynkoit ruh ka dei ka mon ba phylla jong u Blei.
Na ka bynta ka lawei jong ka Hospital, U Dr R.
Arthur Hughes u la shaniah tylli tyllan ha ka bor, ka sap bad ka jingstad jong ki Doctor trai ri kiba tbit kum i Dr Romily Basaїawmoit, Dr Jerisim Dkhar, Dr Frank Niangti, Dr S.
S Sharma.
U la ban ruh ba ka jingstad kaba thymmai ha ka rukom ban sumar ia kiba kha khyllung kaba u Dr E.
C Syngkon u la wanrah, ka jingshemphang bad jingtbit jong i Dr Orientcey Roy ki long ka jingkyrkhu bad kin kyntiew ia ka Hospital sha ki kyrdan kiba khraw.
Ha ka snem 1972, ka budget jong ka Roberts Hospital ka long kumba 10,62,000.
00 tyngka bad ha ka jingrakhe ia ka jingdap san phew snem la plie ia ka Children’s Ward bad Out-patient Department.
La pynkhreh ruh ia ka plan ban tei thymmai ia ka Operation Theatre bad Surgical ward.
Ka Roberts Hospital ka la mad ruh ia ki kynrum kynram kiba mih na ka por sha ka por bad ka don shibun bah ki jingdkhoh ha ka rukom pynїaid kam.
Ka la mad ia ka jingїakhih jong ki nongtrei bad ka jingmih noh jong ki Doctor na kawei ka por sha kawei pat bad kaba jia khatduh dei ha ki snem 2015-16.
Ka jingpyrshang kaba thohmut thohmat bad ka jingsyrdep ia ka jot ka pei kam shym la їarap satia, dei tat haduh ka snem 2016 ba ka KJP Assembly ha ka Special Session kaba la long ha u bnai August ka la thung ia ka Committee Kyrpang na ka bynta ban pynthymmai bad pynkylla ia ka rukom pynїaid kam.
Kane ka Committee ka la wad ia ka jingїarap jong ki Expert bad thung ia ka Expert Committee kaba kynthup ia i Dr P.
Lyngkhoi, Dr Faith Rangad bad Dr Sunil Kaul bad hadien ka jingpule bad jingjurip bniah kine ki expert ki la ai shibun ki jingtyrwa kiba lah ban pyntreikam na ka bynta ka jingbha bad ka lawei jong ka Hospital.
Ka Roberts Hospital ka dei ban bteng ia ka jingshakri bakhraw jong ka bad khlem artatien ka Hospital kaba la seng nongrim ha ka jingieit bad jinglen lade kan nang lah ban ai ia ka jingshakri ba kordor.
Kumjuh ruh, u Dr R.
Arthur Hughes ha ka kaiphot kaba u la phah sha ka Balang Kmie ha Wales u la ban jur ba ka Hospital Roberts ka dei ban neh junom.
Hapdeng ka jingpyrshang jong ka Sorkar ban thaw ia ki Hospital Paidbah bad ban phah pule doctor ia ki samla, ka Hospital jong ka Balang bad kaba la pynїaid ha ka lyer Khristan jong ka jingieit, ka jinglen lade bad jingїatiplem ka lah ban shakri kham bun shah bad ban їeng-їakhun pyrshah ia ki jingeh bad ki jingpang ba ki briew ki mad bad ban ai ka sumar pang kaba bha tam.
Ka Roberts Hospital ka dei ban їailong ka Hospital jong ki riewpaidbah bad ban ai ka jingshakri ei bad ha ka dor kaba jem khlem da ῆiew shilliang khmat ne thew kyrdan iano iano ruh.
U Rev R.
R Cunville ha ka jingkyrpad kyrshan pisa ha ka snem 1972 u la ong, “ba ha kane ka Hospital ki don ki nongpang ki bym lah ban siew lut ia ka bai dawai ne bai sumar bad ki don ruh ki bym lah ban siew wat shi pisa.
" Khnang ba ka Hospital kan їaineh ha ka jingkhot sha ka jingshakri, ka Balang ka dei ban pynїaid hok, ban synshar khuid bad ai jingkheiῆ.
Khublei shibun eh pastor ia ka jingiathuh khana ba kordor jong phi shaphang kane ka Hospital.
Ka long ka jingtip kaba ai mynsiem ba kita kiba don mynsiem kin long ki nongaimynsiem ia kane ka Hospital.
Ka Thain Labang-Nongphyllut, Elaka u Dolloi Nongphyllut ka dei ka bynta jong ka Ri Jaintia ( Part and parcel of Jaintia Hills) naduh hyndai hynthai kulong kumah.
Ki Phareng (British) kiba synshar ia ka Ri India bad ia ka Hima bah u Syiem Jaintia lane u Syiem Sutnga, haba ka la iohi ba ki Labang- ki Nangphyllut( Nongphyllut), ki dei ki Pnar ( Jaintias) kam shym la pynkhlad ia kane ka Elaka u Dolloi Nongphyllut na ka Ri Jaintia kumba ka la pynkhlad ia ka Thain Jaintiapur kaba don mynta hapoh Ri Bangladesh bad ia ka Thain Kut Sajar kaba don mynta hapoh ka North Cachar Hills.
Wat hadien ba ka Ri India bad ka Hima bah u Syiem Jaintia ki la ioh ia ka jinglaitluid na ka jingsynshar ki Phareng (British,s rulers) ha ka 15 tarik August 1947, kane ka Elaka u Dolloi Nongphyllut ka don hi hapoh u pud u sam jong ka Jaintia Hills (Jowai Sub-division ha kata ka por).
Hadien ka jinglaitluid, haba ka Ri India bakhraw ka la kylla ka Sovereigne Democratic Republic, kaba don la ka jong ka Constitution bad la mih ka Sixth Schedule da ka jingthmu ban iada ia ka hok, ia ka jingroi jingpar jong ki ‘riewlum bad ka Sorkar Assam kaba synshar ia ka Ri ki Laiphew Syiem bad Khat-ar Dolloi, na ka bynta ka jingbit jingbiang ka jingsynshar jong ka, ka la thaw sa kawei ka District, ka District United Mikir ( Karbi-Anglong ba mynta) bad North Cachar Hills bad ha kane ka jingthaw ia ka District kaba thymmai,da kaba KHLIAH na KDIAH JUBOR ( Forcibly tagged) na ka Ri Jaintia( Jowai Sub-division) ia shi bynta ka Elaka u Dolloi Raliang, shibynta ka bynta jong u Dolloi Shiliangmyntang, shibynta ka bynta jong u Dolloi Nongjngi bad baroh kawei ka Elaka u Dolloi Nongphyllut.
Ki Nongshong shnong ka Thain Nangjrong( Nongjrong), ka Thain Labang- Nongphyllut, Elaka u Dolloi Nongphyllut, haba ki la tip ia kane ka jingthmu jong ka Sorkar Assam ban pyniasoh ia ka Elaka jong ki ( Elaka u Dolloi Nongphyllut) bad kane ka District United Mikir bad North Cachar Hills, hapoh ka jingialam jong u Pa Dolloi, u Dolloi Salad bad u Waheh Sip Sutong, Secretary ka Elaka Dorbar, ki la pynlong ia ka jingialang paidbah ha ka 27 tarik January 1948, ha shnong Umbasoo( Umwasoo) ha kaba ki la phah ka rai jong ka Dorbar sha u Sub-divisional Ossicer jong ka Jowai Sub-division la ai kopi ( Copy) sha u Premier jong ka Assam, sha u Rev.
J.
J.
M Nicholroy,sha u Chairman ka Mikir Hills Boundary Commission, Golaghat, sha u Deputy Commissioner ka Unted Khasi and Jaintia Hills, Shillong bad sha u MLA ka Jowai.
Ka Rai jong ka Dorbar ka ong kunne:-         “ NGI KI PAIDBAH LABANG-NONGPHYLLUT KI KHUN KI HAJAR JONG U DOLLOI NONGPHYLLUT, NGI IOH IA KA KHUBOR BA SNGEWSIH IA KA JINGMUT BA SNIEW JONG KI MIKIR BAN KYNTHUP LANG IA NGI, HA KA JINGIALEH JONG KI BAN IOH LA KA JONG KA DSISTRICT.
DA KABA LYNGA BAD PISA JINGMUT NGI LA PYNLUM IA KA DORBAR HA UMBASOO HA KA 27 TARIK JANUARY 1948.
HADIEN BA LA IA PYNI NIA BAD BISHAR SANI, DA KAWEI KA JINGMUT, NGI LA RAI BAN PYNPAWSHAI BA NGI KI LABANG- KI NONGPHYLLUT, NGI DEI KI PNAR KIBA PHER BAK LY-BAK NA KI MIKIR HA BAROH KI LIANG.
TE NGI PYRSHAH TYNGEH IA KA JINGTHMU BASNIEW JONG KI MIKIR BAD NGI KWAH BAD DAWA JUR BA NGIN SAH HAPOH KA JAINTIA HILLS, JOWAI SUB-DIVISION, KUMBA NGI SHAIT LONG BAROH SHI KATTA".
Ha ka ktien Phareng la thoh kumne:-To.
The Sub-divisional Officer, Jowai.
Sir,We the people of Nongphyllut and Labang of Nongphyllut Dolloiship leant with great sorrow the bad motive of the Mikirs to include us with them in their present fight to have their own Sub-division.
Being greatly aggrieved, a meeting was held at Umbasoo on the 27th January 1948.
The meeting after a long Discussion resolved unanimously that the Nongphylluts and Labangs are Pnar and their customs and beliefs are also different from those of the Mikirs, so they are deadly against the said move of the Mikirs, and wish to remain within the Jaintia Sub-division as they used to be.
Dated Umbasoo Chairman:- Sd/-Salad,Dolloi Nongphyllut 27 /1/1948 Secretary:- Sd/-Sip SutongCopy forwarded to:-(1) The Hon’ble Premier of Assam(2) The Rev.
J.
J.
M.
Nicholray, Minister Assam, Shillong.
(3) The Chairman,Mikir Hills Boundary Committee,Golaghat.
(4) The D.
C ,United Khasi & Jaintia Hills, Shillong(5) The M.
L.
A.
Jowai.
Katba ka jingiapynbeit pud hapdeng ka Meghalaya bad ka Assam kan poi sha ka bynta jong ki Labang-Nongphyllut, Elaka u Dolloi Nongphyllut bad Pangam-raliang, ia kaba ki sorkar Meghalaya bad Assam ki kham iatip kum ka Block I, lada ki kot Khubor kin sngewbha ban pynmih yn phah jingthoh kawei hadien kawei ba ki paidbah kin tip ia ka jingdawa bad jingialeh jong ki ban wan hapoh u pud u sam jong ka Ri Jaiñtia-Meghalaya.
Hooid shisha ngi ki Labang Nangphyllut ngi dei tikna ki khasi Pnar ki ba kwah shisha ban don sha MeghalayaKhublei shibun baby Markus thayang iaki jingpynshai Jong phi, iangi ki longdien, kin sah tang jingkynmaw name ki nongmihkhmat Minta Kim Don interest  iaka border issue  ,.
Hyderabad: Tang na ka daw ka jyntah dohblang, u tnga, ula bitar lep ia la ka tnga bad mar mar ula ujor sha ki pulit ha Nalgonda, Telangana.
Ki pulit jong ka Nalgonda, ki la kem noh ia U Naveen, ba u phone da ki bun phew sien, sha ka  helpline number, 100.
U Naveen, u phone da ki phew sien, namar ka jingbitar lep, ia la ka tnga, ba kam treh ban shet ia ka jyntah dohblang, kaba u bang bha bad ba u mut ban bam ja miet, ha ka miet sngi thohdieng, jong ka 18tarik Lber 2022.
Ka la don ka jing iamai kaba jur bha ha katei ka iing bad haba ka tnga, ka la pyneh hi triang ban shet ia ka jyntah dohblang, kumta, ula ujor sha ki pulit, da kaba phone ha ka number  100.
Ha kaba sdang, ki pulit, ki la nang shim, ba ka dei ka jing phone bakla jong u nongbuaid, hynrei haba ula iai phone bun bun sien, kumta ki pulit, ki la leit sha ka iing U Naveen bad ki lap ba ula kiew jingdom tyngeh, ia ka tnga lajong; hynrei ha katei ka miet, kim shym la kem satia ia u bad ki sa leit kem ha ka step jong ka sngi saitjain.
La pynngat ia U Naveen, ha ka  section 290 (Punishment for public nuisance) bad 510 of the Indian Penal Code (IPC).
Shillong:Ka aiom jied nongthaw ain ka la jan bad ha kine ki khyndiat por ki ban wan, yn sakhi shen ia ki jutang bad ki kular bathiang na baroh ki seng sainpyrthei kaba ki don ban tyrwa sha ki paiodbah nongthep vote ka jylla.
Ha shuwa ban poi kata ka aiom ngin kyrtiang dien ban peit aiu ki seng sain pyrthei ki la leh ia kawei na ki mat kaba baroh baroh ki ia tyrwa sha u paidbah ha ka ilekshon 2018 kata ka dei ka mat pyllait tih dewiong ha ka jylla.
Jan baroh ki seng sain pyrthei ki buh ia kane ka mat.
Na ka liang ka seng BJP lei ka ong tang hapoh 180 sngi hadien ba ka ioh thaw sorkar kan pyllait biang ia ka jingtih dewiong bad haduh mynta kane ka 180 sngi kaba baroh ki angnud kam shym pat poi satia.
Haba phai sha ka seng kaba ialam ia ka sorkar ka NPP, u MP jong ka ha kato ka por uba dei ruh u myntri rangbah, ba mynta u la khlei la ka juban lak ban pyllait ia ka jingtih dewiong lada ka seng jong u ka wan ha ka bor lem bad ka kular ba lada ki wan ha ka bor synshar, ka Mining Policy mar mar kin pyndep noh ban ioh tih dewiong, namar ka jingbymler jong ka sorkar ha kato ka por ban thaw wat tang ia ka Mining Policy.
Lada phai sha ka seng kaba long ruh ka nongthung syiem ban shong ha ka sorkar kata ka seng UDP, kane ruh ka la tyrwa sha u paidbah ba lada ki wan ha ka bor khlem pynslem kin pyllait marmar ban tih dewiong, da kaba shna ia ki policy ban shah tih dewiong kiba iadei dur bad ka MMDR Act.
Katba na ka liang ka seng HSPDP, pat ka la kular ba lada ka wan ha ka bor kan iakhun tyngeh ba ka jylla kan ioh ia ka jingithuh kyrpang ha ka riti synshar hapoh ka Article 371 khnang ba ki ain khang tihmaw tih dewiong kin nym treikam ha ka jylla.
Baroh baroh ki la kular ia kane ka mat hato ha shuwa ban kut kane ka samoi, yn sakhi ba kin pyndep ne kin kut tang ha ki sla kopi jong ka jutang bad ki kulor jong ki ha ka shisla arsla jong ka Election Manifesto jong ki?.
Shillong:Ka Awaken India Movement, Meghalaya myn sngi saitjain,  ka la pynlong ia ka jing ialang shong kyllain myngngor ha Madan Malki, ban pyrshah ia ka jingpyn bor ka sorkar jylla ia ki paidbah ban shim tika iada Covid bad ia ka jingpynjari jong ka sorkar ia ki SOP.
Ha ka jingkren na ka liang ka kong Reality Syiem, ka la takrain ia ka sorkar kaba la pyntieng pyn syier ia ki paidbah da ki buit kiba bun ban pynngop ia u paidbah ban shim ia kane ka tika.
Na ka liang ka kong Reality, ka la kylli ba hato ju don mo ka rukom ba ki hospital bad ki jaka ai jingsumar ba kin test ia ki nongap ia kiba leit thiah pang ha ki jaka sumar.
Shuh shuh na ka liang jong ka, ka la ong ba kane ka dei tang ka buit ki jaka sumar ban kamai spah ha ka kyrteng ka Covid na ka bai test na kiba shait ba khlain.
Ka la iathuh ruh ba ki don ki briew kiba shu iap ei tang na ka daw ba kim ioh jingsumar na ka jingshitom ba la ban ia ki hynrei ki hospital ki la sumar shuwa pynban ia kata ka jingpang Covid.
Kane ka dei ka khubor sha ka tnad ka koit ka khiah bad ki nongtrei jong ka, da kaba pynkynmaw ba ha kawei ka sngi kin sa shah tian bishar ha u Blei uba hajrong ia ka jinglehthok jong ki ia ka ha ka kyrteng ka Covid namar ha ka jingshisha wat tang kata ka jingpang Covid ruh kam don satia hynrei tang ka baiong klieh, pynshit, pynhiar kaba la ju don naduh mynshuwa eh, bynrap shuh shuh ka kong Reality.
Na ka liang u Bah Banshai Marbaniang, u la kynthoh tyngeh ia ka sorkar kaba la pynbor bad pyntieng pynsyier ia u paidbah ban shim ia ka tika, da kaba ong kane ka long kaei kaei kaba ym lah pdiang namar katkum ka Article 19 ka riti synshar ka ai laitluid ia uwei pa uwei u nongshong shnong ban jied ia kaei kaba u kwah bad kaei kaba ki sngewdei.
Shuh shuh na ka liang une u nong ialam ka AIM u la iathuh ba ki la don bun ngut ki briew kum ha Kolkata, Mumbai, Assam bad kiwei ki jaka kiba la shuh iap ei, tang namar ba ki shah injek iada Covid-19.
Wat ha ki Hospital sorkar lada leit ai test Covid, hap siew na ka pla lajong bad kane hi ka khlam thaw briew ka la pynlong ia ki hospital kum ki jaka shna pisa.
Kat kum ka Indian Council of Medical Research ka la kren shai ba ka sorkar kam lah stia ban pynbor bad pyniapher uno uba shim tika bad uno u bym pat shim.
Ka Bar Council of India ka la ai jingthoh ruh wat sha duh u myntri rangbahduh ka India ba ka long kaba beain ban pynbor ban shim tika bynrap shuh shuh u nongialam ka AIM.
Na ka liang utei u nongialam u la kyntu ba ki paidbah kim dei ban tieng ban smiej lada ka sorkar ka pynborhynrei ban ieng iakhun kat kum ki hok ki riti ba la ai da ka riti synshar jong ka India bad u la dawa na ka sorkar ba ka dei ban pyndam noh syndon ia ki Protocol Covid.
Nangiapyrta MA f  lajan baroh ki paidbah ki la dep ai tika lait sa Katto katne ki riewdum kiba pyrshah.
Kyiv: Ka tnat bar ri jong ka Ukraine, ka iathuh ba ki don 14,700 ngut ki shipai jong ka Russia, kiba la shah pyniap ha ka jingialeh thma jong kitei ki ar ri.
Nalor kitei ki shipai, ki don sa 1,487 ngut ki kali ialeh thma, jong ka Russia, kiba la jot thiaw, 96 tylli ki liengsuin iapom, 230 tylli ki tup ia siat bad 947 tylli ki kali, nalor kiwei pat.
Shillong:Ha ka step jong ka 18tarik mynta u bnai, ki nongiaid kai step, ki la ialum lang ha Nan Polok.
Ki la don shibun kiba shim bynta ha katei ka jing ia kynduh lang, khlem da niew ia ka jinglong jaitbynriew, ka jingsngew niam bad ka jingialang, ka la long kaba sngew tynnad shibun, ong ka khubor na U Ratanlal Sethia, uba na Paltan Bazar.
Shillong: Lashai ka sngi, kan don ka jinghap slap kaba malu mala ha ka nongbah Shillong bad ki jaka ba marjan jongka.
Mynta ka sngi, kam don ka jinghap slap ha ka nongbah Shillong lane ha kiwei pat ki bynta jong ka jylla.
Ka Ukraine, ka kam, ba ka la ioh siat iap, sa ia uwei u heh shipai jong ka Russia, uba pyniaid ia ka jhad jong ka Russia ha Black Sea.
U  Andrey Paliy, 51, u dei uwei na ki heh shipai um, uba la shah pyniap, wat la ka Kyiv, ka kam, ba ka la ioh ban pyniap ia U Paliy lem bad sa 5ngut ki general jong ka Russia.
Ha kawei ka khubor, ka Russia, ka kam, ba ka leit hiar thma, ia kawei ka jaka hikai ia ki shipai, ha kaba ki don ruh ki briew kiba nabar bad ha katei ka jingleit hiar thma, ki la don 100ngut kiba iap.
Ki don ki lad khubor, kiba kam, ba U Paliy, u dei uwei na kiba donkti ha kaba hiar thma ia ka nongbah  Mariupol.
Bunsien ngi ju diaw haba ngi iohi ia ka jinglong jingman ha ka kam sain hima sima jong ngi bad ia kane la nang pynskhem shuh shuh ha man ki aiom jong ka jingjied nongmihkhmat kaba iaid tawiar ha man ki 5 snem.
Ka rukon synshar paidbah (democratic setup) jong ka ri jong ngi, ka phiel ban pynmih shisha ia kita ki nongialam kiba kat ki nongialam, pynban la nang mih bun da ki nongialam ki bym pat kot ha ki jingmut jingpyrkhat jong ki bad phewse, ki bym ai ruh ia ka jingshakri kaba dei shisha ia ki paidbah.
Kum kine ki nongialam ki kloi eh ban ialam bakla ia ka jing lui lui u paidbah bad kane ka long ka jinglong jingman kaba iadei eh bad kane ka juk kaba mynta.
La ong ba ka don ka “jingbymshaniah" shuh jong u babun balang ha kane ka rukom jied nongmihkhmat laitluid ha kine ki sngi.
Katkum ka Pew Survey ha ki 27 tylli ki ri ka pyrthei (April 2019) la pyni ba haduh 51% ki briew kim shaniah shuh ia ka rukom long ha ka synshar paidbah.
Na kata ka daw ka poi biang sha ka jingiohlad ki nongsynshar donbor (authoritarian figure) kiba la nang khie khlieh, kaba ngim da donkam eh ban jngoh palat na ka ri ka jong ngi.
Kumta ruh ngi lah ban ong ba ka jingjied nongmihkhmat ha kine ki sngi kam pynmih shuh ia ki nongialam kiba ki paidbah ki thrang ban ioh.
Balei mo ba ka long kumta? Hato ka dei ka jingbakla jied jong ki paidbah? Ka jingbakla jied kyrtong ki seng? Lane, balei ba yn da jop kim kot sha kata kaba ki ju khlei ha shuwa ka election, lah mo ban long ba ka kam, ka long kaba khia bad kaba eh? U Winston Churchill u ong “ka jingsynshar paidbah ka dei kaba sinew eh na ki rukom synshar – tangba kaba bha eh na ki rukom synshar kiba ngi la ioh.
"Don katto katne ki daw kiba pynlong ia ngi ban ioh ia ka jingsynshar ka bym hun ia ngi ki paidbah.
Kaba nyngkong ka dei ka jingduna ha ka pyrkhat pyrdain bad ka jingbym tip (ignorance & misinformed voters) ki nongbud.
Ngi ki nongbud ngi ju sngewtynnad ban jied ia kita ki kyrtong kiba lah ban pynioh nong ia ngi shimet shimet, kaba pynhun tang katto katne khyllipmat, klet not pat ia ka lawei ki khun ki kti kaban dang wan.
Ngi kwah ia kaei kaei kaba wanrah jingmyntoi “mynta noh".
Ngi kham lah ban die ia ka vote ka jong ngi tang da ki spah ne hajar tyngka ban ia kaba ialeh ba ki kyrtong kin da hap ban ioh ia ka bhah ka vote jong ngi da ka jingtrei shitom ka jong ki.
Ngi thait eh ban pyrkhat bad puson ia ka lawei ki khun ki kti jong, ngi kham lah ban shu long “niangkohnguh", ban pyn pyrkhat ia ngi da kiwei pat, ngin shu bud beit shata, namar ka “hana" jong kita kiwei ka kham sngewdei ban ia kaei ba ka jabieng jong ngi ka pynsngew ha ngi.
Nga ngeit ba kane ka jingjaituh bad jingjai pdeh wat ban “pyndonkam ia la ka jong ka jabieng" ban puson bad pyrkhat ka dei ka daw bah kaba pynlong ia ngi ban ioh ia ki nongmihkhmat kiba ngi ioh mynta.
Ha kawei pat ka liang, ki kyrtong ki kmen eh ban tip ba uba bun balang u long uba kloi ban “ngeit bad kohnguh" u bym pyndonkam ia la ka jabieng, te ban pynhun ia kum kita ki jingkwah brai kiba shi khyllipmat ka long kaba suk haduh katta katta.
Na kata ka daw, ki kyrtong ha kine ki sngi ki shu wad tang ia ki katto katne ki rangbah kiba lah bei pisa na ka bynta jong ki ryngkat bad ka jing ia sngewthuh ba ynda ki la wan ha ka bor, kin hap ban siew pat lyngba ki lad ai kami ai jam.
Kaba ar ka jingbym don ki kyrtong kiba la “ih" ban jied.
Haba ong “u riew sain pyrthei uba la ih" kam da dei eh kiba la nang la stad (highly qualified), hooid ka don la ka jong ka jingiohnong haba ki nang ki stad, hynrei kaba kongsan eh ka dei ka “sap ban shakri.
" Bun eh kiba iabeh ban ieng kum ki kyrtong ha kine ki sngi kim shim shuh ia kane ka kam baka long ka kam “shakri u paidbah", pynban ka kam “kynrad u paidbah".
La iohi ruh ba ka kam nongmihkhmat ka long kaba kloi eh ban pyniohnong ialade shimet bad nangta pat ia la ki jong kiba ha ing hasem.
Hato kata ka mut ba tang ba don ka sap ban shakri ka labiang? Em, donkam pat ia kum kita ba kin trei shitom ban pynjanai shuh shuh ia lade ban kham “tip bad shemphang" ha ka kam kaba ki trei.
Kaba eh than ban iohi ka long ba wat ki kyrtong kiba don ka jingmut kaba bha ban shakri shisha ia u paidbah, bunsien bunsien ki tang la jop bad hadien katto katne por ki kylla noh na ki jingthmu babha jong ki.
Ka daw bah ka long, ka jingmeng bad jing sngew khraw kaba wan kynshoit kum u nongmihkhmat, kaba wanrah ia ka jing sngew tip lut.
Pynban, kaei kaba ki dei ban sngewthuh ka long ba ka jingjop ka dei tang ka jingsdang jong ki ban “nang tip bad shemphang" shuh shuh ha kata ka lynti iaid ka jong ki.
Bunsien, ngi shem ba kiba don ka sap ban shakri ynda ki la jop, kim pule shuh, kim wad jingtip shuh bad kim pyntbit shuh ialade ha ka ktien ka thylliej.
Don ka jingong “ki nongialam ki dei ki riew pule.
" Kumta, ynda la dei ban ang ka shyntur ban kren ha Assembly la shu kren kat shaba lap ba shem, kaba ialam sha ka jinglehrain, ym tang ialade shimet, hynrei ia ka kur ka khong ruh bad ia ka jaitbynriew ruh baroh kawei.
Kaba lai ka daw ka long ka jingbym don ki seng sain pyrthei kiba kloi ban ai kti kadiang kti kamon ia u paidbah ban da wad janai da ki kyrtong kiba long ki riew shemphang (statesman).
Kumba la kdew haneng, ki shu hun tang ba la ioh jingjop ha katto katne ki seat bad ban don ha ka bor synshar, kata hi ka la biang ia ki.
Bun ki seng ba la shu ia synrop tang ban don ha ka bor synshar bad kaba thew biang sha ka jingiohnong ialade shimet.
Kumta ruh ki briew kim bud shuh ia ki seng bad ka nongrim ba ki ieng (nongrim aiu? Ki seng ha kine ki sngi kiba bun hi ym don nongrim shuh), hynrei la shu peit noh tang sha u kyrtong.
Kumta mih ki seng kiba shu iarah jingjop mar katto katne ki seat bad ym ioh shuh ia ki seng ban ioh ia ka jingbun paid (majority) tang kawei.
Te kumta ki seng kiba kham heh ruh ki hap ban pynhun ia ki seng rit, te hangno shuh ka bynta ban ai ka jing synshar kaba paka.
Ki seng sain pyrthei ha ngi leilei, lait noh katto katne kiba don ka thong kaba kham jngai, ki wad tang ia ki kyrtong kiba kham thikna ban jop (winnability factor), ym shuh ki riew sain pyrthei kiba “tip bad shemphang".
Phewse, ngi iohi ba ki lama jong ki, ki kaweh tang ha shuwa ka election bad mar ia dep la khylliap noh, tad haduh ban da poi pat sa kawei ka election.
Kumba ong uwei u Rangbah, “hangne ha ri jong ngi ym don ka kolshor seng (party culture)".
Kaba saw, namar ba ka dei ka kam ka bym donkam ia kata ka qualification, dei ban don ka jingkit khlieh na ki media, hooid, ha kine ki sngi ngi iohi ia katto katne ki interview ia ki nongilam ki seng sain pyrthei, kaba long ka jingkhang iit ia ngi ban iohi khyndiat shaphang ki nongialam jong ngi.
Ha kajuh ka por, la dei ban leh kumjuh ruh ha shuwa ka election, ban da khot kyrpang ki riew shemphang ki ban pyniaid ia ki “common platform" ha ki shnong ki ban kylli ki jingkylli kiba iahap bad iadei (relevant) bad ka constituency ba ki ieng.
Kam lei lei lada don ki kyrtong ki bym poi sha kum kine ki “jingiatai bad jingiathir" shaphang ka constituency ba ki ieng, hynrei ki paidbah hi kin ioh ban bishar kiba kumno ki kyrtong ki kwah ban mihkhmat ia ki.
Hooid, dang don shuh shuh ki lad ki lynti kiba kham bniah ban jied ia ki nongmihkhmat, hynrei lada ngi sdang shuwa tang na kine kiba la kdew haneng kiba long ka jingsdang, ka lah ban wanrah ia ka jingkylla sha ka jingbha.
Ka long kaba suk eh ban shu kdew kti ia ki nongmihkhmat ki bym kot sha ka kam ba ki dei ban pyndep, hynrei, kum u paidbah nongbud, lada ngim ialeh ban shim shuwa ia ka jingkitkhlieh nymngkong ha lade, kan sa long biang ka jingbabe ka ban iai ban pat ia ngi sa san tylli ki snem ki ban wan bad ym myntio ba ngin thnum khlem da leh eiei kaba ngi dei ban leh, long kum kato ka shuki kaba shu khih hajuh shi hajuh (rocking chair) khlem da poi shano shano ruh.
Khublei,Lawrence Pherliam SumerMawlai Motsyiar8413882135.
Ka kompeni thaw bor ding, ka dang pynkhreh ban ngam jylliew shathie jong ka meiramew, na ka bynta ban ioh bor ding bad ban sam sha u paidlang ka pyrthei shi tyllup.
Ka Quaise Energy,  ka dei ka kompeni shna bording, kaba la sdang naduh u snem  2020, lyngba ka jingbtin lynti jong ka Massachusetts Institute of Technology (MIT).
Mynta katei ka kompeni, ka don jingthmu, ban tih jylliew sha ka mei ramew bad la sngewthuh ba ka jingtih kan jylliew bha, ban lap ia ki mawbah kiba don ia ka jingshit kaba kumba  932 °F (or 500 °C).
Ki stad saian ki iathuh ba ka “Geothermal, ka dei ka jingshit, ka bym donkam ban ai sharak eiei, ba kan  meh ding bad kam don jaboh ne kam don tdem eiei.
Haduh mynta, kaba ki briew, ki la tih shapoh ramew, ka long ha ka jingjylliew kaba 40,318 ft (12,289 m), kaba la iaid la arphew snem kynthih, katba ka Quaise, ka thmu ban ioh ia ki kynja tiar, kiba lah ban tih haduh 12.
4 mer ha ka shispah sngi.
Ka Quaise, ka dang lum pisa ha kine ki sngi, kaba shongdor  $63 million bad ka don jingthmu ban pyn urlong ia ka jingtrei kam jongka, ha ki ar snem ban sa wan bad ba kan sdang ban pynmih bording nangthie napoh ramew ha u snem 2026 bad nangta ia kito ki jaka sam bor ding, ba la ju pyndonkam da u dewiong, ba yn lah ban pyndonkam noh da ka jynhaw jong ka bor ding ha u snem 2028.
Shillong: U Bah Nehlang Lyngdoh MLA barim jong ka Rymbai Konstitwensi mynshuwa u ba la jop ar sien na ka seng Congress, mynta ula  wan phai biang sha ka sain pyrthei bad ka daw kaba ula ai ka long ba ka  dei namar ba ka konstitwensi kaba u la shakri shiphew snem myshuwa ha ka jaka ba kan dang kiew ha kine ki saw snem, ka la hiar pynban bad ki paidbah ki la kyrpad ban wan phai biang ban sain dur thymmai ia ka konstitwensi bad ia ka District baroh kawei.
U Bah Nehlang u la ong ba u khlem rem, hynrei dei ba u sangeh hi, hynrei namar ka jinghiar ka konstitwensi ha kiba bun ki liang ki paidbah ki la kyrpad biang ia u ba wan biang sha ka sain pyrthei dei halor kane ka jingkyrpad u la pyrkhat la bun bun bnia bad ha dien la shim ia ka rai ban sngap ia ka sur jong u paidbah.
Haba ia dei bad ka jingleit ban pyniasoh bad ka Party NPP, u bah Nehlang Lyngdoh la ong ba ka daw ka long ba u iohi ba dei kane ka sorkar hapoh ka jingialam jongu Cornad K Sangma kum u myntri rangbah u la sngap ia ka jingdawa jong ki paidbah ka jylla kaba ki la dawa na ka por sha ka por.
Dei ha kane ka sorkar kaba la ialam da ka NPP la iohi ba ka sorkar kala shim ia ka rai ha iing dorbar ban dawa na ka sorkar pdeng ban pyntrei kam ia ka ILP ha kane ka jylla Meghalaya, kum juh ka la shim ia ka rai ha iing dorbar ban dawa na ka sorkar pdeng ban pynrung ia ka ktien khasi bad Garo ha ka khyrnit kaba phra.
Kawei kaba kane ka sorkar kala iohi ia ka jingduna ki IAS ophisar ha ka jylla bad kane ka sorkar kala thoh sha ka sorkar pdeng ba dei ban phiah noh ia ka IAS Cadre na ka jylla ban ka jylla Meghalaya kan don noh la ka jong namar kubma ka long mynta don lang bad ka jylla Assam.
U bah Nehlang u la ai nuksa ba ka jylla Meghalaya ka don kam IAS 77 ngut, hynrei kiba don ki long tang kumba 41 ngut bad ka jingduna ka long kumba 36 ngut kane ka ka la ktah ia ka jingtreikam ha ka jylla, kane ka jingduna ki ophisar kala pynthut ia ka jingtrei kam jong ka sorkar namar kala khia palat ka kam ia ki IAS kumta la don kam ban don noh la ka jong ka kynhun.
Haba ia dei bad ka jingkhang ia ka jingthih dewiong, dei kane ka sorkar kaba la ai ia ka Affidavit sha Supreme Court, lyngkot ka iing bishar ha u snem 2019, ka la ai ia ka jingbthah ba shah ia ka jingtih dewiong da kaba bud ia ki kyndon da kaba pan laisen bad kane ka dei kaba ka party NPP ka la leh hapoh ka jingialam jong u myntri rangbah ka jylla u Conrad K Sangma kala pynlong ban pyniasoh bad ka party NPP, la ong u bah Nehlang.
Kyiv: Ki don da ki phew hajar tylli ki tiar siat, ba la tuid na ki ri sepngi sha Ukraine, ha kine ki sngi, ban iakhun pyrshah ia ki tiar thma ka Russia, hynrei, ka don kawei ka tiar, kaba dakaid tasam bad ka dei kaba la phah da ka America bad katei ka dei ka javeline missile bad la iathuh, ba utei u namding, u dei uba khlain bor haduh katta katta bad uba lah ban pynjot da kaba suk ia ki tup ki man jong ka Russia kiba heh katno katno ruh.
Utei u nading javeline, ula pynjot ia ki bun spah tylli ki tup jong ka Russia bad ka Ukraine, ka kam, ba ka la pynjot haduh 444 tylli ki tup ka Russia, ha kaba la shim, ba ki namding javelin, ki dei kiba don bynta bha, ha kaba pynjot la jhor ia kitei ki tup ki man.
Kitei ki namding, namar ba ki dei kiba suk ban pyndonkam bad kiba khlain bor, la khot sin ia ki, da kawei ka kyrteng  “Saint Javelin".
Uwai u namding, u shongdor  $178,000/£135,600, katba ban bujli, ia u namding thymmai, ka shongdor  $78,000/£59,200.
U Javelin, haba u siat ia kano kano ka tup, u siat arsien siat kynthih ha kajuh ka por bad ka tup, kaba khlain bor ruh, ka kylla dpei, ha ka shi khyllipmat, ba kynthup ia ki tup  T-90 jong ka Russia.
Ia u javelin, lah ban pyndonkam da kaba suk, da ki arngut ki shipai bad wat uwei u shipai ruh, u lah ban pyndonkam.
Ki shipai, ki lah ban siat ia kano kano ka tup, na ka jingjngai kaba 2.
5mer bad kumta ki nongshun, kim lah satia ban bud dien ia ki bad nangta, ka don ruh ka jaka peit, kaba suk bha ban bud thong ia ki tup lane ki liengsuin iapom, kiba mut ban ther bom ne ialeh pyrshah.
Ki shipai jong ka US, ki kam, ba katei ka tiar siat, kam dei kaba eh, hynrei, kito kiba ju mlien ban ialehkai video kam, ki lah ban pyndonkam ia kitei ki namding jong ka America.
Shillong: Ka Marynthing- Ka Snap Paka ka la sdang ia ka jingiakop pyni riam tynrai myn hynnin ka sngi, ka 19 tarik Lber 2022, ka la pynmih ia ka jing pyntip halor ki kyndon jong ka jing iakob pyni riam tynrai.
Kitei ki kynthup ba ia ki dur/video yn pdiang beit tang haduh ka 20 tarik Iaiong 2022.
Kiba phah hadien jong ka 20 tarik Iaiong 2022, yn ym pdiang shuh.
Yn pynmih ia ki dur/video jong ki nongiashim bynta tang 3 lane 4 tylli ha ka shi sngi bad tang lada donkam ngin pynmih kham bun shuh shuh.
Ki dur/video yn pdiang beit tang kawei bad ki lah ban phah tang lyngba ka phom ba la buh ha ka link jong ka Instragram Story, Facebook, WhatsApp ne YouTube channel ba kyrteng Marynthing- Ka Snap Paka khnang ba kan ym buh jingeh ia ngi bad ia ki nongiashim bynta.
Na ka bynta ka jingkhein ia ki point, yn pynkut hadien shi taiew ba la dep pynmih lut ia ki dur/video.
Bad ia ka resol yn pynbna hadien shi taiew hadien ba la sangeh khein ia ki points.
Lada don ki daw bym lah kiar, lah ban pynkylla biang ia kine ki jingpyntip.
Lah ban phone ha une u No.
8794087706 tang lada phi shem jingeh kumno ban pynrung kyrteng ha kane ka rynsan.
Lada don kino kino kiba sngew kylluid mynsiem ban synniang, ki lah ban phah sha ngi lyngba u Google Pay/PayTM No.
9366875625 ne sha u SBI A/c No.
34014286957, IFSC Code: SBIN0001729 wat lada kim ia shim bynta ruh.
Ki links nabynta ka phom ki long kumne harum:OR.
“Kaba kut,kam pat jia".
Kine ki dei ki kyntien jong u Trai Jisu mynba u la iathuh halor ka jingkylli ki synran jong u da kaba ong- To iathuh ha ngi lano kina kiei kiei kin long? Kaba kum kano ka dak ka jingwan jongme? Bad kaba wai noh ka ne ka pyrthei? Dei halor kane ka juh ka bynta haba u Jisu ula iathuh ter ter u da ong ruh- hynrei kaba kut kam pat jia.
Mathaios24:3-6.
Ka mut ba kaba kut kiei kiei kam pat jia tang ha kine ki jingjia kiba la kdew ha neng.
Kaba kut kam pat kut tang namar ba la mih ki Khrist lamler ne ka jingkhih ki thma pyrthei ka pyrthei kam pat kut ne wai tang bala wan ki thma ki nemsniew ki jumai bad ki jingialeh ma kynti hima iaka hima ka kynja bynriew iaka kynja bynriew namar kine ki long tang ki jingsdsang ki jingjynjar.
Mathaois 24:8.
Mynta ruh ngi ioh sngew iaki thma ha sawdong jong ka pyrthei ka kynad ka suh khun ha shwa ba ynkha ia uta u briew ka pop (man of sin).
Kawei pa kawei ka jingjia kam jia khlem ka jingtip u Blei.
Ki jia ba yn pyndep iaka ktien jong u Blei.
Ka thma kaba mynta hapdeng ka Russia bad Ukraine ka jia kat kum ka por baka ktien kala kren.
Ka Russia ka long kawei ka ri kaba heh kaba khrawbor ha pyrthei bad ka ktien u Blei ia kaba ka kren la tip kum u Gog u Magog bad kane ka ri ryngkat ki pyrlok jong ka ki la sdang ban mih pyrthei ban pynpaw ialade haki kam ialeh thma.
Ka jingsdang jong ka Russia ban hiarthma ha Ukraine ka long ka dak baka pynpaw ia ka dur khmat jong ka sha ka pyrthei b aka por ka poi ba kane ka ri kan sa leh donbor iaki ri ki hima pyrthei.
Hynrei kan kut haki kti ka Israel kan long thik kum ka jing ialeh thma hapdeng u Daniel bad u Goliat, hyndai.
Shaphang ka hima Russia ka ktien u Blei kala kren shai ba ha kita ki sngi ka Russia bad ki paralok jongka kin wan poi (ban ialeh thma) sha ki ri kaba la pynioh pat na ka waitlam( ri Israel) ka long ka ri kaba la ia lumpat na kiba bun ki kynja bynriew,kata ka longhaki lumbah ka Israel kein.
Esekial38:8.
Ka Russia ryngkat ki pyrlok (Allies) jong ka kin sa kyllon haki lumbah ka Israel.
U Blei u ai ia jaka tep ia u Gog (u nongsynshar basniew) ha Israel.
Ka mut u nongialam jong ka hima Russia bad ki shipai jong u ynsatep ha Israel ong ka ktien u blei.
Ki briew kiba don haka nongbah Israel ka sa iamih ban daki tiar iapom kin thang iaki,ia ki tieh rit bad tiehbah, iakiryntieh bad ki khnam ruh iaki diengduh sum, iaki sum de:te kin ia thang daki 7snem.
Ki Israel kin lute ia kita kiba la lute iaki bad kin kurup ia kita kiba la kurup iaki,ong u trai.
Esekial39:9-10.
Kane ka mut ba lyngba kane ka thma ba mynta ha Ukraine, kan sapur ka dingthma haduh Israel.
Te ha kata ka pork a Israel kan iengmarwei ban ialeh thma ia u syiem ka Rosh ka Meshek bad ka Tubal bad iaki paralok jong ki.
Kan long ka thma shyrkhei kat haduh ba yn ym don pyniasuk shuh.
Bad dei hakum kata ka por un wan mih briew ka jingsuk uba ak riew Blei ialade.
Kumno un leh? “Un rung hapoh kata ka ri ba don burom ruh bad un pynkyllen iaki bun ki ri".
Denial11:41.
Ka ei ka kam jong u? Ka long ban iateh jutang jingiasuk bad ka Israel,ka Israel kala pyniap shibn ha kata ka por.
Ha kata kein ka pork a Israel kan iateh jutang(peace treating) khnang ba uta u mradkhlaw unshah b aka Israel kan pynieng temple ha Jerusalem.
Ka Temple kaba lai kein (third Temple).
U Isaiah nongiathuh lypa u ong ba kata ka jutang jingsuk kan long kaba shakor, ka jutang kaba bad ka jingiap.
“Naba phi la ong- Ngi la pyllong jutang bad ka jingiap, bad ka dujok ruh ngi don jingiakut"….
Te ka jutang jong phi kaba bad ka jingiap yn pyndon noh(mar iakut 3snem shiteng) ka jingiakut jong phi bad ka dujok kan ym neh haba ka jingsympat ba shlei ka iaid lyngba (haka 3snem shiteng kaba ar)" Isaiah 28:15-19.
Kumba kaba kut kam pat jia, naka bynta ki Israel, tad ynda ki hap ban iaid lyngba iaka jingjynjar bah ba khraw ( Great Tribulation).
Jingpynpaw 12:1-17Hynrei naka bynta kiba la kha pat, yn ringnoh iaki sha suin haka shwa kata ka jingjynjar bah.
Naba ymshym la mang iangi shakata kajingjynjarbah.
"Naba u Blei ula buh ia ngi ym iaka jing bitar hynrei iaka ban ioh iaka jingpynim da u Jisu Khrist u Trai jong ngi".
1Thessoloni5:9.
Helsinki: Ka Finland, ka dei ka ri kaba suk tam ha ka pyrthei bad katei ka Ri, ka ioh ia katei ka nam, ha kas sien kaba san, katba kum ka jingwad jingtip ka United Nations bad ka  Afghanistan, ka dei ka ri, kaba jynjar tam, lait noh ka Lebanon.
Ka India, ka don ha ka kyrdan kaba 136 bad ka kham hiar shibun, ban ia ka Pakistan, kaba don ha ka kyrdan kaba 121.
Katei ka jingkhein, ka dei ha shwa jong ka jingkhie ka thma ha Ukraine.
Ka Bulgaria, Romania bad ka Serbia, ki dei ki ri kiba shongsuk shongsain tam bad ki ri kiba im jynjar tam, ki dei ka Lebanon,  Venezuela bad Afghanistan, katba kum ka jingkhein, kaba la pynmih ha ka sngi thohdieng.
Ka jingjynjar ka Lebanon, ka dei namar ka jinghiar ka ioh ka kot kaba jia ha katei ka ri.
Katei ka jingtohkit jong ka UN, ka dei kaba la tip, kum ka World Happiness Report, kaba la wad jingtip, mynta la shiphew snem kynthih, da kaba wad jingtip, halor ka jingsngew jong ki paidbah ha kitei ki Ri.
Shillong:Haba u nong lum khubor jongu pyrshang ban wad jingtip ia ka dork i marbam ha iew na ka liang ki nongdie marbam ki la iathuh ba kumba long mynta ka dor ka ka mur kam da jingiapher than na kaba ka ju long baroh shi katto.
Haba iakren bad ki katto katne ki nongdie jhur ki la iathuh uba kham kiew dor dei tang u sohsaw uba poi mynta 30-40 shi kilo ha kaba ka dor jong u ka kiew khyn diat ban ia kaba ka ju long.
Haba pyrshang ban ia kren bad ki mahajon die khaw na ka liang jong ki ki la iathuh ba ka dor jong u khaw kam don jingkiew ne hiar kaba khraw hynrei ka lah ban pher shiphew ne arphew tyngka bad ka dor jong u khaw ka lah ban hiar ne kiew man la ka sngi.
Haba iathuh shuh shuh ki ong ba kumba long mynta u khaw lai u poi hapdeng ka 1000-1200 tyngka sanphew kilo.
Katba na ka liang ki nongdie pylleng ki iathuh ba ka dor jong ka pylleng lieh ka kham hiar ban ia kaba ka ju long bad ka poi mynta 170 shitre bad ha ki por kiba kham kiew ka poi 200 tyngka katba ka pylleng saw ka poi 300tyngka mynta bad ha ki por ba ka kham kiew ka lah ban poi 350 ha ka shitre.
Shillong:U President ka United Democratic Alliance (UDP)u ba long ruh u Lamphang ka ingdorbar thawain ka jylla u bah Metbah Lyngdoh u la iathuh ba haduh mynta ki don 4 lane 5 ngut ki MLA kiba la thikna ban pyniasoh bad ka party UDP.
Ha kaba ia dei bad ka jingwan ban pyniasoh jong ki MLA sha ka party UDP ki la don saw,san ngut kiba la iakren bad kiba la thikna ba kin wan ban pyniasoh ialade bad ka party UDP, la ong u bah Metbah Lyngdoh u President ka UDP.
Haba kylli halor ka jingbym ia sngewthuh jingmut ha Nongkrem Constituency u bah Lyngdoh, u la ong ba ym pat ioh ban ia kren eiei halor kane ka bynta namar ba don ka dorbar, hynrei namar ba ka dei ka kam pohing jong ka party, u kyrmen ba un sa lah ban pynbeit kloi.
U Bah metbah u la pynpaw ruh ba na ka liang ka party UDP, ha kaba ia dei bad ka mat jingeh jong ki paidbah kam ju sngap jar bad ka ju pynpaw ia ki pyrshah jong ka wat la ka dei kawei na ki party kiba don lang ha ka Sorkar MDA.
U bah Metbah u la iathuh ba na ka liang ka party kan ialeh ban buh ia ki kyrtong ban ia khun ia ka election 2023 na baroh 60 tylli ki Constituency.
“Lada ka long ngin ia leh ban buh ia ki kyrtong jong ngi na baroh 60 tylli ki constituency na ka bynta ban ia khun ia ka election ha u snem 2023″u la ong.
Kaei kata UDA pat ju bna.
Nongpoh:U bah Lascretice Lyngdoh na ka shnong Mai khuli bad kaba hap hapoh ka Pillangkata Police Outpost, u la ujor da ka ejehar pyrshah ia u Kleden Sangma, Rang bah Shnong ka shnong Maikhuli, halor ka jingkynnoh ba u la shah shoh shah bom ha ka kynhun kaba la wan ialam da utei u Rangbah Shnong.
Ha ka shithi ejahar kaba u la ujor sha ki Pulit ka Pillangkata, u bah Lascretice Lyngdoh, u la kynnoh ba katei ka jingjia shah ktahkti ia u lem bad ia u khun jong u, ka la jia mynha ka 16 tarik mynta u bnai ha ka por 11 baje ie ei mynstep, ha kawei ka jaka kaba don hajan ka khyrdop jong ka tnad Forest.
Katkum ka ejahar, la pynpaw ba ha katei ka sngi, ma u lem bad u khun, ki la leit ban peit ia ka jaka jong ka kurim jong u kaba don hapoh katei ka shnong, hynrei ha kaba kum katei ka por haba ki la poi ha katei ka jaka, la don kumba 4 ne 5 ngut ki briew kiba la ieng hapoh katei ka jaka bad haba utei u rangbah u la pyrshang ban kylli na kitei ki briew ia ka kyrteng jong ki briew kiba don ha syndah ka jaka jong ki, la kynnoh ba kitei ki 4 ne 5 ngut ki briew, ki la pyntip pynban sha u Kleden Sangma bad uba la wan poi noh mar mar hi ha katei ka jaka.
La kynnoh ruh ba utei U Rangbah Shnong, tang mar ia poi ha katei ka jaka, ki khlem kren satia ia kitei ki shikpa shi khun, hynrei ki la tied la bom pynban ia u Bah Lascretice Lyngdoh bad ia u khun jong u da ki tiar pynmynsaw, kumta ha ka jingiakhun, kitei ki shikpa shi khun, ki la ioh ban phet noh sha Pillangkata Police Outpost, khnang ban lait na kino kino ki jingmynsaw.
Shillong:U Lamphang jong ka ingdorbar thawain ka jylla u bah Metbah Lyngdoh, u la ong, ba ka jingpyntrei ia ka ingdorbar thymmai ha Mawdiangdiang ka la iaid shai shait.
Haba ia kren bad ki lad pathai khubor, na ka liang u Lamphang u la ong ba haduh mynta hi ka jinglut ka la poi sha ka T.
130 klur eiei, hynrei ka ka jingtip ba kham bniah lah ban ioh na ka tnad PWD Building jong ka sorkar jylla.
U bah Lyngdoh u la ong ruh ba la shu antad ba ia ka Civil work, ki jingtrei kiba shapoh bad ban pynpoi ia ka bor electric, yn lah ban pyndep noh ha shwa u bnai Naitung.
Haba kylli u la ong ruh ba na ka liang ka sorkar jylla kan ym ap ia ka pisa ka ba kin phah na ka sorkar pdeng ban pyndep ia kane ka jingtei ia ka ingdorbar, namar ba ka sorkar jylla kan bei pisa, hynrei lada ki phah ruh kan myntoi bad lada kim phah ruh yn ym ap ia kata ka pisa.
U la ong ruh “Ngi kyrmen ba ia ka dorbar synrai yn lah ban pynlong ha ka ing dorbar ba thymmai, ka kam ban pyntrei ia kane ka ingdorbar ba thymmai ka long kaba la iaid shait shait haba phaidien tang hapdeng 3 snem mynta ka jingpyntrei ka la long kaba sted bha".
Nongpoh:Ki nongialam shnong ha ryngkat ki dkhot ka Village Defence Party (VDP) jong ka shnong Umsaitsning Lad Mawrong, hynrei ka sngi ki la leit ban kynduh ia baroh ki nongshong dukan kiba don hapoh katei ka shnong bad katei ka jingleit kynduh jong ki ia kitei ki nongshong dukan, ka long ban leit maham ia ki ba kim dei shuh ban die sikret ne ia kino kino ki jingdih ba pynbuaid sha ki khynnah kiba dang hapoh ka 18 snem.
Katei ka jingleit jurip ia kitei ki dukan, ka la jia ruh hadien ba ki nongialam shnong lem bad ki VDP, ki la leit ban tah da ki kynja Poster sha baroh ki dukan kiba don ha katei ka shnong, kaba ki la maham tyngeh ba kim dei ban die ia kino kino ki sikret ne biri sha ki khynnah hapoh ka 18 snem, ha kaba ki la buh ruh ia ka jingmaham ba lada ki leh pyrshah kin sa shah dain kuna haduh T.
1 lah bad ka shong king byndi 7 snem, kata katkum ka Juvenile Justice Act Section 77 ka sorkar India.
Ha katei ka sngi kaba kitei ki nongialam shnong lem bad ki VDP, ki la lap ba baroh ki nongshong dukan ki la kohnguh ia ki jingbthah ka shnong bad VDP, ha kaba kim ju die sikret ne biri sha ki khynnah, ha kaba wat ki nongshong dukan hapoh katei ka shnong, ki la ong ba ki long kiba kloi ban iatrei bad ka shnong, khamtam eh haba ki la lap ba katei ka jingleh ka shnong bad VDP, ka long na bynta ka bha ka miat ia ki khynnah.
Hadien katei ka jingleit jurip ia kitei ki dukan, u Bah Frankie Nongrum, Rangbah shnong ha ryngkat u bah Titsuk Kharbani, President ka VDP, ki la ong ba ka daw kaba la pynlong ia ka shnong bad VDP ban shim ia katei ka sienjam, ka long na bynta ka jingbha ki khynnah hapoh ka shnong hi baroh kawei bad ba kin lait na kaba dih ia ki jingdih ba pynbuiad.
Ha kawei pat ka liang, ki la pynpaw ia ka jingbynniaw, ba ka sorkar watla ka la pynmih ia ka ain ban khang pyrshah ha ka ban die sikret ne biri sha ki khynnah kiba hapoh 18 snem, hynrei ha ka jingshisha pat ba katei ka ain kam treikam satia, namar ki don shibun ki dukan kiba pynkhien ia katei ka ain bad kiba ai beit haba wan thied sikret ne biri ki khynnah kiba dang rit ka rta.
Namarkata, na ka liang ki nongialam shnong bad VDP na ka shnong Umsaitsning Lad Mawrong, ki la kyrpad ia ka sorkar jylla kumjuh ruh ki bor distrik ba ki dei ban shimkhia halor katei ka phang bad ba ki dei ban leh da kaba tyngeh lada lap ia ki dukan kiba die sikret sha ki khynnah rit, namae lada lah ban leh tyngeh ka jingmyntoi ka dei na bynta ki khynnah bad ba kin ioh ia ka met kaba koit ba khiah.
Nongpoh: Haba kren sha ki lad pathai khubor hynnin ka janmiet, ki nongialam ka Synjuk ki Rangbah Shnong Ri Bhoi District, kiba kynthup ia u bah Rocky Kylla kum u Chairman, nangta u bah CB Syiem, General Secretary lem bad kiwei, ki la ong ba katei ka Synjuk kan sa pynlong ia ka General Meeting ha ka 29 tarik mynta u Bnai naduh ka por 11 baje mynstep ha Umsning Auditorium Hall bad ha katei ka jingialang, yn sa jied bad ban pynthymmai ia ki nongialam ba thymmai ka Synjuk.
U bah Rocky Kylla bad u Bah C.
B Syiem, ki la ong ba katei ka sngi kan dei ka jingialang bah bad kaba dei ruh ka sngi kaba baroh ki nongialam shnong kin ioh ban iakynduhlang, kata na ka bynta ban jied ia ki nongialam ba thymmai bad nalorkata, kan sa don ruh ka jingiakren halor shibun ki mat, la ka long ban nangpynkhlain shuh shuh ia ka Synjuk lem bad kiwei ki kam kiba iadei halor ka roi ka par hapoh ka Distrik lem bad shibun ki mat kiba iadei bad ka im ka iap jong ka jaidbynriew.
Shillong: Ha ka kyrwoh kaba la phah sha ki lad pathaikhubor, ki la don shibun ngut ki nongrep Sying hapoh ka thian Mawshynrut, ki la pynrem jur ia u bah Donbok Shadap, halor ka nongrim bad ka jingkynnoh jong ki ba um shym la siew shuh ia ka pisa kaba T.
19 lak, kaba dei ka pisa jong ki nongrep Sying naduh u bnai July jong u snem ba la dep.
Lyngba ka kyrwoh, kitei ki nongrep Sying, ki la kynnoh ba ia u bah Donbok Shadap, la phah da ka I-team kaba dei na ka tnat (Agriculture), ha kaba la ong ba ki briew katei ka tnat ki la phah ha u bah Donbok Shadap, ba un leit ban lum ia ki Sying na ki nongrep ha ka thain Umdang kaba hap hapoh ka (Mawshynrut Block).
Pynban kaba la pynbitar eh ia ki nongrep Sying ha katei ka thain, ka dei bad kat haduh kine ki sngi, u bah Donbok Shadap, um pat la leit siew satia ia ka pisa kaba la kot haduh T.
19 lak, kaba dei ka pisa jong kitei ki nongrep Sying.
Haba iadei bad ka jingshah shet ha utei u rangbah, ia uba la phah da ka tnat ki kam rep kam riang, ki nongrep Sying na katei ka thain, ki la ioh ban pynlong jingialang lem bad ki nongialam ka Hills Farmers Union, nangta ki dkhot nongialam ka KSU bad HYC, ha kaba lyngba katei ka jingialang, ki la shim ruh ia shibun ki rai ban bad khamtam eh ban dawa na u ba u dei ban siew noh ia katei ka pisa bai Sying jong ki nongrep.
Ka rai ha katei ka jingialang, ka long ba lada um siew ia katei ka pisa, kam banse ia kito kiba la ai Sying ba kin sa leit mih sha ka iing u bah Donbok Shadap, nalorkata ba u dei ruh ban pynbiang ia ka bam ka dih katba donkam lem bad ka bai kali ia ki nongrep.
Shuh shuh, ki la rai ruh ba dei ban khang lut ia baroh ki stock mar rep jong u, nalorkata ban shim noh ia baroh ki jingdon jingem ne jaka puta jong u bah Donbok shadap, lada um lah ban siew ia ka hok jong ki nongrep.
Ha kawei pat ka liang, kitei ki nongrep bad kiba la sah pisa ha utei u rangbah, ki la kyrpad eh ia kata ka I-team jong ka tnat Agriculture bad kaba la aibor ia utei u rangbah ban leit lum ia ki Sying na ki nongrep jong katei ka thain, ba ki dei ban khot mardor ia u bad ban btah ia u ba u dei ban siewdep noh ia ka pisa kaba sah ha kitei ki nongrep Sying.
Nongpoh: Shi bynta ban ai mynsiem ne ban pynshlur ia kito ki samla kiba la pyndep ia ka Training kum ki Field Assistant hapoh ka Conservation of Training Institute kaba don ha Byrnihat, hynnin ka sngi na ka liang ka Soil and Water Conservation ka sorkar jylla, ka la pynkup burom ia ki 18 ngut ki Field Assistant kiba la dep ia ka jinghikai ha ka 48th Batch Field Assistant na Conservation of Training Institute Byrnihat.
Ha katei ka sngi, kaba la pynkup burom ia kitei ki samla kiba la pyndep ia katei ka Training, la sakhi da ka jingdon u Dr Joram Beda, Secretary ka Soil and Water Conservation ka sorkar Meghalaya kum u kongsan, ha ryngkat ka jingdon kiwei de ki heh ophisar sorkar, kiba kynthup ia ka kong I Rynjah, Director Soil and Water Conservation, M Diengdoh DSW/ Sr.
Instructor CTI Byrnihat, P.
P Lyngdoh Joint Director CTI Byrnihat lem bad kiwei de ki ophisar, nalorkata la donlang ruh da kiba bahaiing ha sem jong kitei ki samla kiba la dep shah pyntbit hapoh ka CTI.
Na kitei ki 18 ngut kiba la pyndep ia katei ka jingshah hikai jong u snem 2021-22, 15 ngut ki dei na Soil and Water Conservation ka sorkar Assam, 2 ngut ki dei na Arunachal Pradesh bad uwei na Soil and Water Conservation (T) Division Resubelpara Meghalaya.
Ia kitei ki samla kiba la dep shah pyntbit hapoh katei ka CTI, la sam syrnod bad ki khusnam na bynta kito kiba la lah ban shakhmat bad kiba ioh bun marks, la ka long ha ki exam, training, ha ki kam ialehkai sports lem bad kiwei.
Shillong:Ka jingdheng kali ha ka nongbah Shillong ha kine ki sngi ka la dei kawei na ka mat ka ba la pynsyrtok ia baroh ki nongleit nongwan, kum shi bynta ban weng ia kane ka jingeh ha ka nongbah Shillong na ka liang ka liang ka tnad Transport, kan sa pynsngew sha u Myntri rangbah ka jylla ban pynjari biang da ka Odd-Even rule.
Ha kaba iadei bad kane ka bynta, na ka liang u Myntri ka tnad transport u bah Dasakhiat Lamare, u la ong ba na ka liang ka tnad shen, kan sa leit rah ia kane ka mat sha u Myntri rangbah ka jylla u Conrad K Sangma, ban ia kren ban pynjari biang da ka odd-even rule ha nongbah Shillong ban weng shipor ia kane ka jingeh.
Na ka liang u bah Lamare, u la iathuh ba na ka liang ka sorkar ka la ju shim ia ki lad ki lynti ban weng ia kane ka jingdheng kali ha Shillong bad kawei na kine, ka long ba na ka liang ka sorkar ka don jingthmu ban rah noh ia ki ophis sorkar kiba heh sha ka jaka jong ka new Shillong.
" Ha nong bah Shillong hi ym don jaka shuh ban shna ia ki Over Bridges bad dei na kane ka daw ba na ka liang ka sorkar kam lah ban weng ia kine ki jingeh ha kaba ia dei bad ka jingdheng kali"u la bynrap.
U bah Dasakhiat u la ong ba ka jingshim rai ban rah noh ia ki ophis sorkar sha ka jaka jong ka New Shillong, kan iarap shibun ban pynduna ia kane ka jingdheng kali ha nongbah Shillong bad ha kiwei ruh ki bynta ba marjan.
NGA IA HAP BHA BAD KA JING MUT JONG PHI DA KA BA AI ODD EVEN KUM BA PHI LA AI HA KITO KI SNGI BA LA DEP.
Shillong:Mynhynnin ka sngi na ka liang ka Hyn ñiewtrep National Youth Front (HNYF) East Khasi Hills Unit, ka la leit ban jurip ia ka Traditional & Cultural Centre da ka Khasi Hills Autonomous District Council (KHADC) harud ka pung Umiam ha Jingkieng Kalong.
Ha kane ka jingleit jurip, na ka liang ka seng ka la lap ba kine ki jingtei jong ka District Council, ym pat lah ban pyndep bad ka la sah khong reng.
Kat kum ka RTI kaba ka seng ka la ioh, la lap ba ia kane ka shlem tynrai, la mang pisa haduh T.
12 klur tyngka lyngba ka skhim ba la bhah da ka 15th Finance Commission jong ka Sorkar India.
Haba ia kren bad ki lad pathai khubor, na ka liang u President u Bah Bless Son Dkhar u la ong, ba haduh mynta ka District Council ka ladep pyllait pisa ia ka pisa haduh T.
9.
37 klur ban shna ia kane ka shlem tynrai, katba ka rukom shna bad ka jingpynlut pisa kam iahap satia.
U la iathuh ba katkum ka RTI, kaba na ka liang ka seng ka la lap ba ka la mang pisa na ka bynta ban shna ia ka ne ka long T.
12 klur bad ladep ban siew sha u Kontraktor T.
9.
37 klur bad ka pisa kaba sah ka long sa T.
3.
13 klur.
“Katkum ka jubab RTI ym shym la ai jubab satia la ka jingshna ia kane ka shlem tynrai la shim rai ne em da ka Executive Committee.
Ym shym la ioh jubab ruh la ka KHADC ka la pynbna (advertise) ne em ia ka Work Order.
Ngim shym la ioh jubab la ka KHADC ka shna ia kane ka shlem tynrai ha ka jaka jongno, la ki shu shim wai lane ka dei ka jaka jong ka Council," ong u Bah Dkhar.
“Ba ngim ioh ia ka jubab, ngim banse ban wan jurip hi dalade ia kane ka jaka khnang ban ianujor ia ka pisa kaba la mang T.
12 klur bad ka kam ba la pyntrei," u la ong.
“Ngi sngewsih ba ka surok ba la mang pisa haduh T.
3 klur katkum ka jubab ba ngi ioh lyngba ka RTI bad ba ka pisa ruh ladep sei, hynrei ka jingshna ia kane ka surok kam iahap satia bad ka jingpynlut pisa," la kynnoh une u nongialam ka HNYF.
“Haba ngi kylli (lyngba ka RTI) ia kane ka surok, ngim ioh ia ka jubab kaba shai, la ka dei kaba shu maramot lane ka dei kaba dang shu shna thymmai.
Ngi lap (ha ka jingjurip) ba ka dei tang ka surok ba shu maramot bad kaba shu siang maw bad tap da ka rong malu mala.
Ia kane ka surok la pyntrei da ka M/s Rodeka Enterprise," la iathuh shuh u Bah Dkhar.
U la kynthoh ruh ba ka pisa kaba la pynlut haduh T.
9.
37 klur la shna tang 10 tylli ki Guest House, kawei ka pung jngi (swimming pool) bad iwei i iing rit.
“Hato lada kheiñ antad tang T.
5 lak ban shna ia kawei ka Guest House na ka bynta 10 tylli ruh kan da long tang T.
50 lak.
Ka Swimming Pool lehse T.
10 lak bad la kumno kumno kan poi tang T.
60 lak.
Hato ka surok haduh 3 klur tyngka lah hi ban ngeit haba shu maramot tang kumne nalor ba ka surok ka dei kaba la don lypa naduh ka por ki Phareng.
Kane ka jingpyni ba la pynlut haduh T.
3 klur ka dei tang ban shu tap eitmiaw," la kynthoh u Bah Dkhar.
Katkum ka jingiathuh jong u Bah Dkhar, ha ka 27 tarik, Nailur, 2019 la sei ia ka pisa T.
50 lak.
Ha ka 20 tarik, Risaw, 2019 la sei ia ka pisa T.
10 lak bad ha ka 14 tarik, Naiwieng, 2019 la sei T.
1.
50 klur da ki Kontraktor ba pyntrei ia kane ka projek.
Haba kynthoh halor ka jingsiew Bill jong ka KHADC ha u Kontraktor ba pyntrei kane ka projek, u la ong, “Kaei kata ka tnat treikam kaba shu ai pisa sha u Kontraktor 1 klur ka pisa haba ka kam ym pat dep lut.
Ki don shibun kiba trei kontrak ha ki tnat treikam bapher bapher.
Ha ka shi snem ki Kontraktor ki lah ban ioh tang shisien lane ar sien ka Bill hynrei ha KHADC tang da ki bnai la ioh ban sei T.
1.
50 klur.
Ha ka 30 tarik, Nailar, 2018 ki la sei biang ia ka pisa T.
1.
30 klur, ha ka 20 tarik, Jylliew, 2018 la sei sa T.
70 lak, ha ka 3 tarik Jymmang, 2018 ki la sei pisa T.
1.
50 klur.
Hangne ngi sngewthuh shai, uei uta u kontraktor ba pyntrei.
"“Don hi mano mano ban shu ai ia ka pisa khlem pat dep ka kam ne kane ka pisa ka poi sha ka pla jongno re jongno.
Hato da kane pisa phin ieng elekshon ne phin ia khaii kulai ha KHADC," la kynthoh u Bah Dkhar.
Na ka liang jong ka seng ka la dawa ba dei ban thung tohkit da ka Central Bureau of Investigation (CBI) halor ka jingshna ia ka shlem tynrai ne ka Traditional & Cultural Centre da ka Khasi Hills Autonomous District Council (KHADC) harud ka pung Umiam ha Jingkieng Kalong.
Shillong:U Myntri ka tnat Pynroi Sor ka sorkar jylla u Bah S.
Dhar ha ka sngi Palei u la pyllait artylli ki kali ka Shillong Municipal Board kiba kyrteng ka Jatayu Litter Picking Machine bad ka Truck Mounted Road Sweeping Machine, hapoh ka jaka treikam ka Shillong Municipal Board.
Lah ban kdew ba da ka jingthmu ban pynduna ka jingpyn donkam ban ktah ïa ki ñuit da ki nongtrei ka municipal, ka Shillong Municipal Board ka la pynïoh ïa ka Litter Picking Machine na ki Green Asset na ka bynta ka jingthmu ban khat ïa ki ñiut bad ki jaboh jabaiñ ba la bret, khamtam na ki jaka bret ñiut ne open dump lyngba ka kor ka bor machine.
Ka jinglah ban lum da ka machine ïa ki ñiut ka long 1.
5 cubic meter kaba long malu mala shi ton ka jaboh bad ïa katei ka machine la pynïoh lyngba ka jingbei tyngka na ka 14th Finance Commission Award ha ka dor kumba T.
41,20,481/-.
Ïa ka Truck Mounted Road Sweeping Machine, ka jinglum ñiut jong ka kan long ha ka jinglah kit kaba 1.
4 cubic meter kaba long kumba malu mala shi ton ka jaboh jabaiñ.
Katei ka trok machine ka don kawei ka centre brushing sweeping system, artylli ki side brushing sweeping system, uwei u main broom uba ka jingïar ka long 2000 mm.
La ong ba ïa ka machine la pynïoh lyngba ka bei tyngka na ka Ministry of Housing and Urban Affairs hapoh ka North Eastern Region Urban Development Programme ha ka jinglut kaba T.
24,49,000/- lak.
Shillong: Uwei u khynnah skul jong ka St John Bosco Boys’ Higher Secondary School, Sohra uba dang 18 snem ka rta u la mynsaw jur, na ki bynta ka kjat jong u, hadien ba u nonghikai jong u, u la tied la shoh ia u da ka shuki kaba la jia ha ka 10 tarik u Lber 2022.
Hadien ba jia kane ka jingjia na ka liang kiba ha iing jong u ki la pynkit noh ia u sha Civil Hospital Shillong ba un ioh ia ka jingsumar.
Haba kren bad ki nongpathai khubor na ka liang ka kmie jong utei u khynnah ka la iathuh ba na ka liang utei u nonghikai u la wan panmap bad ruh na ka liang jong ki ki la pdiang ia kata tangba ki kren shai ba ka jingmap kam dei satia ban shuh sngap khlem da aiti sha ki bor jong ka ain ban leh ia kaba donkam kat kum ki kyndon ain ban pynshitom ia utei u nonghikai.
Shuh shuh kiba ha iing jong u ki la iathuh ba hadien ba ki la dep ban wan ai jingsumar na Civil Hospital ki la rah biang noh ia urei u khynnah skul sha shnong hynrei hadien ba ki la poi sha shnong ki la pynkit biang noh ia u sha Bethany Hospital hadien ba ka jingshitom kaba jur ka la ban ia u.
Na ka liang u kni jong utei u nonghikai u la kyntu ba kum ki nonghikai ki donhok ban ai jingpynbeit bad jingpynshitom(punishment) lada ki khynnah skul ki leh bakla tangba ka dei ban long ka jingsneng bad pynshitom kaba lah ban pdiang ym kaba buh jingma ia ka jingim jong ki khynna skul.
Kum kane ka apot kam dei ban jia ha kiwei pat ki skul ia kiwei pat, bynrap shuh shuh u kni jong utei u khynnah.
Shillong: Ka Kynhun Awaken India Movement (AIM) Meghalaya State Unit ka khot ka iawer ia ki paidbah Nongshong Shnong jongka Jylla Meghalaya baroh kat kiba laitpor da ka jingieng ban kyrshan ia la kajong ka Imlang Sahlang ba kin poi sha ka sngi shong kyllaiñ myngngor (Sit-In Demonstration) ban ieng pyrshah halor ka jingpyntreikam ia ki kyndon treikam jong ka Khlam Covid-19 (Protocols) ha ki bynta bapher bapher.
Kane ka jingialang kan long ha ka 19 tarik mynta u bnai Lber (March) 2022 hapoh Madan Malki hajan Dhanketi, Shillong naduh kapor 10 baje mynstep shaneng.
Ka Kynhun kan ieng pyrshah ruh halor ka jingshah pynbor bad jingshah ban beiñ ki paidbah nongshong shnong jong ka Jylla ha kaban shim ia u Injek Covid TIKA (Forced Mandatory Vaccination of Covid-19) jong ka Khlam Covid-19 kaba la wan lynshop tang da ki bor briew.
Ka AIM ka ieng ban ialeh pyrshah ymtang hapoh Meghalaya hynrei ha baroh ki Jylla bapher ka Ri India bad kylleng sawdong ka pyrthei baroh kawei.
Halor kane ka bynta, na ka liang jongka kynhun kaba ieng iakhun pyrshah na ki bor jongka SorkarKmie bad Sorkar Jylla, kan iai ieng skhem ban dawa ban ioh ia ka Jinglaitluid halor ka hok bad ka jingshisha kumba u paidbah u dei ban im bad ruh ban sngewthuh shai kum kita ki Nongialam Sorkar halor ka jingiada kaba la don lypa khlem da pynkheiñ katkum ka ka Riti Synshar (Constitution) jong ka Ri India.
Ka AIM ka kyntu jur ia ki paidbah jongka Ri naduh ki thaiñ Nongkyndong, Sor bad Khap Sor kynthupnaduh ki Nongshong Iew, Nongbylla Sngi, Nongrep, Nongtreikam Sorkar, Muster Roll lem bad ki kmie ki kpa kiba phah skul khun kumjuh kiwei kiwei barohlang da shisha ba kum ki paidbah kiba pyrkhat lem ia la Lawei jongka Pateng kaban wan ban mih paidbah bad ai ka jingkyrshan ba pura ïa ka Awaken India Movement (AIM) kaba la thmu ban pynlong ïa ka jingialang paidbah (Sit-In-Demonstration) ha katei ka sngi na ka bynta ban iada ia la kajong ka hok bad ruh ban ioh shongsuk hapdeng ka jinglaitluid kaba pura khlem nongpynthut.
Ka seng, ka kyntu jur ia ka sorkar, ba kamdei ban long mawjynthut ne long diengpynkiang ha kaba iadeibad kane ka bynta namar kadei ka hok jong uwei pa uwei u nongshong shnong bad lada ka sorkar Meghalaya kam ailad ïa ka AIM ba kan pynlong ïa kane ka jingialang paidbah, kata ka pyni ba kam shym la burom ïa ka Riti Synshar paidbah jong ka Ri India kumjuh lem wat ia ki Rai jongka Supreme Court ne High Court ruh kumjuh, ong ka kyrwoh na U bah Banshai Marbaniang, Chairman Awaken India Movement, Meghalaya.
Shillong:U Symbud Myntri Rangbah ka jylla u Bah Prestone Tynsong, u la ong ba ka sorkar ka la pan jingpynshai na u Executive Engineer ka tnat Building, u Bah Ransom Sutnga halor ka jingkynnoh ba u la pynkheiñ ïa ki kyndon ka Meghalaya Service Conduct Rules jong ka 4 tarik u Naiwieng, 2019.
Ïa katei u la jubab ïa ka Zero Hour Notice ba la wanrah da u MLA ka Rangsakona u Zenith Sangma hapoh Ïing Dorbar Thawaiñ Mang tyngka.
Haba wanrah ïa katei ka Zero Hour Notice u la buh jingkylli ba hato ula pynkheiñ aiñ, u MP Rajya sabha u Dr.
W R Kharlukhi State President ka seng NPP bad u EE Building ba la pynrung, pynkup burom, ban wah ïa ka Scraft ka NPP bad ban pynbna ïa ka kyrteng u Bah Ransom Sutnga kum u kyrtong ka NPP napoh 17 North Shillong Constituency, katba u Bah Sutnga u dang dei u Executive Engineer bym pat iehnoh kam ban donkti ha ki kam Saiñ pyrthei.
U la ong ruh ba katkum ka Meghalaya Service Conduct Rules, 2019 kam shah ïa ki nongtrei sorkar ban shimbynta ha ki kam Saiñ pyrthei katba dang don hapoh ka jingshakri.
“Ka jingleh u Bah Sutnga ka khring ïa ki kyndon, kumta dei ban shimkam pyrshah ïa u, khnang ba kan ym wanrah ka jingmlien kaba sniew hadien habud bad ka sorkar jylla kadei ban pynshitom katkum ki kyndon khnang ba kan long ka khubor na ka bynta kiba hadien," ong u Zenith Sangma hapoh Ïing Dorbar Thawaiñ.
Halor katei, haba jubab ïa katei ka jingkynthoh u Zenith Sangma, na ka liang u Symbud Myntri Rangbah ka jylla u Bah Prestone Tynsong u la ong ba haba ïohi ïa ki paper clip ne ki Lad pathai khubor ka tnat ka la pan jingpynshai bad lada lap ba ka don ka jingpynkheiñ yn shim kam jingpynshitom katkum ki kyndon jong ka aiñ.
U Rupang dang kynmaw sah ia u Zenith Sangma kum u MLA Congress ymdei kum u MLA ka TMC.
Shillong: Ka  All Jaiñtia Mid Day Meal Workers Union, (seng kmie), Jowai ka la dep ai lyngba ka jingthoh sha u Conrad K Sangma Chief Minister Meghalaya, ban pynkiew ïa ka bainong na ka shispah tyngka shi bnai sha ka shi hajar tyngka bad ban ïa kren bad ka sorkar India na ka bynta ba kan pynkiew na ka khyndai Spah sha ka saw hajar tyngka ha ka shi bnai bad kyllum ka jing siew kan long San hajar tyngka ha ka shi bnai.
Nangta ban siew bainong na ka shiphew bnai sha ka khadar bnai ha ka shisnem bad ban siew man la u bnai hapoh shiphew tarik jong u bnai ban mih.
Kumba long haduh mynta, kiba shet ja sngi na ka bynta ki Khynnah skul, ki thang da ka dieng kaba ktah shisha ym tang ïa ka koit ka khiah hynrei khamtam ïa ka mariang kumta la dawa na ka sorkar jylla ban ai noh da ka LPG ïa ngi kumba ka la dep shna ïa ki ïing shet ja ha ki skul.
Ka koit ka khiah ki nongshet ja sngi ka dei kaba kongsan tam, khamtam ïa ki longkmie ki kynthei kumta la dawa na ka sorkar jylla ban ai lad, ban ïoh ban shim shuti lada lap ka pang shitom kumjuh ïa ka lad ïarap pisa.
Ka jingstad haka pule ka puthi jong ki khun ka dei kaba kongsan ha kane ka juk ba mynta, kumta ngi dawa na ka sorkar jylla ban ïarap ïa ngi ki nongshet ja sngi da ka pisa lada ki khun ki poi kham shakhmat ha ka exam jong ka jylla, khnang ba ki khun ki ïoh ban leit pule pyntbit sha ki school bah bad sa kiwei kiwei ki jingkyrpad ba la dep ai.
Kumta halor kitei ki jingdawa kiba ki la buh hakhmat jong u Conrad K Sangma Chief Minister naduh ka 03/02/2019 bad ka shithi jingpynkynmaw ha u bnai December 2021 ha u DP Wahlang Adll Chief secretary kumjuh uba peit ïa ka tnat pule ka jylla.
Haduh mynta ki sngap jar khlem ai jubab na u Conrad K Sangma Chief Minister bad ka tnat pule ka sorkar jylla, ka seng kam banse ban khot ïa baroh kiba trei kum ki nongshet ja sngi ha ka Mid Day Meal ne mynta ka PM – POSHAN ka jylla Meghalaya, ha ka jingïalang paidbah ka ban long ha ka 21/03/2022 ha ka por 10:00 mynstep ha Deva Kumar Hall Bishnupur Lumshatsngi Kench’s trace hajan ka Sankar Dev college, Laban Shillong.
Ha kane ka jingïalang yn shim ïa ka rai kumno yn ïaleh halor kane ka jingjynjar kiba ki mad sah mynta la palat ïa ka khad san snem tam, ong ka kyrwoh na  u Samla Jerry Suting, President bad ka  Kong Joyce Lypon, General Secretary, All Jaiñtia MDM Workers Union, (CEC) Jowai.
Shillong:Haba u nong lum khubor jong U Rupang, u pyrshang ban lum khubor ia ka jingkiew dor ki mar bam na ki nongdie dukan bad ki mahajon ki la pynpaw ba ka jingkiew dor ki mar bam khamtam ka um phniang bam ka dei ka ba jia ym tang ha ka jylla hynrei kaba jia ha satlak ka pyrthei.
Haba pyr shang ban kylli ki la ia thuh ba ka dor ka jong ka umphniang bam ka poi mynta kumba 152-160 shi liter bad na ka liang ki mahajon, ki ong ba ka jingkiewdor ki marbam ha Shillong ka lah ban kiew na ka daw ka jingpyrkhing ka sorkar ia ki kali wan pynhap mar ha Shillong.
Na ka liang ki Mahajon ha iew, ki la pynpaw ba ka hukum ka sorkar kaba pyn mih ha ka 3 tarik u Lber NO.
P15/1/2/2022/10 kaba hukum ia ki kali kitmar ha iew ba ki dei ban pynhap ia ki mar tang naduh 9 baje mynmiet haduh ka por 7 baje mynstep kan buh jingeh ia ki, namar kin ym ioh daju ne nongtrei satia kiba lah ban trei bad miet bad sngi bad lada ki trei miet ruh ka bainong kan dei palat mar shi teng ban ia ka bai bylla mynsngi.
Na ka liang ki mahajon ki la iathuh ba ha ka shisngi, la kumno kumno ki mar kiba poi ha iew Paltan Bazar ha uwei u mahajon kan dei 3 ne 4 tylli ki trok bad ki la ong shuh shuh ba ka long kaei kaei kaba ym lah long, na ka liang jong ki ban pynhap ia ki mar na ki 3 ne 4 tylli ki trok lada ki daju kin sdang trei naduh ka por 5 baje mynstep haduh 7 baje namar kiba bun ki daju, ki dei kiba sah sha ki jaka ba la pajih na sor bad la kumno kumno kin hap mih na iew shuwa ka 6 baje bad kin ym ioh kali satia ban wan sdang trei naduh ka por 4 ne 5 baje mynstep.
Kane ka hukum ka sorkar, ki la bynrap kan ktah nyngkongeh ia u paidbah, namar kan don ka jingduna ki marbam ha iew bad kane kan pynlong ia ka jingkiew dor ki marbam, namar la kumno kumno ha ka shisngi kin lah ban pynpoi mar tang kawei eh ka trok na kaba ki ju pynpoi 3-4 trok mynshuwa.
Shuh shuh na ka liang jong ki katto katne ki mahajon ki la iathuh ba na ka liang ka Meghalaya Chamber of Commerce and Industries, ki la wan kynduh bad ki ophisar ba kin pynkylla ia kane ka rai ba la kumno kumno kan shah ia ki trok ban pynhap ia ki mar tang haduh ka por 10 baje mynstep bad ban pynjari No Entry pat ia ki trok kitmar kiba dang mut wan pynpoi tiar sha iew ha ki kynta long skul ne long trei khnang ba ka jingpoi ki marbam kan ym duna khnang ba ka dor ka mur jong ki kan ym kiew, hynrei ki la iathuh ba na ka liang ka sorkar ka la kyntait ban sngap ia ki jingai jingmut jong ki.
‘Lada kiew ka bai bylla ki daju ngi hap pynkiew ia ka dor ki mar, lada kiew ka bai kali ngi hap pynkiew ia ka dor ki marbam bad kane kan ktah beit beit ia u paidbah’ bynrap shuh shuh ki mahajon.
U National Vice President ka National People Party (NPP) u ba long ruh u Symbud Myntri rangbah ka jylla u bah Prestone Tynsong u la ong ba u don ka jingkyrmen ka ba skhem ba ha u snem 2023 ka party kan lah ban ioh ia ka jingjop na baroh ki Constituency ha Rilum Jaintia.
kane ka jingkren jong u Vice President ka party u bah Prestone Tynsong ka long mynta ka sngi haba pdiang sngewbha ia u bah Nehlang Lyngdoh u la shim ia ka rai ban pyniasoh sha ka party NPP ka ba la long ha ophis treikam jong ka party NPP.
Ha ba kren ha kane ka sngi na ka liang u bah Tynsong u la ong ba “Ka party NPP kat ba dang mih ki bnai bad ki sngi ka dang kiew irat na ka jingpyniasoh ki nongialam batbit sha ka party bad kane ka dei ka bynta ka ba lai ka ba ngi la ioh ban pynlong ia ka jingialang ban pdiang sngewbha ia ki nongialam ki ba la wan ban pyniasoh sha ka party bad kum kine ki jingialang kin dang bun nangne shakhmat namar ki ba bun ki nongialam ki ban dang wan ban pyniasoh sha ka party".
U la bynrap shuh shuh ba “ka wei ka thong ka ba na ka liang ka party ka buh bad kata ka long ba ngi kwah ban pynkylla dur ia ka jylla Meghalaya baroh kawei ,ha kaba kane ka jingkylla dur la lah ban iohi lyngba ka jingai ka jingshakri jong ka sorkar MDA ka ba la ialam da ka party NPP mynta ka saw snem tam".
U Vice President u la ong ruh ba “wat la ka party ka la ai ia ka jingshakri ka ba biang tam ia ka jylla hynrei ki ba bun ki jingshah kynnoh pyrshah ka party NPP kadon wat la kine ki jingshah kynnoh baroh ki dei tang ki nia ba khlem nongrim ,bad na ka liang ka party kat ba ki dang kynnoh kat ba ki dang kren bein katta kan dang ai mynsiem ia ngi ba ngin ai ka shakri ka ba bha tam ia u paidbah".
U bah Prestone u la ong ba “Nga don ka jingkyrmen bha ia ka East Jaintia Hills bad ka West Jaintia Hills ba ha u 2023 mano ba lah ban tip ba ka party NPP ruh kan lah ban pynwan biang ia ka History ,kum ba la long ha ka to ka por ia ka party UDP ka ioh jingjop 7 na ki 7 bad lehse na ka party NPP ruh mynta ka kynti kan lah ban jop kumne “.
U bah Tynsong u la kyntu ba ka ba donkam ia ka party ban poi sha ka thong ka long ban leit sha u paidbah ban pynsngew ia ki agenda jong ka party , ba lada ka party NPP kan poi biang sha ka bor kumno kane ka party kan ai ka jingshakri sha u paidbah.
Shillong:U Bah Pynshngain N Syiem, working President ka Congress party, u la ong ba na ka liang ka Congress party da leilei ruh kan ym kynshan ia ka Sorkar Meghalaya Democratic Alliance (MDA) kaba kynthup ia ka party Bharatiya Janata Party (BJP).
“Ka Congress kan ym leit ban kyrshan ia ka sorkar MDA namar ba ka don ka party BJP ha ka, hynrei ka jing leit kyrshan jong ki san ngut ki MLA ka Congress ka long kum ka jingbud dien ia ki resolution kiba la pdiang hapoh ka ingdorbar"la ong u Bah Syiem sha ki lad pathai khubor.
“Ka Congress ka buddien ia ka mat halor ka CAA, ka ILP ka jingpynrung ia ka ktien khasi hapoh ka 8th Schedule, hynrei ngin ym kyrshan ia ka sorkar ba kynthup lang ia ka party BJP"u la ong.
U la ong ruh ba ka Congress kan ym treh ban kyrshan ia ki party kiba la pheil lupa ban ai ka jingsynshar ia ki paidbah hynrei ka dei tang ka jingleit buddien jong ki MLA ka Congress ia ki mat jingdawa jong ki paidbah.
Haba kylli u bah Syiem u la ong ba ka Congress ia mynta hi kan ym treh ban iasnoh bad kiwei pat ki party ban wan ha ka bor namar ba ka ladei lupa ka party ba heh.
“Ngam tharai ba ngin iasoh bad kiwei ki party, namar ba ngi ladei ki party ba heh lupa, hynrei ia kane ngin dang donkam ban iakren bha hapoh ka jingialang jong ka MPCC hynrei ngi don ka jingkyrmen kaba skhem ba ka Congress ha u 2023 kan wan ha ka bor"la bynrap u Bah Pynshngain.
Shillong:Ha ka jingialang jong ki kynhun myntri kaba la long myn hynnin ka sngi, ka la shim ia ka rai ban pan pisa na ka sorkar pdeng T.
2500/- klur tyngka na ka bynta ban pyndait meter 100% hapoh ka jylla Meghalaya.
Haba iakren bad ki lad pathai khubor, na ka liang u myntri rangbah ka jylla u Conrad K Sangma u la ong ba ka sorkar pdeng ka la mang pisa T.
3.
59 lak klur tyngka na ka bynta baroh ki jylla ha ka Ri India bad ka jylla Meghalaya, ka la pynkhreh ia ka bynta ban pyntrei kam ia kane ka skhim ha ka jinglut ka ban long T.
2500/- klur tyngka.
Ia kane ka skhim, yn pyntreikam lyngba ka tnad Rural Electrification Corporation jong ka sorkar pdeng, ka jingbei pisa ia kane kan long 90% na ka sorkar pdeng bad 10% na ka sorkar jylla kane ka long shi bynta ban pynbha ia ka MeECL, halor kane ka sorkar kan hap ban hikai ban pynshai ia ki paidbah.
Ban shna thymmai ia ki ophis jong ki Deputy Commissioner, ki ophis jong ki Block bad ban maramot ia kiba la don, ban shna ia ki iing skul, ki police station ha ka jylla, ka jingialang jong ka kynhun myntri kala shim ia ka rai ban shim ram T.
1500 klur na ka NABARD Infrastructure Development Assistance (NIDA).
Haba pynshai halor kane ka bynta, u Myntri Rangbah ka jylla u la ong ba, ka sorkar jylla kan shim ia kane ka ram na ka NIDA katkum ka jingkhein kaba katei ka shnat treikam jong ka sorkar pdeng kala ai ia ka jingkhein ba ka jylla Meghalaya kalah ban shim ia kane ka ram.
U Myntri Rangbah la ong ba kane ka pisa kam shym rung ha ka mang tyngka jong ka sorkar jylla, kum ba ka long ka jylla ka don kam ia ki opis jong ki ki Deputy Commissioner, ki ophis jong ki Block, ki iing skul da kane ka pisa kin sa shna ia kitei ki iing kiba don kam.
U Myntri rangbah la ong ba kane ka ram kan long ba ka sorkar kan hap ban siew hapoh ka 15 snem bad ha ka sut kaba 7.
5%, kane kan long ka jingmyntoi na ka bynta ja lylla Meghalaya ban shna ia kine ki iing ki snem kiba ka jylla ka don kam.
Ia kane ka rai ka sorkar kan sa phah noh sha ka NIDA ban ioh ia kane ka ram.
Ha ka jingialang mynta ka sngi ki kynhun myntri kila ia kren ruh ia ka jingailad jong ka sorkar pdeng ban pynkiew ia ka jingshimram na ka 3% sha ka 4%, na ka liang jong ka kynhun myntri kala pdiang ia kane, da kaba pynkiew ka jylla kan ioh ban shim ram kumba T.
400 klur ei ei lada ka shim.
Ka kynhun myntri ka la pdiang ruh ia ka jingtyrwa ban thung ia u bah T.
Pyngrope kum u Secretary jong ka Meghalaya Dispute Redresal Forum, U myntri rangbah u la iathuh ba u Bah Pyngrope dei ba la shong thait na ka kam sorkar, ha kaba na pdeng ki sanngut ki ba la mih la bynshat ia u bah Pyngrope ba yn bat ia kane ka kam.
Ha ka jingialang ki kynhun myntri la pdiang ruh ia ka jingpynkynriah ia ka Khliehriat C&RD Block sha Wapung Block.
Shillong:Ka Meghalaya Indigenous people’s front(MIPF) myn hynnin ka sngi ka leit ban ujor syndon sha u Executive Engineer ka PWD umsning halor ka jingtrei torti u contractor ia ka surok PMGSY na khlieh iew umsning sha Nongjri.
Ha kane ka jing leit kynduh la ialam khmat da u working president Bah wanshai malieh bad u general Secretary Bah Paia khongwir ryngkat bad ki dkhot.
Ka MIPF ka pyrshah jur ia ka jingtrei torti jong u tei u contract, haba wat arbnai ym pat don ka rong ka lah sdang khoh lut bad ki phlang ruh ki lah mih mynta, kumba ju iai ong barabor ba u surok u dei u bud lum jong ka ioh ka kot bad katno ki nongshong ki kmen ha ba wan ka surok ka shnong ka khuid ka plieh, hynrei haba kumne katno ki nongshong shnong ki diaw ka mynsiem ba tang katno eh kane ka surok kan neh, kumta ka seng MIPF ka pynpaw da ka jing bynniaw ha ba ioh sngew ia ka jing ud jingnam jong ki paitbah te seng ka kyrpad ia ki bor ba dei khmih jong ka ne ka surok ba kim dei ban ailad ia u ne u contract ba un shu trei torti kumne.
Ka seng kan sa shim pat da kumwei ia ki sien jam trei kam lada u ne u contract um wan trei pynbha ia kane ka surok Nongjri.
Kumta ka seng MIPF ka maham ia kiwei ruh ki contractor ba kim dei ban trei torti kumne ki dei ban trei hok haba ki ioh ia ka jingtrei khnang ba kan long ka jingmyntoi ia u paitbah kumba ka sorkar ka lah mang.
De! De! De! Mynta la paw pen ryngkew phi ko parari.
Nyngkong duh la pynlong ain iu Adhar ban suk ka ai subsidy ai reshon ne bylla ka MGNREGA (Mahatma Gandhi National Rural Employment Govt Act) jong u 2005.
Te la mih ki jingkylli bun jait bha ,haduh ba ar ngut ki pastor jong ka Presbyterian ki la hap ban shongthait noh.
Ki ia ki la nang iaid bad hadien kumba 8 ne 9 B’nai Ka Supreme Court por u Chief Justice of India u Sri Ranjan Gogoi kyndit thret Ula dumok iu Adhar.
U la phah Weng syndon ia ki ar ki link( jingiasoh)(1) Ka Bank Account kam dei ban iasnoh bad U Adhar bad !(2) Ki Mobile number ruh kiba long private ym dei ban iasnoh bad U Adhar.
Ngi ngim ju peit national TV kum NDTV ba bud bniah ia ki kynrum kynram bad ki kam barieh ha lyndet.
Ha u Kyllalyngkot u 2021 U Justice Chandrachud u la ong kumne’ Wat la bun ki judge ka Supreme court ki pynksan ba ka Adhar Act ka pynskhem ia ka Money.
Bill,U shimet um iohi ba kan leh kumta.
U ong shai ruh ba ka Adhar Act ka long bym long Constitutional’.
U Chandrachud mynta udei uba senior duh napdeng ki Nongbishar.
Ym lah ban len ia kiei kiei ba don hu Adhar.
Ba ka SC ka phah Weng ia ki jingiasnoh bad Mobile ne bank account imat don aiu re ha lyndet.
Bad mynta ka sngi hu Rupang la paw penryngkew kdar.
To tip ba U Adhar um dei uban pyni ia phi kum u National citizen,hynrei u pyni ba phi dei tang ki Resident jong ka ri India bad ka resident card da lei lei kam lah ban Ai Bor ban thep Vote por elekshon.
Te wat lada la pass jubor mynhynnin ha Lok Sabha da voice vote bad ka Rajya Sabha kan pass beit ba bun BJP,Ki opposition kin sa pan ka Hok na ka Supreme Court.
Ban pynlong Epic card iu Adhar,te la bun kiba thep klep.
Ki poi wir kin sa rai ia mano ban synshar bad yn sa mih bun kiei kiei bymbha.
Parari to don jingkyrmen ba Une U Adhar um lah ban ioh bor kum EPIC.
Kine dei ki buit ba la Jan elekshon ha UP kaba kyllain bha.
Te kumta hi Ka sorkai BJP Ka kwah ban klop Pisa ha Ka kyrteng u adhar kad.
Shillong: Myn hynnin ka sngi ka 20tarik Nohprah 2021, ka Khliehriat Bar Association, ka la pynlong ia ka lympung leh kmen Advance Khristmas ryngkat bad ki briew kiba don ka Sap kaba Kyrpang lane ki briew kiba don jingduna ha ki dkhot met hapoh ka ophis treikam ka Ephphatha Society (Ka Seng treimon sngewbha kyrpang na ka bynta ki briew kiba don ka sap kaba kyrpang) ha Ieng Swer Memorial English School, Dkhiah West.
Ia ka jingialang la pyniaid da u President ka E.
S.
Society, la pynphuh pynphieng ia kane ka lympung leh kmen Khristmas da ki light Khristmas ha ryngkat ka jingrwai kyrpang na u Waiphangmi Bareh na ka shnong Khliehriat (Blindness) bad na u Kermiki Siangshai na ka shnong Moolamanoh (Low Vision).
La ioh ruh ia ka khubor Khristmas na u President ka Khliehriat Bar Association u bah Kerlang Ksoo, u ne u President u la ong ba ka Khristmas ka wanrah ia ka khubor Jingieit, jingkmen, jingkyrmen, jingsuk bad jingburom para briew bad kyrpang na ka bynta jong phi ki para jong ngi kiba don ka sap kyrpang, u la kyntu ruh ia ki kmie ki kpa, ki nongsumar ba kin sumar hok ia ki bad u la khot ruh ia ki ba lada ki don kano kano ka jingeh khamtam lada don mano mano ba iuhroit ia ka Hok jong ki katkum bala pruid dak da ka RPWDA kin sngewbha ban wan sha ka Ophis treikam jong ki bad kila long kiba kloi ban iarap ia ki ha kano kano ka por.
La ioh ruh ia ka jingot ia u Cake Advance Khristmas bad la sam ruh ia ki jingai sngewbha Khristmas da ka nep pynsyaid bad ka song Pisa sha ki katto katne ngut ki briew kiba don ka Sap Kyrpang, kumjuh kum ka jingsngewnguh ia ka Ephphatha Society kaba la mih ban treimon sngewbha na ka bynta ki briew kiba kyrpang, ka K.
B.
A ka la ai sngewbha da ka song pisa khnang ba kan nang lah ban pyntrei ia ki kam kiba bun.
Ka Society ka ai khublei kyrpang ia ka K B.
A.
na ka bynta ka jingwan leh kmen Khristmas jong ki bad ka Society bad na ka bynta ka dak ba ki pyni ba ki ieit shisha ia ki briew kiba don ka Sap Kyrpang, bad kumjuh ruh na ka bynta ka jingpynlut jong ki naduh u Cake, ka bam ka dih bad ki jingai sngewbha baroh.
La pynwai ia ka jingleh kmen Khristmas da ka jingduwai u bah Phrangki Rymbai.
Nongpoh: Ki paidbah na ka shnong Killing ha Ri Bhoi, mynta ka janmiet ki la hap ban thang hi noh ia ki 3 tylli ki sniang iap, kaba la wan bret dusmon da ki riew shim kabu ha kawei ka jaka kaba don harud ka surok na Killing ban mih sha 13Mer Tamulkuchi.
Haba pyntip sha ki nongthohkhubor, u Bah Amrison Kharkongor, uba dei u dkhot hapoh ka Dorbar shnong Killing, u la iathuh ba ka daw kaba la pynlong ia ki paidbah na katei ka shnong ba kin thang hi noh ia kitei ki 3 tylli ki sniang iap, ka dei namar ba ki la sma iwtung shaba palat bad kaba la ktah eh ia ki paidbah hapoh ka shnong bad khamtam eh ia kito ki nongleit nongwan lyngba katei ka surok.
U la ong ruh ba kitei ki sniang iap kaba la wan bret da ki riew dusmon, ki la don mynta la kumba 3 Taiew ei ei, ha kaba ki riew dusmon ki la shu wan bret khlem bad hadien kata kim shym la leit shim ia kitei ki sniang, wat haba u trai jong katei ka jaka lem bad ki briew na katei ka shnong, ki la buh ka jingkyrpad lyngba ki lad pathaikhubor ba ki dei ban leit shim noh ia kitei ki Sniang iap kaba la bret ha katei ka jaka.
Katei ka jaka kaba la wan bret Sniang iap, ka dei ka jaka jong u Bah Friendship Langbang, ha kaba ha kine ki taiew ba la dep, u trai jong katei ka jaka, u la pynrem ia ki riew dusmon kiba la wan bret ia kitei ki Sniang iap ha katei ka jaka jong u bad uba la byrngem ruh ban ujor da ka Ejahar lada kim leit tam biang ia kitei ki Sniang iap.
Shillong: Ki pulit jong ka Meghalaya, hynnin ka sngi, ki la khynra ha ki ar jaka ha West Garo hills bad ha katei ka jingleit, ki la ioh kurup ia ki bom, ki kuli bad ki bom IED ruh.
La iathuh ba ki pulit, ki la ioh kurup ia uwei u grenade, uba dang im, hynriew tylli ki kuli 7.
62mm.
Ki pulit ka West Garo hills, ki thoh ha ka twitter, ba katei ka jingleit talasi, ka dei ha ka shnong Du’magitok, kaba jngai kumba 15 kilometre na Tura.
Ha kawei ka jingjia, ki pulit, ki la leit talasi ha  Rechangre, kaba hap hi ha  West Garo Hills, ha kaba ki pulit, ki la ioh kurup ia ar tylli ki bom IED.
La iathuh ba uwei na kitei ki bom IED, la thaw hapoh pressure cooker bad uwei pat, la thaw hapoh tin ba buh rong.
Ki pulit, ki la pynsniew noh ia kitei ki bom IED bad ka jing tohkit, ka dang iaid shakhmat, ong ka khubor.
Nongpoh: Shi bynta na ka ban pynkhreh ia ka jingrakhe ia ka ka Christmas, ki nongialam ka Seng Samla ka shnong Sohkyndur ha Ri Bhoi, ki la Christmas Week ba shi Taiew lynter hapoh katei ka shnong, ia kaba la kut noh mynha ka sngi Saitjain ha phyllaw jong kawei ka skul kaba don ha katei ka shnong.
Ha kaba rakhe ia katei ka Christmas Week, ki nongialam ka Seng Samla Sohkyndur, ki la pynlong ia ki jingialehkai kiba bunjait, kaba la pynsngewtynnad shikatdei eh ia ki khynnah, ki samla hapoh katei ka shnong bad ha kaba kut jong katei ka prokram, ki la pynlong da ka jingiakop Rwai, Shad lem bad shibun kiwei pat.
Haba pynkut ia katei ka Christmas Week, la sakhi da ka jingdon u Bah Lansius Syiemlieh, uba la long kum u kongsan, nangta u Bah Stensil Mawlong, Rangbah shnong ka shnong Sohkyndur lem bad shibun kiwei pat ki riew rangbah jong katei ka thain.
Shillong:Ka Motphran Auto Rickshaw Owner & Driver Association (MARODA) ha ka jingïalang kaba la pynlong ha ka 4 tarik mynta u bnai ha shwa ban pynthymmai ïa ki nongkitkam ka la shim ïa ka rai ban kyrpad ïa ka Sorkar jylla ban mab ïa ki khajna (Tax) la kumno kumno 50%.
Katei ka jingkyrpad jong ka seng ka long hadien ba kiba bun na kiba ñiah auto ki shem jynjar ban siew ïa ki khajna jong une u snem bad namar ba lah kiew dor lut nadong shadong, kumjuh ruh ki Tax ki la kiew dor ha ryngkat lang bad ki kuna.
Katkum ka khubor ba la phah da u President bad secretary Bah Evandul Marbaniang bad Bah Thrangbor Sawian ki la kyrpad ïa ka Sorkar jylla ba kan sngew synei ïa kiba ñiah auto rickshaw ban mab ïa ki khajna 50% namar ka kamai jong ki ruh ka long kumta da kaba kamai pud sngi laitnoh mynta ba la pynlait lut ïa baroh ki kali kamai bad bun kidei kiba wan na ki longïing baduk bad jynjar bad ki shem jynjar ban siew khajna jong une u snem bad ba la kiew dor nadong shadong bad ki khajna ruh ki la kiew dor ha ryngkat ki kuna.
Ha kajuh ka jingïalang ka seng ka la ïoh ruh ban pynthymmai ïa ki nongkitkam na ka bynta u snem 2022 haduh 2024 bad ki nongkitkam ki long President Bah Evandul Marbaniang, Vice President Rijied Rynjah, secretary Thrangbor Sawian, Assistant secretary Dening Nongrum bad Finance secretary Nevalshal Nonglang.
La jied ruh ïa 12 ngut ki Executive member, 15 ngut ki volunteer kiban peit bad pynïaid ïa ka Stand ha Motphran bad Mawlai.
Ka seng ka la buh ruh 2 ngut ki riew Rangbah ban long ki nongai buit ba kynthup ïa u Bah Arwan Tariang bad Bah Alantry Dkhar, ong ka kyrwoh na u Bah T.
Sawian, Secretary.
Shillong:U MLA Congress na Rymbrai-Jyrngam u Bah Kimfa Marbaniang, u la ong ba ka jingshim rai jong ki MLA ka Congress la kin dang iakhun ne em ia ka election 2023 na ka party Congress kan long ha ka rai jong ki nongkyrshan jong ki.
“Kan shong ha ka rai jong u paidbah nongkyrshan ba ha u snem 2023 ngin dang iakhun na ka Congress ne em, lada ki nongkyrshan ki sngew ba kam myntoi shuh ban iakhun na ka Congress, ngin sa peit hangta bad lada ki rai ba ngin dei ban dang ianeh ngin iai neh bad ka Congress bad kane kan ymdei tang ia nga hynrei ia baroh hi" la ong u Bah Marbaniang ha ki lad pathai khubor.
U la bynrap shuh shuh “Ha ka kam sain hima khamtam ha jylla Meghalaya yn ym don nong lah ban shu antad mynta ki kren kumne lashai ki la leh da kumwei, ha kaba ka lah ban long ba lashai ngan iai neh shirta bad ka Congress, hynrei ngim tip ba kiwei pat kin mih noh".
U la ong ruh ba ka jingmih noh baroh ki MLA ki MDC ki nongkitkam na ka party Congress ka dei namar ba ki briew ha Garo hills ki bud ia u nongialam, hynrei kane kan ym pyntlot bor ia ki Congress namar ba ki dei tang ki nongialam kiba pyniasoh sha ka AITC ym ki nongkyrshan jong ka Congress.
“Ha man ki Constituency ka Congress ka don 3000 lane 4000 vote bank hato ki lah ban rah ia kine ban phah Kyrshan ia ka AITC, ki nongialam jong kano kano ka party ruh ki mih ki rung, hynrei mynta ngin hap ban sngewthuh bad ki paidbah ba ki dang kyrshan ne em ia ka Congress"la ong u bah Kimfa.
Nongpoh: Mynta ka step ha ka por 4 ne 5 baje eiei mynstep, ki Pulit ka Byrnihat Police Outpost, ki la ioh ban bat ia 18 tylli ki trok, ia kaba la kynnoh ba ka jingkem ia kitei ki trok, ka dei halor ka nongrim ba ki la shalan beain ia u Dewiong khlem ki kot ki sla kiba biang.
La ong ba ka jingiohkem ia kitei ki trok kaba la kynnoh ba ki kit beain ia u Dewiong, ka dei ha ka por ba ki ia iaid shibun tylli, hynrei ha kaba kum katei ka por, kata shwa ba kin poi artad sha ki jaka pynhap kiba don ha ki thain Byrnihat, kitei ki trok ki la shah bat noh ha ki Pulit ka Byrnihat Police Outpost.
Shuh shuh la ong ruh ba ia kitei ki trok kit Dewiong, kiba la shah kem ha ki Pulit ka Byrnihat Police Outpost, la dep ban register case ha Nongpoh Police Station.
Ha kawei pat ka liang, ki la don kiwei ki nongniah kali, kiba la kynnoh kylla ia ki Pulit, da kaba ong ba kito ki kali kiba lah ban ban pynbiang pisa ia ki Pulit kiba ap ha Byrnihat ki lait na kaba shah bat ha ki Pulit, hynrei la shu bat tang ia kito ki kali, kaba ki nongniah ne ki trai jong kitei ki kali kit dewiong kim lah ban pynbiang ia ki Pulit.
50% na ki pulit ha meghalaya kin iehnoh kam lada khlem ka surok,Namar kiba bun ki surok ki dei ka pliang ja jong u pulit khamtam eh ha Ribhoi…Pulit jong ngi te.
New Delhi:Ka Supreme Court ka la pynlait jamin ïa kawei ka longkmie Khasi halor ka jingshah kynnoh ba khaïi briew halor ka nongrim ba wat hapdeng ka jingduh noh kaba la jan 2 snem, ka jingbishar kam shym la sdang bad ka Ïing Bishar ka ong ba ym lah satia ban shu pynshong Patok khlem sangeh.
Ka jingïalang ki nongbishar ba kynthup ïa u Chief Justice NV Ramana, Justice Surya Kant, bad Hima Kohli ki la ai jamin ïa ka Kong Drabhamon Phawa, ka Longkmie kaba la 21 snem ka rta na Meghalaya, kaba la shah kynnoh donkti ha ki kam khaïi briew.
“Hadien ba la sngap ïa ki muktiar jong baroh ar liang bad da kaba pyrkhat ïa ka jingshisha ba ka nongkyrpad ka la shah shitom shah set byndi kumba 18 bnai bad kumjuh ba ka la kha khyllung ha ki por ka jingshah tohkit, ngi sngewdei ban ai jamin ïa ka," ong ka hukum ka Ïing Bishar Supreme Court.
La ong ba ka Kong Drabhamon Phawa ka la armet ha ka por ba la kem ïa ka bad ka la sah ha Patok naduh u bnai Rymphang, 2020.
Ka la kha ruh ïa I khyllung hapoh Patok.
Na ka liang u Senior advocate Salman Khurshid bad advocate TK Nayak, kiba mihkhmat ïa katei ka Longkmie ki ïathuh hapoh ka Ïing Bishar ba katei ka longkmie dalade ka la poi sha Delhi halor ka nongrim ka jingïoh kam bad naduh katei ka la shah pynbor ban khaiï met kumta ka la dei ruh ka lanot ki kam khaïi met da kaba shah pynbor.
Shuh shuh la pynpaw ruh ba ka Kong Phawa ka la armet ha ka por ba ka la shah kem bad ka la hap ïaid lyngba ki por ba armet hapoh ka jingshah set Patok.
Kumta naduh katei, ka Kong Drabhamon Phawa ka la kha khyllung ha kaba I khun jong ka ruh I la donlang mynta hapoh Patok bad ka.
Dei ban don ki awareness program hapoh Ri khasi jong ngi , lah juh iohsngew borobor ba ki samla jong ngi , ki shah ialam bakla , khamtam ki ba na nongkyndong.
Nga kum u Waheh Shnong Umkiang, East Jaintia Hills District, nga  pynpaw ia ka jingsngewkhia kaba jur  halor ka jingjot rathai u surok NH – 6 uba iaid lyngba ka Shnong Umkiang.
Kane ka long  na ka daw ka jingailad bad pyllait ia ki Truck (Dumber), ba kit overload Limestone manla ka por bad kane kaba u leh da kaba shim pisa bad bamsap na ki truck ba kit overload bad don ruh ki bym biang ki kot ki sla.
Ngi la lap ia kane ka kam beain manla ka por ba une u ophisar Forest u leh bad da kaba leh kumne u la klun shibun ki pisa.
Kine truck kin ym lah ban iaid ne ban leit na khmat ka Ophis Forest khlem ka jingbit jong une u Ophisar hynrei namar ka jingbamsap jong une u Ophisar ba ki truck mawshun ba kit overload ki iaid saheh khlem kano kano ka jingteh.
Kane ka jingleh jong une u Ophisar, ka la pynduh khajna ia ka Sorkar.
Kane ka jingleh, ym dei tang namar ka long beain hynrei ka pynsniew ruh ia ka surok highway bad kane ka ktah ia u paitbah.
Mynta ka sngi ruh, ngi la ioh bat 9 tylli ki truck ba kit mawshun overload kiba la pyllait da une u Ophisar Forest.
Ki Truck (Dumper) kiba ngi la ioh kem ki long kumne harum.
Nga kyrpad ia u Officer In Charge Umkiang P.
P.
, East Jaintia Hills District, ba un register case ia une u ophisar katkum ki kyndon ain bad pynshitom ia u katkum ki ain sorkar.
Khublei shibun,.
New Delhi: Ka Election Laws (Amendment) Bill, 2021, ka la long ain mynta ka sngi ha Lok Sabbha, ha kaba la leit rah da U Kiren Rijiju, myntri ka tnat ain jong ka sorkar India.
La mynjur ia katei ka ain, da ka jing ia pyrta jong ki dkhot jong ka iing.
Katei ka ain, ka la rai ban pyn iasnoh lang ia u Aadhaar bad ka Elector’s Photo Identity Card (EPIC).
La pyrshah ia katei ka ain, da ka seng  Congress, AIMIM, BSP lem bad kiwei de ki liang pyrshah ha katei ka dorbar.
Ki liang pyrshah, ki kam, ba katei kan dei ka jing iuh roit ia ka hok jong ki nongshong shnong, namar ba katei kan pynduh noh, ia ka jinglong kyrpang jong u briew shimet, ha kaba iadei bad ka jing pyn iasoh bad ka kam thep vote bad la dawa ba dei ban weng noh ia katei ka bill.
U Rijiju, u iathuh ba ka sorkar, ka la shim ia ki jingai jingmut bapher ba la buh da ka  Standing Committee of Law and Personnel bad u myntri, u kam ba katei ka bill, kan pynkhuid ia ka jingjaboh, kaba don ha ka kam thep vote.
Ka kiaw, ka la  khluit tar mynta ka sngi bad ka la thalain tyngeh ha iing dorbar Parliament bad katei ka dei hadien ba ka pyrsa kurim jongka, ka la shah tohkit ha ki pulit, halor ka jingbuh rieh pisa shabar ri.
Ka Jaya Bachchan, kaba dei ka MP jong ka Samajwadi Party (SP), ka la khluit tar mynta ka sngi bad ka da byrthen tyngeh ia ka seng  Bharatiya Janata Party, da kaba ong “Ki sngi kiba sniew jongki, kin sa nang iai jia shuh nangne shakhmat".
Ka Jaya Bachchan, ka la ther tyngeh, halor ka jingjer kyrteng ia ki briew ha iing dorbar, hynrei ka Jaya, ka kren shai, da kaba ong “Ngam kwah ban kynthoh shimet iano iano ruh hangne, kumba ki kren ma ki".
La hap ban pyn sangeh ia ka dorbar, hadien ba ka Jaya Bachchan, ka la ia thalain tyngeh bad ki dkhot jong ka liang synshar BJP ha ka iing dorbar ha Rajya Sabbha mynta ka sngi.
Ka  Aishwarya Rai Bachchan, ka aktress, kaba dei ruh ka pyrsa kurim jong ka Jaya Bachchan, ka la leit shah tian bishar mynta ka sngi, ha ka  Enforcement Directorate (ED), halor ka jing iadei bad ki jinglap jong ka kynhun tohkit Panama, ha kaba ka Aishwarya, ka leit shah tohkit mynta ka sngi ha ka ophis jong ka ED ha Delhi.
Ka Aishwarya Rai Bachchan, ka dei na ki 500ngut ki nong India, kiba la paw kyrteng ha ka kynhun tohkit Panama, kaba dei halor ka jing buh pisa shabar Ri bad kaba la buhrieh ia ka khajna, kaba 11.
5 million.
Na kitei ki kyrteng, ka kyrteng U Amitabh Bachchan ruh, uba dei u kthaw ka Aishwarya; ka don lang kum uwei na kiba buh pisa shabar ri.
Khliehriat:Hapoh shibnai lada ka seng kam iohi ia ki dak ba ka Company NHAI kan maramot ia utei u surok ba sniew shaba palat naduh Lumshnong haduh Malidor ka seng kan leit khang shi syndon ia ka Toll Gate Lum khajna jong katei ka Company kaba don ha Lumshnong, ka seng ka pynpaw ruh ba lada katei ka Company kam lah ban pynbha ia u surok ban buh iaka Toll gates lum khajna ruh kam don hok.
Ha kane ka jingleit buh jing dawa la iadonlang ruh da u President ka FKJGP Khliehriat Circle u Bah Michal Chyrmang bad u General Secretary u bah Fullmoon Nongtdu.
Ka lain khlieh Rupang 20 Nohprah 2021 ‘Tang shu khmied sha Jrong, ka pisa ka la hap.
Shu dap tang da u soh te: Pastor MJ Skhemlon ‘ ka la pynkynmaw ia nga ia ka Kot Khubor U Jaintia ba mih hu Naiwieng 1949 bad Nohprah bad Kylla lyngkot 1949 bad 1950.
Ka phang ‘ Ka jingshitom ki briew kiba shong ha Khappud Pakistan.
Ka thoh kumne:-Ha ka 14tarik u October 1949,ki nongialam ka Khasi Jaintia Federated State National Conference ki la iashem iu Home Secretary,Home Department Govt.
of India,ha Shillong bad iakren bad u shaphang bun ki jingeh bad jingjynjar ki 70,000 ki paitbah kiba shong ha ki Khappud Pakistan naduh Nongstoin haduh Dawki.
Ki la pan ka jingiarap ka Govt.
of India shaphang ka jingkhaii pateng bad ka bam ka dih.
Kine ki Rangbah ruh kila kyrpad ia ka India govt.
ban pynlait khajna custom ia ki jingkhaii jongki sha Pakistan kum u soh,u kwai u tympew bad latyrpad etc.
La ioh khubor ba arngut ki minister ,uwei na Delhi U Gopalaswami Ayyenger bad U BC Roy ,u premier ka West Bengal ki la wan sha Shillong ha ka 4 November 1949,bad ki la leit khmih ia ki phang Dawki bad Sohra.
( U BC Roy u long ruh u riewstad saian uba la tan bording na Kshaid Sona Pani( por ba thang dei lantern,) bad ka kyrteng ka jongu ka dang sah ha kato ka ophis pyrshah sketeriat ka BC Roy Building ba ngi ju siew bill light mynta.
Na ka bynta ki thain Dawki bad Sohra ka sorkar Assam ka la ai motor car ban kit iu soh sha Guahati,hynrei kine ruh kim lah kit shibun( ki kali thma ba la iehnoh ki phareng).
Ka sorkar Assam ka la kular ruh ban iarap ai bam ia ki briew kiba la kut lad bad ngi khmih lynti ba u Deputy Commissioner un kit khia ia Kane bad un shim jingmut na ki rangbah Khasi kiba kloi ban iarap ei.
Ngi sngewnguh ia ka sorkar na ka bynta ka jingpyrshang ka jongki ha kine ki rukom ban iarap ia ki briew ki jongngi ,hynrei kim lah ban pyndap bam ia ki paidbah lymda ki paidbah ruh ki wad hi ia ka lad ban pyndap ialade.
Ngi iohsngew ruh ba ki paidbah ka Khasi Jaintia Federated State National Conference ha Shillong ki la pyrkhat ban lum tyngka ban ioh thied jingbam ia ki briew kiba la kyrduh eh.
Ngi ai khublei ia kine ki rangbah ka National Conference namar ka jingthmu babha jongki bad ngi kyrmen bad kyrpad jur ia ki lok ha ka ri baroh kawei kin ieng lang da kawei ka jingmut ban iarap kylluid katba ki lah khnang ban iada ia ki briew na ka jingiap thngan.
Ngi kyntu jur ia ki briew ki jongngi ha War ha Lum bad ha Thor ban rep shibun ki jingbam,nalor u khaw,ban yn nym hap shuh ha ka apot kaba kum kane.
