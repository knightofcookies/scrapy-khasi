Ka Mission soh Niamtra ka dei ban treikam noh wut wut ym tang ban iarap ban pynheh bad pynroi ia ki nongrep soh niamtra hynrei ban phah ruh ia ki saiantist ne research scholars ban wad ia ki daw balei ba ki diengsoh kim lah shuh ban im slem(long survival) ne balei kim shngiam shuh kum ha ki por mynshwa.
Lada ka sorkar ka don shisha ka mon,ym don jingeh satia ban pynlong biang ia ka thain ri War sa shisien kum ka ‘kper Eden’ ka Meghalaya.
Ngin sa paw biang kum ka state kaba pawnam tam ha ka jingpynmih soh niamtra ym tang ha ri India hynrei ha ka pyrthei hi baroh kawei kumba ngi la pynpaw nam ha ki por u Phareng ha kito ki por ba la dep.
U sohniamtra u iarap aiu iangi yaka koit ka khiah.
Ka Seng Kutsnem ka dei ka sngi kyrpang jong ka Jaidbynriew Khasi Khara Hynñiewtrep Hynñiewskum.
Dei ha kane ka sngi myn shispah arphew-ar snem mynshuwa, kata haka 23 tarik November(Naiwieng) 1889, ba la plie mawnongrim ïaka “KUT"  ne ka “KYNROH" ba la jer kyrteng “SENG KHASI" kaba mut ka seng jong u paid Khasi Khara, kaba ïeng haka nongrim ban phira ban sharai ïa ki hok ki riti kiba la mih la kyrsoi naka thymmei ka tynrai jingwan longbriew jong u khun Khasi Khara Hynñiewtrep Hynñiewskum naduh na mynnyngkong.
La tei ïa kane ka “KUT" haka por ka aïom ba ïabyrshem ka snem rim bad ka snem thymmai ban long kum ka SENG KUTSNEM.
Ki longshuwa ki manshuwa ki da kheiñ ki da buh janai ïaka por ka ïa jong ka jingseng ka jingplie ïa kano kano ka kam kaba ïahap bad ka jinglongtynrai jong ka Jaidbynriew, ki shim ïaka aïom ka samoi kaba ïahap katkum ka jingkheiñ bnai ka jingkheiñ snem tynrai u Khun Khasi Khara.
U bnai Risaw u bnai Naiwieng la kheiñ ba dei ki bnai ïabyrshem jong ka snem rim bad ka snem thymmai, dei na kata ka daw la seng la plie ïaka Seng Kutsnem ha u bnai Naiwieng.
Ka KUT ka dei ka kynroh ka kper kaba ïada naka jingwan pynthut jingwan pynwit ne ka jingwan thombor jong kiwei pat kiba nabar.
Ka Seng Khasi ka dei ka Sengbhalang jong u Khun Khasi Khara kaba ïeng haka nongrim kum ka kynroh ka kper ban ïada ban pynneh ban pynsah ïaki hok ki riti, ki niam ki rukom kiba la mih la kyrsoi naka thymmei ka tynrai longbriew manbriew jong u Khun Khasi Khara Hynñiewtrep Hynñiewskum.
Sharum jong ka snem 1700 (Common Era), ka Jaidbynriew Khasi Khara ka don hapdeng ka jingimsuk ka jingimsaiñ, ym don kano kano ka jingpynwit ka jingpynthut haki kam Niam ki kam Rukom, ki kam Riti ki kam Dustur.
Ki kur ki kha haka Ri ki im laitluid ban pyndep hok ïala ki deiti ki Niam ki Rukom hala ki ïing ki sem, hala ki shnong ki thaw, hala ki raij ki hima bad kumta ter ter, katkum ka pyrkhat tynrai kaba la wan hiar haka Jaidbynriew na mynnyngkong ka sngi ka jingwan longbriew u Khun Khasi Khara.
Ki Niam ki Rukom, ki Riti ki Dustur ki roi ki san naduh na ïing na sem haduh haka imlang ka sahlang, kata naduh ka synshar ïing, ka synshar kur, ka synshar shnong, ka synshar raij, ka synshar elaka, ka synshar hima bad kumta ter ter.
Ka jingngeit ha U Blei Nongthaw Nongbuh ka long ka Hok kynti jong iwei pa iwei.
Ym don lynti ban ngeit da kumwei pat.
“Ka Hok ka long tang maka ka lynti kaba ïalam ïaka jingim jong iwei pa iwei sha U Blei Nongthaw Nongbuh".
Hynrei naduh ka snem 1740 ter ter, ki kharlieh ne ki phareng kiba la jopthma kylleng ka pyrthei ki wan jopthma ïaka Ri baieid jongngi.
Ki kharlieh kim lah shah ban ïohi ïaka jinglong ïatylli jong u Khasi kum ka Jaidbynriew, kumta ki wadbuit wadlad ban pynpait ban pynpra.
Ki kharlieh ki sdang ban pynthynrei ïaka ngeit ka mane, ki hikai ïaki kur ki kha ban isih ban ibeiñ bad ban ïalehpyrshah ïa kiei kiei kiba ki Longshuwa ki Manshuwa jongngi ki la saiñdur janai ban tei ïaka longbriew ka manbriew haka nongrim jong ka Hok.
Ki kharlieh ki hikai ban isih ban ibeiñ bad ban ïaleh pyrshah ïaki Hok, ki Riti, ki Dustur, ki Niam ki Rukom bad kiwei kiwei ki jinghikai tynrai kiba la roi kiba la san naka thymmei jingwan longbriew jongngi.
Ki khang ban ïashim bynta haki shad ki kmen.
Ki khang ban pynkhuid ïaka metïap da kaba thang.
Bad shibun kiwei pat ki jingpynthut ki jingpynwit ki wanjia haka Jaidbynriew.
Ki kharlieh ki ïeng da ka buit arsap arphong ban shukor ïaka Jaidbynriew ba lui lui jongngi, ki kynnoh riew khlem Blei, nongmane ksuid, riewngeit bieij bad kumta ter ter, ha kajuh ka por pat ki pynap shrip da kaba khroh ïaki kur ki kha ban bud ban pdiang noh ïaka Niam ka Rukom kharlieh jong ki, bad ki da tyrwa syndon ban ai ïaka bneng la kumba kata ka bneng ka dei kaba ki thaw maki.
Kane ka jinglehbuittuh jong ki kharlieh ka la jop shisha, bun ki kur ki kha ki liat bad ki phet noh nala ka Niam la jong, ban leit bud noh ïaka Niam kharlieh.
Ki kur ki kha kiba la bud ïaka Niam kharlieh ki sdang ban pyni-bor ban ïaleh pyrshah ïa ki Riti ki Dustur, ki Niam ki Rukom ba ju leh ha ïing ha sem, ha shnong ha thaw, ha raij ha hima.
Ki longkñi ba la bud niam kharlieh kim treh shuh ban pyndep ïaki jinglehniam ha ïing ha kur, ki nongkitkam ha shnong ha thaw, ha raij ha hima ba la bud ïaka niam kharlieh kim treh shuh ban pyndep ïaki jinglehniam ha shnong ha thaw ha raij ha hima.
Ym don nongsharai shuh ïa ki kam niam kam rukom haka Jaidbynriew.
Ka Jaidbynriew ka mad ïaka jingorpait arliang.
Ka Jaidbynriew ka la hiardor shaba palat haka longbriew ka manbriew, haduh ba ki kharlieh ki da nud ban kynnoh nongleh pap ïa baroh naduh ki kmie ki kpa haduh ki khyllung ki khynnah, ki mei-ieid ki mei dot bad khlem map wat ïa i khyllung ba dang shu kha.
Bad ym i don jingkyrmen shuh ïaka Jaidbynriew ban dang khiekhlieh haki Riti, ki Dustur, ki Niam ki Rukom.
Kane ka jingpynjot jingpynpra jong ki kharlieh ïa ki tynrai jong ka Jaidbynriew da ki buit pynisih ïala ka jong, ki buit jingpynkylla niam, ka la pynmong pynsngewsih ïa kiba bun ki kur ki kha kiba ieid ïala ka Jaidbynriew.
Hapdeng kata jingsngewsih jingkhuslai haka Jaidbynriew, la wan kyrsoi bor ka bor Blei ha ki katto katne ki riewrangbah bad samla.
Kata ka jingkyrsoi bor ka patied haka jingmut jingpyrkhat jong kita ki rangbah bad ki samla ba ki dei ban leh ei ei naka bynta ban ïada ïaka Jaidbynriew.
Kita ki rangbah bad ki samla ki sdang ka jingïaphylliew jingmut para maki na ka por sha ka por, bad ki buh artat ïaka ka phang “Ba donkam palat ban don noh ka kynhun ne ka seng ka ban long kum ka nongsharai, ka ban ïada, ka ban peitngor, ka ban hikai ka ban batai, ka ban btin ka ban ïalam bad ka ban ïarap ka ban ïakhien ïaki kur ki kha kiba ïaineh ïaiskhem hala ki Riti ki Dustur bad ki Niam ki Rukom".
Khatduh ki shim ïaka rai rangbah ban pynkha noh ïa kata ka Seng kaba ki la pun la buh jingmut la bun snem.
Kumta la pynkha ïa kata ka seng haka 23 tarik November ka snem 1899.
Ïa kata ka seng la jer kyrteng ka Seng Khasi, bad ïaka sngi bala pynkha ïaka Seng Khasi la suit la shor kum ka Seng Kutsnem.
Ka sngi Seng Kutsnem, namarkata, ka dei ka sngi kyrpang ka sngi khraw jong ka Jaidbynriew.
Ka sngi bala tei ïaka Kut ban ïada ban sharai ïaki Hok ki Riti ki Niam ki Rukom jong ka Jaidbynriew.
Ka dei ka sngi jingpyneh-rngiew ïaka Jaidbynriew.
Ka dei ka sngi khraw ka sngi kyrpang ban burom bad ñiewkor ïaka Hok Longbriew Manbriew jong U Khun Khasi Khara.
Ka dei ka sngi khraw ka sngi kyrpang ban burom bad ñiewkor ïaki trai Muluk ki trai Jaka.
Ka dei ka sngi khraw ka sngi kyrpang ban burom ban ñiewkor ïaka Sambynta Blei ka Buhbynta Blei.
Ka dei ka sngi khraw ka sngi kyrpang ban burom ban ñiewkor ïaka Mei Ram-ew, ïaka Mei Mariang.
Ka dei ka sngi khraw ka sngi kyrpang ban burom ban ñiewkor ïaka Jingstad ka Jingshemphang jong ki Longshuwa ki Manshuwa.
Ka dei ka sngi khraw ka sngi kyrpang ban kynmaw burom ïaki nongseng jong ka Seng Khasi.
Ka dei ka sngi khraw ka sngi kyrpang ka sngi ka jingsaiñdur thymmai ban tehsong ïaki kur ki kha kiba ïaiksoh hala ka Riti ka Dustur ka Niam ka Rukom katkum ka pyrkhat tynrai U Khun Khasi Khara lyngba ki matkam bala bynshet haka Seng Khasi.
Khublei Seng Kutsnem ïa baroh ki kur ki kha haka Ri.
Khublei.
Shillong: U Chief Electoral Officer jong ka jylla Meghalaya u Bah F R Kharkongor u la ong kum shibynta ban pynrung kyrteng ïa ki paidbah nongshong shnong kiba la kynjoh sha ka 18 snem ka rta hapoh ka Electoral Roll, ka tnat ilekshon kan ïai bteng ban treishitom ha kiba bun ki kam.
Ki nongtrei ka tnat ilekshon ki la leit sha ka shnong Kamsing da ki lieng kaba hab hapoh Amlarem Konstitwensi hapoh ka West Jaiñtia Hills District namar katei ka shnong kam don lynti lait noh tang da ki lieng ban poi sha katei ka shnong.
Katei ka shnong Kamsing ka don ha khappud bad ka Bangladesh bad ka dei ka polling Station kaba duna eh ki nongthep vote ha kane ka jylla Meghalaya, ban leit sha katei ka shnong don kam ban leit tang da ki lieng namar ym don lynti da kumwei pat.
Ki nongtrei ka tnat ilekshon kiba dei na ophis jong u Deputy Commissioner jong ka West Jaiñtia Hills bad ki nongtrei na ka Amlarem Civil Sub Division ki la leit sha katei ka shnong ban ïoh ban pynrung kyrteng ïa kiba la dap 18 snem ka rta.
Ha u Risaw jong u snem 1998 ynda la dep leit jngoh u Minister R.
L.
Tariang ia ki kam ki jam hadien ka jingialang bad ki ophisar, ngi poi leit khwai pyngngad noh sha wah Lukha, ka lynti leit Silchar, East Jaintia Hills.
Shuwa ban ianoh sha wah, ngi la dihsha na ki dukan lynter ba don harud surok ha Sunapur, marjan bad ka jingkieng Lukha, kaba bun da ki dukan mynder ri.
Katba ngi dang iadon hapoh dukan, ngi la iohi ia ki trai shnong ba ki kit dieng teh-khum bad leit ai ha ki dukan sha, sa ki nongkit um, kiba leit ai um ha kita ki dukan.
Para ma ngi, ngi kynmaw kynsan ia ki jingiathuh lypa u Myllung Soso Tham, uba la maham ban husiar, ioh ngi kylla long ki nongthohdieng bad ki nongtong um ki nongwei.
Mar ia iohi ia kitei ki jingjia, ngi la iakren para ma ngi ba, lah da kup ki jingsneng u myllung donnam bad ngi la iapur khana ha ki paralok ruh.
Ka neh sah ha ka jingmut jong nga, ia kaei kaba nga la iohi ha Lukha.
Katba ngi nang lapmiet ka khwai sympat ha Lukha, ynda la janmiet wan hiar kynsan sa ka trok sha shiliang wah, kaba tem jingrwai Krismas.
‘Jingle Bell, Jingle Bell…’ bad kaba dap da ki nongwei suda, kiba dei ki nongtrei kompani, dewbilat, kiba la wan pynngam um ia ka blei thaw Durga, namar ka dei ka lehniam Durga Puja bret blei ki Hindu.
Ka jingiashad kita ki nongkit blei, kaba la lynguh hi thuit, kata ruh da kaba tem jingrwai Krismas, ha ka Phareng.
Shiphang ngim lah kun shuh ba ngi la sngew sammut palat, hynrei ngi sngewthuh ba la don uei-re u trai shnong uba ai khnang da ka jingrwai Krismas ia ki, ne tip.
Don uwei pat u Phareng uba la wan bad ka kynhun rung krem pubon, uba shongkai hajan jong ngi, ynda u sngewthuh ba ngi iarkhie pashait, ula wan tur shajan bad ula kynthoh, “O, shane ki lah da tem jingrwai Krismas naduh u bnai October?" Ngi pynsgewthuh ia u, ba ki nongbret blei thaw ki dei ki Hindu nongwei, u iapler sa ma u, ba imat uba la ai ia ka jingrwai Krismas, u dei lehse uba kham bieit shisha ban ia ki, lane u stad uba la shet ia ki.
U kynthoh ‘Fantastic! Child Jesus birth anniversary song, in Mother Durga’s deadly immersion?’ (wow, ka jingrwai kha khyllung Jisu, pyntem pynban ha kaba pynngam ia ka blei Durga ha um?)Ka khwai doh ha kitei ki por ka dang biang bha namar ka um ruh ka khuid, ki dohkha ruh ki dang bun.
Ka daw ka long ba dang don tang katto-katne tylli ki karkhana dewbilat.
Mynta te ka um ka la kylla rong, ki dohkha ruh bun ki la iap, lane phet iap sha Bangladesh, nongkhwai ruh ym don shuh, ba la dap da ki karkhana dewbilat bad kiba thang rnga dewiong ruh (coke).
Ka jingsngeng u Soso Tham ka la makna lut, ha ka kwah spah kyrkieh.
Katba ka nongrim u Bah B.
B.
Lyngdoh Chief Minster barim ka long, tih tip briew, dei ban nang ruh ban tyngkan kumno bad katno yn tih, da kaba pyrkhat lem ia ka lawei ki khun ki kti bad ia kiwei kiban dang wan de.
Ha thain Sohra, ki kham tyngkan ki nongtih dewiong, da kaba tih toit-shi-toit da u briew.
U Bah S.
P.
Swer MLA, u ju kren hapoh Assembly, naduh ki snem 1972 ter-ter ba u dewiong Sohra ula sdang lut wat la ki briew ki nang bad phikir ban tih.
Hynrei u Bah Phain u don la ka buit, namar u pan de ia kiwei ki jingiarap Sorkar.
Ka pher shisha ka rukom tih dewiong ha thain Sohra, haba ianujor bad kiwei.
La 50 snem u Bah Phain ula swar ba la jan lut u dewiong Sohra, hynrei sa 50 snem ruh ym pat ilut lada tih phikir kumba long mynta.
Ka ri Jaintia ri Lyngngam West Khasi Hills lehse kan bha ba kin bud ia ki buit ba ai jingmut u bah Bring, ban pyrkhat lem ia ki pateng ban wan.
Nangta kynmaw ruh ia u Soso Tham, ia uba ki nong Sohra ki bud pyrkhing, wat hapdeng ka jingrung- jingmih ki mynder ri da ki hajar-hajar, hynrei ki sah tang ha ka jinglong nongjngoh kai, ym kum shawei-shawei, ba ki kylla nongshong shnong syndon bad ban knieh ruh ia ka kamai-kajih ki trai shnong.
Kynmaw ban bud ruh ia ki buit u Bah S.
P.
Swer, khlem ngop ha ki nongialam kiba pynshoi ‘khie leit mynta, tih lut mynta, yn sa iapeit pat lashai.
’Peit pat ia kaei haba u Soso Tham ula dumok bynniaw, bym idon ba pynsngewKumta u kren lyngkut:“Ka lynti ka kylluidKa mon ka laitluidLa me kwah ban long briewNe me kwah ban long ksuid?"(ha ka poetry ‘ka Kyntang Iawai)’.
Khliehriat: Kawei ka longkmie kaba tip kum ka kong Jennifer Chyrmang, kaba shong ba sah ha Khliehriat West, EJHD kam banse shuh ban leit pan jingiarap na ka seng FKJGP Khliehriat Circle kumjuh ruh na ka tnat One Stop Center Social Welfare, Khliehriat halor ka jingshah ieh beiñ ieh khoh jong ka ha la u lok, ha kaba ki la don ruh haduh lai ngut ki khun.
Katei ka longkmie kala iathuh ba u lok jong ka uba kyrteng kum u Kobin Nongtdu uba shong ba sah ha ka shnong Byndihati, u la ieh bein ieh khoh ia ka lem bad lai ngut ki khun khlem da ai shuh kano kano ka jingiarap, nalor ba ka long kaba duk ba rangli, kumjuh ruh ka dei ka longkmie ka bym lah ban trei bylla namar baroh ki khun ba kala ioh da hap ban sumar ia ka.
Kumba long mynta kane ka longkmie ka la iathuh ba ka la iai ap ia une u lok jong ka ba un wan ai ki jingiarap iaka longiing hynrei haduh mynta la kumba phra bnai u khlem wan shuh, bad kum ba long mynta kane ka longkmie ka la ong ba ka don hapdeng ki jingeh kiba khraw ha ka ban pyndap pynbiang ia ki jingdonkam jong ki khun bad kiwei de ki jingdonkam ha iing ha sem.
Ka la iathuh ruh ba kumba mynta kalong baka dang ioh jingkyrshan na ka seng FKJGP Khliehriat Circle kaba kala pan ka jingiarap bad ka kyntu ruh ia ki bor ba dei peit jong ka Social Welfare ba kin leh kloi ia ka kam kat kum ki jingujor jong ka sha kane ka tnat ophis treikam jong ka sorkar.
Na ka liang ki nongialam ka FKJGP Circle kiba la don lang mynta ka sngi ki la ong “Ngi na ka liang ka seng FKJGP Khliehriat Circle hadien ba ngi la ioh jingpyntip na kane ka longkmie haka jingiadei bad ka jingshah lehbein jong kane ka longkmie hala u lok, ngi kum ka seng ruh mar mar ngi la iarap ban buh iaka complain haka Social Welfare One Stop Centre, ha ka jingiadei bad kane ka jingjia, ngi ai khublei iaka One Stop Centre namar ba ka jingkit khia jong ka halor katei ka kam, namar kumba long mynta kane ka tnat treikam ka la shimkhia ia kam wat haduh ban pynpoi ia kane ka jingtip sha ki bor jong ka Court bad katkum ka jingkynnoh katei ka longkmie utei u Kobin ula kren kob ruh iaka dakaba u ong lada pha leit sha ka ain lane ki bor ka court ruh ngan ym tieng bad ngan pyndonkam da ka spah jong nga ban jop iapha bad u da ong ruh pha tip kat uba don spah dei uta u ban jop la ha ka Case ne ki bor ka ain bad u da kop ruh da kaba ong phan leh aiu ianga haba pha dei tang ka briew baduk barangli".
Ki nongialam jong ka seng kiba donlang mynta ka sngi kiba kynthup ia u Vice President bah Wanki Lyngdoh, General Secretary Fulmoon Nongtdu bad kiwei ki la ong ruh, ba na ka liang jong ka seng ka la iarap ia kane ka longkmie haba iadei bad ka pisa pilain kat kaba ki lah bad ki kyrpad ruh ia kiwei ki para seng ne nongialam ban iarap lem ia kane ka longkmie kaba shem lanot shem jynjar namarba kane ka longkmie kam lah shuh ban trei ban ktah namar ba baroh ki khun kala ioh daka jingshah puid bad ka Seng ka kyrpad ruh iaka Court ban pyndep kloi ia ka Case jong kane ka longkmie khnang ba kan ioh jingiarap kloi bad ba kan ioh ia la kajong ka hok.
Ka seng ka maham ruh ia kiwei ki longkpa kiba shait ieh bein bad pynjot i aki khynnah kynthei jong ka jaitbriew bad ba kim dei ban leh ia kum kane ka jait kam bad ka seng kan ym shong kli kti, haba iadei bad ka Case jong ka Kong Jennifer ka seng kan iai buddien haduh ba kan da ioh ia la ka jong ka hok, pynkut ka kyrwoh na ka Seng FKJGP Khliehriat Circle.
Shillong: Ka Awaken India Movement (AIM) ka shim, ba ka dei ka jingjop kaba khraw ia katei ka seng, haba ka  Indian Bar Association (IBA) & Awaken India Movement, hadien ba  ka Supreme Court, ka la pynbna hynnin ka sngi, ba  kam don kano kano ruh ka bynta ba kyrpang  ban pynbor ia ki khynnah skul ba dang pule ha kaba shim ia u TIKA (Vaccine) jong ka Khlam Covid-19.
Ka Supreme Court badon burom, haba shim ia ka rai, ka la buh ki kyndon ba ymdei shuh ban pynbor newat ban bthah ruh ia ki khynnah pule halor kano kano ka bynta ban shim ia u TIKA ne wat ban wanlam ia ka Syrnot (Certificate) ba la dep ai TIKA hapoh ka Skul ne wat halor ka Examination ruh kumjuh.
Ka Supreme Court, ka la bthah sha ki Jylla bapher bapher kiba dang hap hapoh ka Ri India lyngba ki Tnatba dei peit ia ka pule puthi hapoh ka Jylla, ba ki donkam ban phah ki jingthoh mar mar ha baroh ki liang,  ha kaba iadei bad ka jingai TIKA jongka Khlam Covid-19.
Ka Supreme Court hadien ba la dep ban shong pyrkhatkam ha ryngkatlang ka jing bishar bniah ha baroh ki kot ki sla,  katkum ki kyndon ba la phah jong ka kynhun Awaken India Movement (AIM), lem bad ki kyndon aiñ ba la phah jongka Indian Bar Association (IBA) bad ki RTI bapher bapher, kumta hi u Deputy Director jongka Tnad Pule Puthi, Shri.
Deepak Chavne, u la pynmih kawei ka jingbthah ba thymmai ha ka 14 tarik Rymphang 2022 da kaba batai bniah sha baroh ki Divisional Director of Education bad baroh ki Officers jong ka tnad Education hapoh Zilla Parishad ban ymdei shuh ban pynbor ia ki Khynnah Pule ba dei ban shim TIKA Covid, namar ba kan wanlam sha ka jingsngewsih jong baroh ki Khynnah Pule lem bad ki Kmie ki Kpa jongki bad ruh da kaba iathuh paidbah halor baroh kiliang kiba shah ktah jong ka jingim da kaba shim ia u TIKA covid bad lada kano kano ka wan jia hapdeng ka jingim jongki hapdeng kikhyndiat por ne wat ruh da kaba ong ba “Kan wanrah pynban ia ka jingiap kaba khlem da poi pyrkhat ne wat da kino kino ki bynta kiba shyrkhei ka lah ban ktah ia ka jingim briew".
La ong ruh ba ki Khynnah pule, ki lah ban shim ia u TIKA jongka Khlam Covid tad haduh ynda ki la ioh ia ka rai lyngba ka jingthoh (Written Permission) na la kijong ki Kme ki Kpa jongki.
Katkum ki kyndon (guidelines) kiba la bthah lyngba ka Sorkar India halor ka Khlam Covid-19, ba ka jingai ia u TIKA ka dei banlong katkum ka mon shimet ban shim da kaba laitluid, ym pat da kaba shu shah pynbor ha kum kano kano ruh ka bynta.
Balei la hap ban punkut noh tang khyndiat khlem da pynmih pura katkum ka kyrwoh kumba la phah lyngba ka Kynhun AIM.
Shillong:  Ha ka 15 Tarik Rymphang 2022 ki la mih ki longkmie ka Shnong Pyndengumiong ban dawa naka tnat PHE ban pynmih um tista.
Kane kam dei shuh ka sien ba nyngkong ba ki longkmie ka shnong kin mih kumne halor kane ka issue.
Ka jingmih biang kumne namar ka jingiai ban ki jingeh halor ka jingbym mih um na ka tnat treikam ka PHE.
Haba kren ha kane ka jingialang ki longknie da kawei ka jingmut ki mat jingdawa ki long ba ka um kor ka dei ban mih 7 baje mynstep man ka sngi khlem da pud, kaba ar ka long ba lada don ka jingthud naka liang ki kor ki bor ka tnat PHE, ka tnat treikam ka dei ban don da kiwei patde ki lad bad lynti (special arrangement) ban pynpoi um ha ki iing khlem da pud bad la kumno kumno ki long iing ki dei ban ioh um 500 litre shi shing man ka sngi.
U Shanlang Warjri uwei na ki riew rangbah uba ia don lang ha kane ka jingialang, u la ong ba ki nongshong shnong ha Pyndengumiong haba kynthup lang ka jingpynlut ban thied um ka long 12lak shi taiew, yn myntoi aiu kata jingdon ka PHE khlem lah ban pynbiang um ia ki paitbah, shuh shuh u la ong ba lada long sah kumne khlem pep kiba duk kin shuh bam im ia u khlem namar bym doń um.
Kitei ki longkmie, kiba don kumba 250ngut eiei, kiba ia iaid paidbah, ki dawa, da kaba ong “Pynmih um man ka sngi lym kumta ngin khang tala ia ka PHE".
Shano ko sordar, ko MLA phi ia jah? Ym tip seh ba kyrduh um katta katta ha shnong? Phi ia Sngew tynnad tharai ban dawa sa da ki paidbah ha madan ia ki jingeh jingjynjar haduh katne? To ko ki paidbah nong Pyndengumiong jied Sordar, MLA shwa noh da kiwei ki ban tip ia ka jingeh ha shnong ha thaw, lah lehrain ngi kiba iohi ia kane ka khubor.
Shillong: Ka kong Ampareen Lyngdoh, MLA jong ka East –Shillong Constituency, ka la ong ba na ka liang jong ki san ngut ki MLA jong ka Congress kin sa ai jubab ia ka jingpan jingshai, kaba la phah da ka AICC hadien ka 12 sngi.
Lah ban kdew hangne ba na ka liang jong ka AICC ki la sospon bad pan jingshai, ia ki san ngut ki MLA jong ka party Congress kiba kynthup ia ka MLA ka East Shillong Ampareen Lyngdoh, u MLA Mawlai Process T Sawkmie, U MLA ka Nongpoh Constituency u bah Mayralborn Syiem, u MLA ka Rymbrai Jyrngam Constituency u bah Kimfa B Marbaniang bad u MLA West Shillong ka Mohendro Rapsang halor ka jingkynnoh ba ki la leh lyndet ia ka party.
Haba ia kren bad ki lad pathai khubor na ka liang ka Kong Ampareen ka la ong “Ngin sa ai ka jubab ka ba biang hadien ka 12 sngi ia ka showcause notice ka ba la phah da ka AICC namar ba ki la ailad ia ngi ki san ngut ki MLA ban pynshai halor kane ka bynta".
Ha ba kylli ba kadon ka jingdawa na ki MLA ban weng noh ia u bah Vincent H Pala na ka kam President ka MPCC ka la ong “Ngam kwah ban ia shim bynta ha kum kine ki jubab, ka bha ba ngin ieh shwa kumto, namar ba mynta  ngi la wad ia ki lad ki lynti bad ngin sa jied ia ka rai ka ban ai jingmyntoi ia ngi hi".
Ka Kong Ampareen ka la ong ruh “Ban ia mynta kam kwah ban ong eiei namar ba shisien ba phi la ioh ia ka suspension notice ngin pyrshang ia kaba bha tam ba kaei ka ba ngi kren kan ym lah ban iaid pyrshah ia ngi".
Ka Kong Ampareen ka la ong “Ngin sa pyntip biang hadien ba la shim ia ka rai da ki kynhun jong ki 5 ngut ki MLA , bad haduh mynta hi ki san ngut ki MLA ki ia tylli ha kaba ngi iarap iwei iaiwei".
Haba kylli halor ka jingshah sospon, ka kong Lyngdoh ka la ong “Don ka jingbym sngewthuh ha ka shithi namar ba ki la pynpaw ba ka don ka jingleh lyndet ia ka party da ki san ngut ki MLA ha kaba ki khlem lah ban pynshai bha ia ka daw ba ki la pynngat suspension".
Ka kong Lyngdoh  ka la ong “Ngin sa jubab ia ka  jingkynnoh ba ngi iaid pyrshah ia ka party hadien ba la shim ia ka rai halor kane ka bynta kumba ka long mynta hi ngi kwah ban im laitluid ha kine ki 12 sngi bad ngin sa shong ia ka jingialang bad ngin sa shim ia ka rai halor kane ka bynta".
Shillong: Hadien ba ki 5 ngut ki MLA ka seng Congress ki la shim ia ka rai ban leit ai ka jingkyrshan jong ki ia ka sorkar kaba bat ia u lakam synshar hapoh ka jylla kata ka Meghalaya Democratic Alliance(MDA), na ka liang u Dr Mukul Sangma u ba dei u nongialam jong ka seng All India Trinamool Congress(AITC) hapoh ka jylla u la ong ba kitei ki 5 ngut ki MLA jong ka seng Congress, ki dei ki paralok parajor ki jong u kiba la ia don ryngkat lang hapoh ka Congress Legislative Party(CLP), hynrei tang namar ba don ka jingkylla ha ka kam hima sima kam lah pat baan khang ia ki ha ka jingiakynduh bad ka jingiatrei kam lang na ka bynta ki ishu kiba sah.
Ha kaba iadei bad ka jingmih noh jong u napoh ka seng Congress, u Dr Mukul Sangma u la ong ba kam don jingmyntoi shuh ia u mynta ba un dang iai kren ia kaei kaba la dep ban khylliap noh bad ka seng Congress hynrei u la ong ba u long tang u briew u ba nabar bad u ba shu peitkai nabar ha kaba iadei bad ki kam pynroi jong ka seng Congress.
Haba kren bad ki lad pathai khubor, u Dr Mukul Sangma u la ong, “Ka kam saiñ pyrthei ka dei ka kam kaba jwat bha bad ban long politishon ban pyniaid ia ka seng baheh kum ka seng Congress ka dei ka kam kaba eh bha, te kumta dei ban nang ban pyniaid bad pynbeit ia ki jingeh kiba wan ban jia kiba kynthup kumno ban tei ia ka seng bad kumno ban tei ia ka seng saiñ pyrthei ha kata ka rukom synshar paidbah.
Lada la pyniaid bha ia ki kam ha ka rukom kaba dei ka mut kiei kiei ki la iaid beit iaid ryntih".
U Dr Mukul Sangma u la ong ruh ba kitei ki 5 ngut ki MLA kidei kiba la iatreilang la slem, slem bah ym dei tang ha kane ka samoi kaba mynta, hynrei shwa jong kane la samoi ruh ki la trei lang bad shakri lang.
Namar ka jingkylla ha ka kam hima sima ha kine ki bnai kiba la dep u la ong ba u tip shai ba ha kine ki bnai ki ban sa wan ruh ula iohi lypa ia kaei ka ban sa jia ha u snem 2023 khamtam hadien ba ma u lem bad ki 11 ngut ki MLA ka seng Congress ki la shim ia ka rai ba kin don bad ka seng AITC.
Nongpoh: Hynnin ka miet ha ka por 10 baje ei ei mynmiet, ki Pulit ka Jerobad Police Outpost, ki la ioh ban kurup ia shibun u drok bad uba la shongdor haduh T.
14 klur tam, ia kaba ki la ioh ban kurup na kawei ka trok kaba kaba wan na Manipur bad kaba thmu ban leit sha Guwahati, Assam.
Ia kitei ki drok kaba la ioh ban kurup na katei ka trok kaba don ia u number AS 01EC 7829, ha kaba la ioh ban kurup 500 gram u drok Heroin bad nalorkata, ki la ioh ruh ban kurup haduh 30,000 ki kynja jingsop sabon ia kaba ki nongkhaii drok ki la thep drok hapoh kitei ki synduk thep sabon bad haba khein ia ka jingshong dor jong kitei ki drok, ka la poi haduh T.
14 klur tam.
Haba iadei bad katei ka jingjia, ki Pulit Assam ki la ioh ban kem ia arngut ki briew kiba la shah kynnoh, ba ki la shah kynnoh donkti ha kaba shalan beain ia kitei ki drok bad kiba la pynhap ha ki ha ki kyndon ka ain NDPS Act bad ka jingtohkit halor katei ka jingjia kan dang iai iaid shakhmat.
Shillong: Ka seng ki Nonghikai Meghalaya Upper Primary SchoolTeachers Association(MUPSTA) ha ka jingialang Central Executive Committee jong ka, kaba la long ha ka 10tarik Rymphang 2022 ha Mawkhar Christian Hr Sec School,Mawkhar,Shillong da kawei ka jingmut ka la shim ia ka rai ban pteng biang ia ka jingiakhih jong ka da ka ba shong kyllain myngngor ha ka 25tarik Rymphang 2022 ha baroh kawei ka Meghalaya naduh ka por 11.
00 baje mynstep haduh 3.
00 baje nohsngi.
La rai ba ka ne ka jingshong kyllain myngngor yn pynlong beit ha man la ki nongbah jong ki District ba pher ha ka jylla baroh kawei bad ia ki jaka pynlong jingiakhih, la shaniah beit ha ka jingstad jong ki Unit bapher bapher ban pynbeit.
Kane ka jingiakhih ka long kum shi bynta ban pynbor ia ka sorkar ban pynurlong noh ia ki jingdawa jongka seng kata ban kyntiew deficit noh ia baroh ki 844 tylli ki Adhoc Upper Primary School kiba don ha ka jylla baroh kawei.
Namarkata ka Seng ka kyrpad ia baroh ki Unit bapher bapher ban shimkhia bad ban pynlong ba ka ne ka jingiakhih yn ia shim bynta lang ryntih da baroh ki nonghikai khnang ba kane ka jingthmu bad jingangnud jong baroh ki nonghikai kan long kaba jop, ong U bah E.
G War Organising Cum Publicity Secretary MUPSTA Central Body.
Shillong: Kiba ioh pang covid thymmai mynta ka sngi, ki long 55ngut, kiba jem na ka jingpang, ki long 160ngut bad kiba iap, ki don 2ngut.
Kiba don ia katei ka jingpang, ki long 609ngut bad kiba iap, ki la poi baroh sha ka 1,565ngut.
Kiba ioh pang ha East Khasi hills, ki long 24ngut, West Garo hills 14ngut, nalor kiwei pat.
Shillong: Ha ka 14tarik Rymphang 2022, ki shipai BSF, ki la ioh kurup ia 68 tylli ki masi, kiba shongdor T.
9,78,100/- bad kiba dang mut ban kit sha khappud jong ka jylla bad katei ka dei ha ki bynta jong ka  East Khasi Hills bad ka West Jaintia Hills district.
Moscow: Ka Russia ka pynbna mynta ka sngi, ba ka la weng noh ia khyndiat ki pyrton shipai jongka, hadien ba ki la dep ban kilan met bha ialade, hynrei, la iathuh pat, ba kiba bun ki pyrton shipai jongka, kin dang iai bteng ban don ha katei ka jaka, kaba ki don mynta ha khappud jong ka Ukraine.
Ka tnat iada ri jong ka Russia, ka kam ba ki pyrton shipai jongka, na ki bynta ba shathie bad na ki bynta ba sha sepngi, kiba ia syndah bha bad ka Ukraine, ki la leit phai noh sha ki ktem jongka, katba haduh mynta, ym shym la ong satia ia kito ki shipai, kiba don la slem bha ha katei ka khappud, kiba iai bteng ban kilan met lane la kitei ki la mih ne em, na katei ka khappud.
Ka Russia, ka la phah pahara haduh  130,000 ngut ki shipai ha khappud jong ka Ukraine, ha kine ki bun taiew ba ladep bad ki khubor syntiat jong ka US, ki kam, ba katei ka pyni, ba ka jinghiar thma ia ka Ukraine, ka long kaba la ithikna bha.
“Ki unit jong ka  Southern bad ka Western military district, ki la pyndep, ia la ka jong ka kamram jongki bad mynta, ki la thep ia ki tum ki tam, da ka kali ne da ka rel bad kin leit phai sha ki ktem ki jongki.
Kiwei pat ki unit, kin iaid la ka jong ka jong, kumba ju dei ka rukom jong ki shipai" ong U Maj.
Gen.
Igor Konashenkov, ha ka jingthoh jongu ha ka facebook.
Ka jingjia kaba pyn kyndit, ka long ba uwei u briew uba na Odisha, ula shah kem, na ka daw, ba ula pynbieit bad ia shongkha bad shibun ki kynthei, da kaba kam ialade, ba u dei u doktor.
U  Bidhu Prakash Swain (54), u dei uba la tip, kum U Ramesh Swain, u dei uba na ka shnong, kaba ha  Kendrapara district, tangba u dei uba ju shong ju sah shabar jong ka jylla Odisha.
U Swain, u ju shim kabu ban pynbieit ia ki kynthei kiba na  Punjab, Delhi, Assam, Jharkhand bad Odisha bad u kham jied ia ki kynthei kiba la pdeng rta bad kiba bun, ki dei kiba la ia phet tnga bad un wad ia ki, lyngba ki website wad shyiengkrung, da kaba u kam ialade, ba u dei u doktor, uba trei ha ka  Union Health Ministry.
Kito kiba ula ioh ban pynbieit, ki kynthup ia ka Advocate jong ka Supreme bad ka nongtrei jong ka  Central Armed Police Forces.
U ia poi kha bad katei ka pulit CAPF na Punjab ha u snem 2018 bad u ioh sa ka pisa na ka, kaba T.
10lak.
Hadien kata, ula pynbieit sa ia ka Gurdwara, kaba dei ka jaka, kaba u iapoi kha bad ka lok jongu, ha kaba u ioh T.
11lak, halor ka jing kular ba un pynioh hospital, ha katei ka jaka.
U Swain, u don khun 5ngut bad ula ia poi kha ha u snem 1982 bad hadien kata, u ia poi kha biang ha u snem 2002 bad naduh u snem 2002 haduh u snem 2020, uia iaid bad shibun ki kynthei bad ia poi kha bad shibun ngut ki kynthei.
Mar ia poi kha, un shong un sah bad ki katto katne sngi bad hadien kata, u kam, ba u leit sha ka thain shatei lam mihngi lane sha Bhubaneswar, na bynta ki kam ophis jongu.
La kem ia U Swain, halor ka jing ujor jong ka nonghikai, kaba na Delhi, kaba kam ba ka la ia poikha bad u, ha U Naitung 2021, ha  Arya Samaj temple ha New Delhi.
Ha ka jing tohkit, la lap ba ula thok ia 13ngut ki kynthei, ha kaba ula ia kynduh ia ki, na ki website wad shyiengkrung bapher.
Nongpoh: Ha kaba kut noh ka 1st Valentine’s Day knock Out Basketball Tournament, ka lympung ialehkai ba ar sngi kaba la pynlong da ka Sparkles Basketball Club ha Nongpoh, ka kynhun ialehkai Basketball kaba la tip kum ka Single’s Boys ha ki shynrang bad ka kynhun The Beast ha ki kynthei, ki la ioh ban rah ia ka nam lahduh ha katei ka lympung ialehkai basketball.
Ka jingiakhun phainal hynne ka sngi, ka la long ha ka liang ki kynthei, ka jingiakhun ka la long hapdeng ka kynhun kaba la tip kum ka The Beast na Nongpoh pyrshah ia ka kynhun ialehkai kaba na Pahamsyiem hi, ha kaba ka The Beast ka la lah ban pynliem noh da 31 la 12 basket.
Haba phai sha ka jingiakhun hapdeng ki shynrang, ka jingiakhun ka la long hapdeng ka kynhun ialehkai na Pahamsyiem pyrshah ia ka Single’s Boys, kumta hapdeng ka jingiakhun ka Pahamsyiem ka la shah rem noh hakhmat ki rangialehkai ka Single’s Boys da 55 la 32 basket.
Kitei ki kynhun, kiba la ioh ban rah ia ka namlahduh, ki la ioh rah ia ka song pisa ha ryngkat ki khusnam kaba la ai da ki nongpyniaid ha katei ka Lympung.
Ia ki khusnam ha ryngkat ka song pisa.
Ki riew rangbah kiba la donlang ha katei ka sngi ki kynthup ia u bah Rayonald Kharkamni, Secretary Nongpoh Town Committee, u samla Herroi Nongrum, Secretary Seng Samla Nongpoh, Samla Ronald Ranee, ki nongkitkam ka Sparcles BC lem bad shibun kiwei pat.
Nongpoh: Arngut ki longkmie, kiba kynthup ia ka Kaikha Saprina na ka shnong Maikhuli, ha ryngkat ka Kong Christina Mukhim na Jorbil Killing, ki la shah kynnoh ba ki la leit ban klun jubor ia ka jaka jong saw ngut ki briew kaba don ha shnong Iongkhuli, bad kiba dei ka jaka jong ka ka Lina Momin na Pillangkata, ka R.
Martha, ka K Tunyi bad ia ka jaka jong ka KV Rio, kiba dei ki briew na ka jylla Nagaland bad kiba thied jaka ha shnong Pillangkata, Ri Bhoi District.
Nalor katei ka jingshah kynnoh ha kitei ki saw ngut ki trai jaka, ba ki la leit ba klun jubor ia ka jaka jong ki kaba don ha Pillangkata, kitei ki arngut ki la shah kynnoh ruh, ba ki la donkti ha ka ban leit klun jubor ne ban leit kam biang ia ka jaka kaba don ha shnong Abri, Killing.
Halor katei ka jingwan klun jaka jubor da kitei ki ar-ngut ki Longkmie bad kiba la kynnoh ba ki la ban tei iing beain hapoh ka jaka jong ki, na ka liang kitei ki briew kiba la shah klun jaka, ki la pynrem jur halor katei ka jingwan leh donbor jong ki bad kiba la kyntu ia ki bor kiba peit ia ka jaka puta ba kim dei ban ailad ia kitei ki briew.
Haba iadei bad katei ka jingwan klun jaka jubor, kitei ki saw ngut ki la byrngem ba kin ujor da la Ejahar ha Pillangkata Police Outpost.
Haba iadei bad katei ka jaka kaba don ha shnong Abri Killing, la ong ba ia katei ka jaka, ka Kaikha Saprina, ka la dep ban aiti sha ka shnong ha u snem 2019, ha kaba ka la ai sha katei ka shnong, khnang ba ki briew baduk bad ki bym iohlad ban thied jaka, ba kin ioh leit shna iing ha katei ka jaka, ba ka la ai sngewbha sha katei ka shnong, hynrei mynta pat la ong ba katei ka Kaikha Saprina, ka la die biang ia katei ka jaka sha kawei ka Longkmie kaba la tip kum ka Christina Mukhim bad kaba la pynlong ia ki briew ha katei ka shnong ba kin pyrshah eh.
Halor katei ka jaka ha Abri Killing, ki briew kiba la leit ban kyrshan ia ka sur u paidbah na katei ka shnong ha ryngkat u rangbah shnong, ki la kyntu ia ki bor bahalor bad khamtam ia u Syiem ka Raid Marwet ba ki dei ban leh eiei halor katei ka mat bad ba kim dei ban ailad ba katei ka briew kaba la ai sha ka shnong ba kan klun biang ia katei ka jaka, kata katkum ki sakhi satar ba katei ka jaka ka la dei pura jong la shnong Abri Killing.
Shillong:Ka nongialam jong ka Congress Legislative Party (CLP) mynta ka sngi ka la kyntait ban kren eiei halor ki jingkylli ia ka rai, ba la mih na ka liang ka party Congress, halor ki san ngut ki MLA.
Lah ban kdew hangne ba na ka liang Ka MLA ka East Shillong Ampareen Lyngdoh, u MLA Mawlai Process T Sawkmie, U MLA ka Nongpoh Constituency u bah Mayral born Syiem, u MLA ka Rymbrai Jyrngam Constituency u bah Kimfa B Marbaniang bad u MLA West Shillong ka Mohendro Rapsang kin ngat ha ka jingshah beh seng ba shipor, ha ka AICC na ka daw ba ki la leit ban kyrshan ia sorkar MDA.
Mynta ka sngi haba na ka liang jong ki lad pathai khubor ki la kylli ia ka nongialam jong ka CLP ka Kong Ampareen, ka la ong “Ngam don eiei ban kren halor kane ka bynta".
Lah ban kdew hangne ba na ka liang jong ka kong Lyngdoh ha ka taiew ba la dep ka la kob ia ka AICC bad ka MPCC ban shim ia ka sienjam ban pynshitom ia ki MLA jong ka Congress halor ka rai ba ki la shim.
New Delhi:Ka Central Bureau of Investigation (CBI) ka la ejahar pyrshah ia ka ABG Shipyard Ltd bad ia ki director jongka, ba kynthup ia u khlieh duh jongka ruh, U Rishi Kamlesh Agar wal, ha kaba la tip, kum ka jing bam tuh pisa kaba heh tam ha India.
Ka kompeni ABG Shipyard, ka dei ka kompeni shna jhad kaba heh tam ha India, hynrei ha ka sngi saitjain, ka la shah ejahar, na ka daw ba la bam klop ia ka pisa kaba T.
22,842klur na ki 28 tylli ki Bank ha India.
Nalor U Agar wal, la ejahar pyrshah ia U Santhanam Mu thuswamy, U Ashwini Kumar, U Sushil Kumar Agarwal bad U Ravi Vimal Nevetia.
Ka CBI, ha ka sngi saitjain, ka pyn tip, ba ka la sdang ia ka jing leit khynra ha ki 13 tylli ki jaka jong katei ka kompeni, ba kynthup ha Surat, Bharuch, Mumbai, Pune bad ha kiwei ki jaka ruh.
Ka ABG Shipyard, ka dei ka kompeni shna jhad kaba heh tam ha India bad ka dei kaba trei kam ha Dahej bad ha Surat ha Gujarat.
Katei ka kom peni, la iathuh ba ka la shna ia 165 tylli ki jhad, na bynta ki 46 tylli ki kynhun kiba na shabar ri, ha ki 16 snem ba ladep, ha kaba ka don ia ki jhad kiba la shna kyrpang, ba kit ia ki kotsada shon khubor.
Katei ka jing bam tuh pisa, ka paw pyrthei, hadien ka jing ujor jong ka State Bank of India, ha kaba la iathuh ba ki don 28 tylli ki Bank bad kiwei ki jaka bei pisa, kiba la shah thok haduh T.
22,842 klur bad katei ka pisa, ka long T.
7,089klur, ba la shim na ICICI Bank, T.
3,639 na IDBI Bank, T.
2,925 klur na State Bank, T.
1,614 klur na Bank of Baroda bad T.
1,244 klur na Punjab National Bank bad sa na kiwei pat.
Shillong: U Myntri rangbah ka jylla U Conrad K Sangma, u la ong ba halor ka rai jong ka AICC pyrshah ia ki san ngut ki MLA ka Congress ki ba la wan ban ai ka jingkyrshan ia ka sorkar Meghalaya Democratic Alliance (MDA) ka dei ka kampohing jong ki, hynrei u la pynshai ruh ba ka jingwan ai jingkyrshan jong ki ia ka sorkar ka long halor ki ba bun ki mat ha ka jylla.
Haba ia kren bad ki lad pathai khubor u Myntri rangbah ka jylla u la ong “Kane ka dei ka mat jong ka AICC bad ki MLA jong ka, ha kaba ka ei ka party ka la shim ia ka rai ngam kwah ban ong eiei halor kane ka bynta hynrei ka jingwan kyrshan jong ki san ngut ki MLA ka Congress ia ka sorkar hi ka long na ka bynta ka jingmyntoi jong ka jylla".
Haba kylli u Myntri rangbah u la ong “Kam pat don kano kano ka jingiakren na ka liang ki MLA ka Congress ban pyniasoh noh sha ka NPP, hynrei ka jingwan hi ka long tang ban kyrshan na ka bynta ban ia trei lang halor ki mat ki ba la sahkut slem“.
“Haba ka sorkar ka la shim ia ka sienjam ban ialeh ban pynbeit ia kine ki mat ki ba sahkut la slem, na ka liang ki  MLA na ki wei ki party ki kwah ban kyrshan ia ngi bad kane ka wan rah ia ka khubor ba bha ia ka jylla ban pynpaw ia ka jingtrei lang jong ki nongmihkhmat na ka bynta u paidbah ha ka jylla"la ong u Sangma.
Halor ka jingkynthoh jong ka liang pyrshah AITC  u myntri rangbah u la ong “Lada ka sorkar ka la pynjynsor ia ki protocol ki kynthoh balei ki pyllait lut bad lada ka khang ki kynthoh balei ki khang, ki liang pyrshah ki dei ban pynbeit ia la ka jingmut jingpyrkhat kaei ba ki kwah".
U Myntri rangbah u la ong “Teng teng ka long kaei kaei ka ba sngewsih ba ha man ka sien jam ba ka sorkar ka shim ki pyrshang ban wad ia ki jingeh bad ki kynthoh, ngam tharai ka synshar khadar kan iaid kumne, ki dei ban ai jingmut ia ka sorkar namar ban shu kynthoh katba mon kam dei".
“Na ka liang ka sorkar ka peit bad ka phikir ia ka koit ka khiah ha ka jylla kum juh ruh  kan hap ban pynthikna ruh ba kan ym don shuh kano kano ka jingktah ia ka ioh ka kot ha ka jylla"u la bynrap.
U Sangma u la ong “Ka liang pyrshah ka lah ban kynthoh kat ba ka kwah namar ba ka la long ka jingmlien jong ki ban kynthoh beit ia ka sinjam ka ba ka sorkar ka shim".
Shillong: Ban pyniaid shakhmat ia ka jingiakren ia suk hapdeng ka seng kieng atiar Hynniewtrep National Liberation Council (HNLC) na ka liang u Myntri rangbah la shai ka sngi un leit sha Delhi.
Haba ia kren bad ki lad pathai khubor, na ka liang u Myntri rangbah u Conrad K Sangma u la ong ba hadien ba na ka liang ka seng HNLC ka la phah ia ki kyrwoh ha ki lad pathai khubor halor ka jingtyrwa ban ia kren ia suk  na ka liang ka sorkar ka la shim khia ia ka ne ka bynta.
U la bynrap ba na ka liang jong ka sorkar jylla ka ladep ban jied ia ki kyrteng ban long kum u ksiang na ka bynta ban pyniaid shakhmat ia ka jingkren.
U Myntri rangbah u la ong  “Hadien ba na ka liang ka sorkar jylla ka la ioh ban pdiang ia ka kyrwoh na ka liang ka HNLC lashai ka sngi ngan hiar sha Delhi".
U la bynrap “Ha kane ka jingleit sha Delhi ha  ryngkat ka jingiakynduh ia kiwei pat ki ophisar bad ki minister ngan kynduh ruh ia ki ophisar ka MHA ha kaba ngan ia kreh halor kane ka jingtyrwa ban ia kren ia suk bad ka HNLC".
U la ong ba kane ka jingiakren kan long ban ia syllok kumno ban pyniaid shakhmat ia kane ka bynta bad tang laioh ia ka jingmynjur na ka MHA, ngan sa shim ia ka sienjam ban pyniaid shakhmat halor kane ka bynta.
Haba kylli halor ka mat u pud u sam u Myntri rangbah, u la ong ba hadien ba na ka liang ki ar tylli ki jylla, ki la dep ban phah ia ki kaiphot jong ki sha ka MHA  bad na ka liang ka MHA ka dang bthah ia ka Survey of India bad kiwei ki tnad ban ai ka kaiphot ha ka ba ia dei bad kane ka bynta.
“Nga tharai ba mynta ki dang bishar ia kine ki kaiphot ha ka ba nga tharai sa tang ha kine ki khynniat por, na ka liang ka MHA kan sa khot ia ngi" la ong u Myntri rangbah.
Plz bring ours brother and sisters back home.
Tura: Ka jing iakhih, ka jur bha mynta ka sngi, ha phyllaw jong ka Garo District Council, na ka jing dawa ban weng noh ia U Chief Executive Member jong ka Garo District Council, U Rakesh A Sangma.
U paidlang uba bun bah, uba wan na sha kylleng ka Garo hills, ula pynpra ia ka kut pahara ki pulit bad ula leit rung ha phyllaw ka Garo District Council, ha ka por 12.
30 nohsngi bad ia hylla kyrkait, ba dei ban weng noh ia U Rakesh, na ka shuki Chief Executive Member.
Ka jing ioh rung jong ki paidbah sha phyllaw jong ka GHADC, ka la pyn kyndit ia ki nongtrei kiba don ha ki jaka trei kam jongki bad kaba la pynlong ba kin ia phet krad na ki kamra jongki, da ka jingtieng, ioh ka mih ka jing ia kulmar ha katei ka jaka, ong ka khubor.
Ki pulit ki la khanglad ban rung sha ophis jong ka GHADC, ha ka jingjngai kaba haduh 100metre, hynrei kitei ki paidbah, ki ia lum lang shi jaka ha Government College ha Teteng Aja bad nangta, ki ia iaid paidbah shriak bad rung beit sha phyllaw jong ka Garo District Council bad ynda poi ha ophis jong ka GHADC, ki seng bhalang, ki pynlong jingialang paidbah ban dawa ia U CEM, ba u dei ban hiar shuki noh mardor.
Ha ka jingialang, ki sengbhalang, ki la pynbna, ba kin iai bteng ia ka jing iakhih jongki, na ka bynta shi taiew kynthih ha katei ka phyllaw jong ka Council.
“Kane ka dei tang ka sngi kaba nyngkong jong ka jing iakhih, hynrei ngin iai bteng, ha ki saw sngi, kiba wan sa wan" ong U Pritam Marak, President ka FKJGP Garo Hills, haba kren sha ki kotkhubor, hadien ba la wai katei ka jingialang paidbah.
Kitei ki seng bapher, kiba ialam ia ka jing iakhih paidbah mynta ka sngi, ki kynthup ia ka GSU, FKJGP, ADE, AYWO bad ka FAF bad kitei ki pyrshah jur ia U Rakesh, namar ba um dei U Garo nylla, ba un bat ia ka shuki CEM.
U Pritam, ula kren shai, da kaba ong “Ngim pyrshah satia ia ka jing ia khleh snam jong U Rakesh, hynrei ka dei ka long namar ba um ju bud satia ia ka dustur ki Garo, ha shi lynter ka jingim jongu".
Shillong:Ka president jong ka state Mahila Congress, ka Kong Joplyn S Shylla, ka la ther tyngeh ïa ka nongtrei sengbhalang ka Kong Angela Rangad halor ka jingïatai nia kaba ïadei bad u ei ne kiei ki Khasi.
Tang khyndiat ka kyrwoh khubor haba ïadei bad katei ka jingkam, na ka liang ka Kong Shylla ka la pynpaw ïa ka jingpyrshah kaba jur ïa ka Kong Rangad kaba la ong ba ki riewlum Jaiñtia kim dei ki Khasi.
Ha ka kyrwoh khubor ka Kong Shylla ka la ong ba ka phang jong ka jingïatai nia ba sa mih katei ka jingkam kadei halor ka Khasi social custom.
Ka Kong Shylla ka la ong ba ki Khasi bad Jaintia ne Pnars ki don bynta ha ka ban thaw ïa ka jaitbynriew u Khun Hynñiewtrep (tribal community).
Ki ïa bynta lang ha kano kano ka dustur ne custom bad ka jingïadei ki longshwa manshwa, watla ki ïapher ka rukom im.
Ka Kong Shylla ha ka kyrwoh khubor ka la ong ba ka Kong Rangad kadei kata ka briew kaba kwah phiah ne pynpait pynpra ïa ka kynhun Khasi-Jaiñtia.
“Shong pa ngin dihsha shwa" ong u khun bad u phun sha ka dukan kaba u ju dihsha.
Haba la mih na dukan u khun katno u kpa u dap da ka jingkmen bad jingkyrmen ba kata ka dukan watla ka dangrit hynrei ka pyni ia ka dak ka jingkiew.
Kata ka jingiohi ka pynpyrkhat ia u kpa ba un thawlad ban ym slem shuh hap wad noh da kawei kaba kham heh ka ban ngiam la kumno kumno arngut ne laingut.
U la pyrkhat lypa ruh ba ka por kan sa poi ba dei ban buh noh sa ki mobai ban die ban kham sting ka bai wai.
U khun bynriew uba shong ha une u metbneng rongblu u pyrkhat lut bad kwah lut ia kiei kiei baroh.
Teng teng u pyrkhat ban kynjoh wt palat ia u pud.
Ki bnai ki lut ki bnai ki wan.
Ka dukan u Halbert ka la nangroi bad ithuh da ki briew.
“Nangkiew Enterprise" ka dei ka kyrteng ba u thoh ha dukan da ki dak lieh bad ki dak kiba la thoh itynnad bha.
U samla lud kat dang ha ka rta u Halbert katno u dap da ka jingkmen bad sngewtynnad haba ka rung ka mih ha ka pla jong u.
Wat tang ha ka shitaiew u la iohi ka T2000 bad T3000 ka wan.
Ka jinglong sngewsarong khyndiat khyndiat ka rung ha ka dohnud jong u.
Haba ka la dap kam lah khlem da mih shabar.
“Shwa ka Khristmas ngan thied jaket snieh" pynpaw u khun ha khmat ki kmie ki kpa“Kumno kumta ha jaka ban pynlang shwa lah mih pynban kum kata ka jingthmu" ong ka kmie da ka sur kaba heh“Peit ho wat ialehkai bad ka pisa.
Ka dei ka nongiarap bad ka dei ka nongpynjot" ban ktien biang ka kmie.
“Kan wan biang te mei da la pynlut makna ruh" pynphai ktien u Halbert“Kan wan kein me tangba da sngap shwa ia ngi ki nongbsa.
Wat shu sngew sarong eh" sneng ka kmie“Haba u kpa jong me u dang pyrkhat ba men kynshew bha bad sa pynlut na ka bynta kaba dei bad kan sa roi arshah" pashat jingmut ka kmieKi samla lud ha ka rta kum u Halbert ki dang shah synshar ha ka bud tynneng bad ka pynlut phut.
U kpa bad ka kmie kim ju klet bad thait ban sneng bad btin lynti ia la u khun.
Ha kawei ka bynta ki kmen ba u la lah ban ieng ha la ka jong ka kjat bad ka sap ba u don.
Haba ki peit ia ki khynnah kat ka rta u Halbert kine hai hai ha ka leh pahuh bad shu pan beit na la ki kmie ki kpa.
wat kito kiba lah dep ‘degree’ ruh kine ha ka iengkai thadlad ha ki lynti shnong.
Ka mobai phun jong ki pat kaba i remdor bad sa ka leh rangbah ha ka dih sikret.
Pleng ki dei tang kum ki nongkhrong ha iingKa jinglorni bad ka jingkwah tip ia ka jinglong kiwei pat ki longiing ka dang trei jur hangne ha ri Khasi jong ngi.
Ka dei ka khubor bangja bad kaba shngiam tam ban tip lorni ia kiwei.
Ka lah ban dei ka kam ka jam, ka ioh ka kot, ka rukom shna iing shna sem, ki khun ki kti, khamtam eh ki arngut – shikurim“Uto u Halbert u la shong dukan phi pa" ong u Hiram ia la u kpa uba dang pule kot khubor“Kiba duk te me kin lah kyrshan shaei khamtam ba la ia bun" ong u kpa ha ka sur niewbein“Ka dei pa.
Tangba ban ia kaba shu ieng surok, shu pynheh tang ka sur khlem naia lah lah u Halbert" pynphai ktien u khun.
Ha ka kut lad hap pyndem ha ka banse.
Ha leh u dang kwah pule men leit tip hi ma me? Me tip ban iohi pisa bad ban kamai dang katto ka rta ka ialam sha kaba sniew.
Ka pisa ka pynshoi bad hikai hajar jait.
Sa ia peit me" kren pynkut u kpa“Ngam bakla ban ong haba ban shisha ka duk ym banse ban sangeh noh ka jingpule.
Lada ym don mon ruh ka bha ban bylla noh kumto kum u Halbert ban ia kaba shu lehkai bad pynlutkai ia ka spah ka hajar ban pynshitom kai ia ki kmie ki kpa lah lah kaba bylla ban kyrshan ei noh pynban ia ki" kren rangbah u Hiram.
Ki Jaitbynriew Tribal ne Adivasi ki ῆiewkor ia ka khyndew kum ka Temple bad ka khyndew ka snoh jylliew bad ka jingim jong ka jaitbynriew.
Kane ka jingїadei ka shat phalang ha ki khanatang, ki jingrwai bad ruh ka paw lyngba ka dei riti, ka shad ka kmen bad ka rong biria.
Naduh West Papua shaduh Chattisggarh bad shaduh ki Lum Khasi bad Achik, ki Tribal kylleng ka pyrthei ki don kajuh ka jingngeit bad ka jingїadei kaba jylliew ym tang bad ka khyndew, hynrei bad ka sawdong-sawkun baroh kawei.
Ka jingpule ia ka saiῆpyrkhat jong kiwei ki jaitbynriew Tribal ka їarap bad ai jingmut kumno ban sumar bad їada ia la ka jong ka khyndew bad ka mariang.
Ka Ri Fiji ka dei ka dewlynnong kaba don ha ka duriaw South Pacific bad la pynlong ia ka da ki 520 tylli ki dewlynnong.
Ka khyndew jong ka Ri Fiji ka heh kumba 18, 343 square kilometer.
Hapdeng ki snem 1897 haduh 1916, ki nongsynshar ka Hima Bilat ki їalam ia ki nongbylla na Ri India ban trei ha ki bri sohpai ha Ri Fiji bad kine ki nongbylla ki trei kum ki mraw jong ki nongkhaїi ka Ri Bilat.
Kumta ha Ri Fiji ki don ki nong-India bad ki long ruh kiba bun paid bad ki noh synῆiang sha ka їoh ka kot jong ka Ri.
Ňiuma, ki don ruh kiwei pat ki nong India kiba duk bad ka Ri Fiji ka la hap ban їakhun bad ka jingeh ha kaba їadei bad ka jingpynїapher jaitbynriew kaba la ktah ruh ia ka shong suk shong saiῆ bad kaba la pynthut jur ia ka synshar-khadar.
Kine ki nong India kiba la shah ring mraw sha Fiji bad ki khun ki ksiew ne pateng jong ki ki la im ha Ri Fiji da ki spah tylli ki snem bad kim don shuh ka їing ka sem ne ka khyndew ha Ri India.
Kim tip shuh hi ruh ia la ka tynrai bad kim don shuh da kawei pat ka Ri, lait na ki dewlynnong kiba don hapoh ka Ri Fiji kiba dei ruh ki shnong bad ka Ri jong ki.
Hynrei ka jinglaitluid jong ka Ri Fiji ha ka snem 1970 ka la wanrah ia ka jingїakynad kaba jur hapdeng ki nong India kiba la shong la sah ha Fiji lane ki Indo-Fijian bad ki trai muluk ne ki Fijian.
Ka jingїakynad hapdeng ki Indo-Fijian bad Fijian ka long halor ka khyndew, hynrei hapdeng ki jingїakynad ne jingsngew їapher jaitbynriew ka don ruh ka jingїarap bad jingїakyrshan kylliang para nongshnong shnong.
Ka nuksa, ha kawei ka shnong kaba kyrteng ka Vatuadova kaba la shong shnong da 100 tylli ki longїing Indo-Fijian bad tang 3 tylli ki Fijian ha ka jaka kaba heh kumba 2000 akar kaba long trai da kawei ka kur jong ki trai shnong Fijian kaba la tip kum ka Nadogo mataqali bad khlieh da u rangbah uba kyrteng u Laisenia.
Kumba 1,850 akar ka khyndew la shim bad trei wai da ki nongrep Indo-Fijian bad ka jingknieh jubor ia ka jingsynshar da ki shipai ka Fiji ha ka snem 1987 ka la buh ia ka jingim jong ki Indo-Fijian ha ka jingma kaba khraw.
Ki nongrep Indo-Fijian ki la sheptieng shikatdei їohba kin shah beh jubor na ki jaka rep jong ki bad kumta ki la leit ban їakynduh markhmat ia u Laisenia u khliehduh jong ki trai khyndew.
Ki dang pyrkhat ba u Laisenia un ai jingmut ba kin mih bad їehnoh ia ki jaka rep jong ki da kaba suk, phewse u la jubab hakhmat jong ki kumne, “Lada ki trai shnong Fijian ki beh ia phi, kin hap ban beh shuwa ia nga.
Ngan їada ma nga ia phi.
"Ka kyntien Vanua ka mut khyndew, pynban ka kynthup ruh ia ki syntiew ki skud, ki um ki wah bad ki lum, ka duriaw bad ki jaka khwai jong ka, ki phlang um, ki jingthung, ki soh ki pai bad kiwei.
Ka jingpule shaphang ka saiῆpyrkhat jong kane ka thaiῆ duriaw Pacific kaba shaphang shathie ka long kaba sngewtynnat namar ba phi hap ban pynїasnoh bad ka jingim hapoh ka duriaw ruh.
Ha Ri Fiji ka khyndew kam kynthup tang ka mei ramew, hynrei ka duriaw kaba їar kat shaba u briew ne ka briew ki lah ban leit lynti.
Kane ka jingїasnoh hapdeng ka khyndew bad ka duriaw ka long kaba kyrpang ha ka saiῆpyrkhat ki nong Fiji bad ha ki, ka khyndew, ka duriaw bad ka sahit bneng ki їasnoh lang kawei.
Ka Vanua ka thew ruh ia ki briew bad ki khot Lewi ni vanua, kaba mut ki briew ki im hapoh ka Vanua ne khyndew.
Khlem ki briew ka Vanua ne khyndew ka long kum ka met kaba thylli ka bym don mynsiem.
Ka Vanua ka dei ka pla khun bad ka dei ka kmie kaba bsa ba pjiah bad kaba ai buiῆ.
Ka dei ka kmie kaba ri ba sumar bad їada ia ki khun.
U Blei u thaw ia ka khyndew ba kan kyrshan ia ki khun bynriew ha ka por jong ki jingeh bad ban sumar ia ki ha ka por jong ki jingma.
U I.
S Tuwere u ong, “ban weng ia u ne ka briew na ka Vanua, ka long kumba weng ia u ne ka na ka jingim ne na ka kmie…bad ban shim noh ia ka khyndew na ki briew ka long kumba shim noh ia ka jingim jong ki" Hapdeng ki nong Fiji ka khyndew kam dei ka mar ka mata ban pynїaid їew bad ka khyndew ka dei ka tynrai long jaitbynriew.
Ki nong Fiji ki ngeit ba ki mih na ka khyndew bad ka duriaw.
Kawei na ki dei riti ka long ba ki shim kyrteng bad ki kheiῆ jait na ki dohkha dohpnat ne ki dieng ki siej.
U ne ka nong Fiji ki ngeit ba kim dei na kano kano thaiῆ ne ka jaka kaba la dro ne buh pud buh sam.
Hynrei ki ῆiew їalade ba ki mih ne kha na ka khyndew ne duriaw kaba la thaw bad shong shnong da ki thawlang bad їawbei jong ki.
Ki nong Fiji ki dei jong ka khyndew bad ka khyndew ka saiῆdur ia ka jingim jong ki.
Kawei na ki jingma bakhraw ba ki jaitbynriew Tribal/Fiji bad kiwei ki shem, ka dei ka jingim kaba khlem ka khyndew bad kiba bun bah ki jaitbynriew Tribal/Adivasi ki don mynta hapdeng ka jingma ba ki lah ban jah rngai na sla pyrthei.
Ka Vanua ka dei ka thymmei saiῆpyrkhat jong ki nong Fiji, hynrei ka Ri Fiji bad ki dewlynnong jong ka ki don ha ka jingma bad ki nongshong shnong ki lah ban duh ei ia ka khyndew.
Nalor nangta, naduh ka snem 1946 hadien ka jingpynbthei ia ki bomb nuclear shapoh ka duriaw pacific ka la ktah shikatdei ia ki jingthaw kiba don hapoh ka duriaw bad kane ka pynmih shibun ki jingeh bad buh jingma ia ki briew kiba im ha ki dewlynnong jong ka thaiῆ South Pacific haduh mynta mynne.
Ka jingbret ia ki mar nuclear shapoh duriaw ka la pynkylla bih ia ki um bad ktah ia ki jingim duriaw.
Ka thaiῆ South Pacific ka mad ruh mynta ia ki jingeh namar ka jingkiew jong ki um duriaw na ka daw ka jingnang khluit ka pyrthei bad ka jingsyntuid ka kyndew namar ka jingpynjot bad jingpom pathar ia ki khlaw.
Ka їew, ki kam pynmih kamai bad ki kam khaїi pateng kiba laitlan bad khlem teh kyndon ki la pynlong ia ki briew ha kylleng ka pyrthei ban lehmon bad leh be ijot ia ka Vanua bad mariang.
Ka rhah spah bad ka khwan myntoi shimet ka la pynlong ia ki briew ban lute, ban khlong jubor ia ki mar poh khyndew bad khur naphang lin ia ka spah mariang khlem tyngkai shuh.
Kane ka dei ka jingma ba shyrkhei ba ki Tribal/Adivasi ki mad ha kane ka juk neo-liebral.
Ym dei tang ha Fiji, ha Ri India ruh ki Adivasi bad ki Tribal naduh ka thaiῆ shatei lam mihngi shaduh ki bynta pdeng ka Ri India ki їakynduh jingeh bad ka don ka jingma ba ki lah ban jah rngai na sla khyndew.
Ka Meghalaya, ka jylla riewlum jong ki Khasi-Jaiῆtia bad Garo bad kiba ritpaid, kam dei ban shah ne pdiang ban don ki kharkhana kiba heh lymne ban den ia ki wah lymne ban khlong pathar ia ki marpoh khyndew namar kane ym tang ba ka pynjot ia ka sawdong sawkun, hynrei kan pynkylla phetwir ia ki trai muluk.
San phew snem ka Jylla ka la sakhi ia ka jingtih pathar ia ki mar poh khyndew kaba la pynkylla bih ia ki um ki wah bad la pynjot ia ki jingim jong ki khlaw ki btap.
Ka la pynkylla duk ruh ia ki nongshong shnong.
Ka Jylla Meghalaya kaba don la ka jong ka rukom bad dustur bat khyndew kaba kyrpang kaba la їoh pateng na ki longshuwa, mynta ka don ha ka jingma ha kaba їadei bad ka khyndew ka shyiap.
Ka jingkiew ka jingdon ki nongshong shnong trai muluk ki bym don khyndew shuh la ka jong hapoh ka Jylla ka la dei ban pynkyndit bynriew ia ngi.
Shah ngan ai nuksa kumno ka longїing Khasi ka lah ban duh longtrai halor ka khyndew? Katba ka jingdawa bad jingpynlut na ka bynta ki jingdonkam ha ka jingim ki nang kiew dor, kum ka bai shong skul bad bai sumar pang, da ki spah tylli ki longїing Khasi kin duh ei bad kin im khlem ka khyndew.
San snem mynshuwa ha ka por ba nga dang shah sumar na ka jingpang Cancer nga la їashem bad kawei ka longїing kaba tyngkhuh bad kane jingkylli.
Ba lada ki doctor ki dang lah ban pynkhiah ia u dkhot ka їing ki kloi ban die duh ia ki lyngkha ki hali jong ki na ka bynta ban pynmih ia ka bai sumar.
Ha ki phew snem ba dang shu lah, ka khyndew ha Meghalaya ka la kylla long ka mar їew-mar khaїi kaba ki trai khyndew ki khlieh dor bad ki la don bun ki khep ba la pynkylla jubor ia ki ri raij, ki khlaw raij bad ki jaka shnong sha ka ri kynti shimet khnang ban lah ban die duh bad kamai spah.
Kum ka jaitbynrew ngi la hap ban pyrkhat jylliew ka mut aiu ban ieid jaitbynriew? Ka don ka jingїasnoh hapdeng ka jingduk, ka jingphet shnong, ka jingkylla phetwir bad ka jingkiew dor ha ka liang ka jingpyndap pynbiang ia ka jingim.
Haba ngi їakhun pyrshah ngi dei ban їakhun ia baroh, ym tang ia kawei.
Halor kane ngi donkam mynta ban їoh biang ia ka jingstad jong ka hyndai bad ban wanrah ia ki buit, ka jingstad bad jingshemphang kumno ban їakhun bad kine ki jingeh.
Bad kawei na kita ki jingstad-jingshemphang ka dei ka saiῆpyrkhat Vanua jong ki nong Fiji kaba lah ban pynim pat ia ka pyrthei mariang.
Sa kawei ba nga їoh jinghikai na ki nong Fiji ka long shaphang kata ka “theology of interdependence" lane kata ka jingshaniah bad jingїadonkam mar kylliang.
Ka pyrthei-mariang bad ki jingim kiba don hapoh jong ka ki їadonkam mar kylliang na ka bynta ban im ban san bad roi.
Ka saiῆpyrkhat Vanua ka hikai ia ngi ba ka khyndew, ki briew, ka duriaw bad sahit bneng ki don ka jingїasnoh bad kumta lada ngi pynsniew ia kawei ngi pynsniew ia baroh.
Kane ka jingsngewthuh ne jingshemphang ba ngi їadonkam mar kylliang ka pynїoh ruh ha ngi ia ka mynsiem blei ban ieid, ban їatiplem, ban їasam bad їashim bynta lang bad ban їa-їeng bad їakhun lang ha ki jingeh.
Ki nong Fiji ki ngeit ba ka Vanua ne ka khyndew ka ai ka jinglaitluid bad ki nongshnong shnong ki don ka hok ban laitluid bad lehkmen ha ka.
Ka duriaw ka long lalitluid na ka bynta uwei pa uwei ne kawei pa kawei kiba king ia ka lieng jong ki.
(Їa kane ka jingthoh la sot na ka paper ba nga ai ha ka Face to Face prokram kaba la long ha Pacific Theological College, Suva Fiji ha ka snem 2004).
Shillong:U MLA ka Umroi Constituency, u bah George Lyngdoh u la kynnoh ba ka jingpynkhih win ia ka mat them metor ha shwa ban don ka election shiteng samoi ka dei tang ka kam pynbiej jong ka sorkar Meghalaya Democratic Alliance (MDA),namar ba haduh kine ki sngi hi ka sorkar kam shem la lah ban weng ia kine ki briew basah ha kane ka jaka.
Haba ia kren bad ki lad pathai khubor na ka liang u bah George Lyngdoh u la ong ba ka mat Themmetor kam dei ka ba thymmai, hynrei, ka dei kaba la slem bha bad la don ruh ki ba la leit sha ingbishar ha kaba na ka liang ka ingbishar ruh ka la ju pynmih ia ki hukum ha ka ba ka kam ka la kyllian na ka por sha ka por.
U la ong ruh “Kaei kaba ioh sngew ha kine ki bnai ba la dep ka long ba ba ka sorkar ka la thied duh ia kane ka jaka na ka Hima Myllien hynrei kata ruh ngim shai namar ba haduh mynta ngi iohi ba kine ki briew ki dang don ka juh shi ha juh hi".
U la bynrap shuh shuh “Kumba nga ioh sngew ba haduh mynta hi kine ki briew ki ba sah, ki dang sah hajuh hi bad kane ka paw ba ka jingkren jong ka sorkar ka long da kum wei bad ka kam ka long da kum wei".
U bah Lyngdoh u la ong “Haduh mynta kito ki briew kiba sah hangto hi ki dang syier sah, namar ba nga iohi ba ki pulit ki dang don ban pahara hangto ka long pynban ka jingpyndik ia ki paidbah ha ka leit ka wan".
“Haduh mynta ban pynshong shngain ia ka jaka ruh ym pat lah bad ban weng ia ki briew ba sah ha kane ka jaka ruh ka sorkar kam pat lah, ngam tip shuh ki mut ban leh kumno, la iaid katno bnai mynta ioh ka sorkar ka la klet te na ka liang ka TMC kan hap ban pynkynmaw biang ha ka dorbar mang tyngka ka ban sa long"la ong u bah Lyngdoh.
U bah Goerge u la kynnoh ruh “Ym lah ban len ba kum kine ki mat ki mat ki ju mih tang da don election ha ka ba la ia soi wut wut tang hadien ba la pynbna ia ka election shiteng samoi,namar ba ki don hapoh ka sorkar ki la ban pynbiej kai ia u paidbah hynrei kin lah ban pynbiej tang shisien, hynrei ym man ka por".
Nongpoh:Hynnin ka sngi Saitjain, kaba dei ka sngi kaba la thmu ban plie paidbah ia ka Nar-ang sub centre, hynrei ki paidbah nongshong na ka shnong Niangbari Them, kaba kynthup naduh ki longkmie longkpa lem bad ki khun samla na katei ka shnong, ki la leit tur kynsan hapoh ka Sub Centre kaba don hapoh katei ka shnong, kata na ka bynta ban pyrshah jur halor ka kyrteng jong katei ka Sub Centre, namar ba katei ka sub centre ka dei kaba don hapoh ka shnong Niangbari Them, katba la ai da kata ka kyrteng kaba la tip kum ka Nar-ang sub centre.
Nalor katei kaba ki pyrshang halor ka kyrteng Nar-ang sub centre hapoh ka shnong Niangbari Them, ki paidbah na katei ka shnong, ki sngew pyrshah ruh halor ka jingbym iohkam ki samla na katei ka shnong hapoh katei ka jaka sumar, ha kaba ki la ong ba wat ia ki kam kiba rit ba ria, la wan trei lut da ki briew kiba na kiwei ki jaka, katba ki samla hapoh katei ka shnong ki hap long tang ki nongpeitkai.
Ha katei hi ka sngi, ki samla na katei ka shnong, ki la pyndap noh ia ka kyrteng Nar-ang sub centre, ha kaba ki don jingthmu ban pynkylla noh sha ka kyteng Niangbari Them sub centre, namar ba katei ka jaka kaba la tei ia katei ka sub centre, ka dei hapoh u pud u sam ka shnong Niangbari Them.
Haba iadei bad ka jingdawa pynkylla kyrteng ia katei ka sub centre, ki seng samla bad seng Longkmie na ka shnong Niangbari Them, ki la aipor 2 Taiew ia ka sorkar ba ka dei ban pynkylla kyrteng noh ia katei ka sub centre, kata na ka Nar-ang sub centre sha ka Niangbari Them sub centre.
Ha kaba ki la byrngem ba lada ki briew kiba don ha ka bor kim lah ban pynkylla kyrteng, kaba mut ba ki paidbah na katei ka shnong, kin sa leit khang tala ia katei ka jaka sumar.
Shillong:"Ka Sur u Paidbah ka Bri-Hynñiewtrep" ka la ïakynduh lang ha Shillong ban ïakren halor ki jingeh jong ki paidbah kiba don hapoh ka Raid Labang Nongphylut kiba la shah pyndik la biang ha ki briew na ka jylla Assam.
Ha katei ka jingïalang la ïamir jingmut bha bad la ïakren sani bha katkum ki jingthoh kiba la pynmih da ka sorkar Assam ha u snem 1957 bad katei ka jaka ka hab hapoh jong ka Blok-I, ka jingïakren naduh katei ka por ki paidbah katei ka jaka ki la kwah ban don ha Jowai Division.
Haba la ïoh ïa ka jylla ruh ka la don ka jingïakren ba ïa katei ka Blok-1 dei ban wanrah noh sha kane ka jylla Meghalaya bad ki paidbah katei ka thaiñ kiba don 36 tylli ki shnong kiba dei ki Pnar suda ki kwah ban wanphai sha Meghalaya.
Ha katei ka sngi la ïakren ban wad ïa ki lad ki lynti ban ïakren katkum ki sakhi satar namar ba kitei ki paidbah kidei hapoh jong ka jylla Meghalaya namar dei tang ki Garo, Khasi, bad Pnar kiba shimjait na ka kmie bad ka ïoh pateng na ka kmie, hynrei ka Assam kam ithuh ïa kane.
Ha ka jingïamir jingmut la shim ïa ka rai ban thoh sha ka sorkar jylla bad kumjuh sha ki Deputy Commissioner jong baroh artylli ki jylla bad kumjuh sha ki District Council ban pyni ba katei ka Raid Labang Nongphylut kadei ka bynta jong ka jylla Meghalaya.
Ha katei ka jingïalang la pynïaid da u shongknor ka KSUP u bah Rast Thabah, ki nongaibuid ka seng u Bah Erwin Sutnga, Bah John Kharshiïng, ha katei ka sngi la don lang ruh ki riew rangbah na ka Raid Labang Nongphylut ban ïamir jingmut kumno ban pynïoh biang ïa katei ka jaka sha Meghalaya.
Nongpoh: U samla uba dang 17 snem ka rta na ka thain Nongpoh, uba la thmu ban pynkut jubor ia la ka jong ka jingim ha u tyllai phasi bad uba la lait na ka jingiap ha katei ka sngi kaba u la leh ia katei ka kam, la ong ba u la khlad noh na sla pyrthei hynnin ka sngi Saitjain ha ka jaka kaba u shah sumar ha Shillong.
Lah ruh ban kdew hangne, ba ha ka 10 tarik mynta u bnai, utei u samla uba dang 17 snem ka rta, U la thmu ban pynkut jubor noh iala ka jong ka jingim ha u tyllai phasi, hynrei ha kaba kum katei ka por ba u thmu ban dkhat jubor iala ka jingim, hynrei la wanlap noh da kiba haiing bad kiba la lah pyllait im ia u na ka jingiap ha katei ka sngi.
Kiba haiing jong utei u samla, haba ki la lap ba utei u samla u la mynsaw, ki la rah noh mar mar sha Civil Hospital Nongpoh ban ioh ia ka jingsumar bad tang katto katne por la pynkynriah noh ia u sha Civil Hospital Shillong, khnang ba un ioh ia ki jingsumar kiba kham biang, hynrei hynnin ka sngi Saitjain la ong ba utei u samla u la khlad noh na sla pyrthei.
Kochi:Ka kamai kajih jong ki nongbuh kali, ka la hiar shi katdei, ha kine ki sngi ha Kerala, na ka daw jong ka jingtrei jubor jong ka khlam Corona.
Katei ka jing duh nong, kaba la ktah jur, ia uwei na ki nong pyniaid bos ha Kerala, ka la pynbor ia u, ba un tyrwa die noh ia ki bos jongu, tang ha ka dor T.
45 shi kilo.
Katei ka dei ka bos jong uwei na ki trai, pyniaid bos, kaba don ha ka seng Contract Carriage Operators Association Kerala (CCOA) bad kaba pyni, ia ka jinghiar kyrthep ka kamai kajih jong ki bos bad kaba la pyniap ia ki trai kali, ki nongniah bad ia ka tnat shang pyrthei baroh kawei ha Kerala.
U Royson Joseph, uba dei u trai jong ka Roy Tourism, u dei uba don 20 tylli ki bos, hynrei, ula die noh ia 10 tylli ha ki shisnem tam ba ladep, na ka daw ba ka kamai kajih, ka la hiar jubor ha kine ki sngi.
Ha ki saw sngi ba ladep, u iathuh ba ki don tang 3 tylli ki bos jongu, kiba leit kamai sha Munnar, kaba ju dei ka por, ba ka kamai kajih jong ki bos, ka kiew bha, ha kum une bnai.
U Royson, ula die shiphew tylli ki bos, ban siew ia ka ram hapoh Bank.
Mynta u la tyrwa shuh ban die ia kitei kiba sah bad u ong “Nga la rai ban die ia kino kino kiba kwah ia ki bos kiba dang don bad nga, ha ka dor T.
45 shi kilo.
Ka jinglong jingman ka kamai kajih, ka la hiar shaba palat bad ki don bun bah ki nongkamai bos, kiba lah ban pyniap no ialade" ula ong shuh shuh.
U Binu John, President ka CCOA, u iathuh ba ka jingdon ki bos, na ka 14hajar tylli, ka la hiar mynta sha ka 12 hajar tylli, naar ba ki la bun kiba la shah tan, na ka daw, ba kim lah ban siew ia ki ram ki shah jongki.
“Ha ki ar bnai ba ladep, ki don haduh shi hajar tylli ki bos, kiba la shah tan ha ki Bank" ula ong shuh shuh.
La iathuh shuh shuh, ba hadien U Lber 2022, yn sa ioh ia ka khubor kaba shai bha, tangba ula antad, ba kin don kumba haduh 3hajar tylli ki bos, ki ban shah tan noh, ha ki Bank bad ha ki nongai ram pisa bad ula kynnoh ba ka jingeh kaba khraw, ka dei namar ka jing kylla kaba man ka por jong ka ain iada covid jong ka sorkar jylla.
Nangta u iathuh shuh shuh, ba ia ki bos kiba iaid kamai ha ka sngi U Blei, ki shah dain kuna T.
2hajar ia kawei ka bos, ha ki pulit bad katei ka la buh jingeh kaba khraw ia kiba kamai bos, nalor ba ki hap siew ia ki khajna kiba heh ha kine ki sngi.
Shillong: Kawei ka motor bike, kaba don ia u number ML 05 H 3659, kaba ki ia shong ki arngut ki shynrang briew, U bah Benson Khongtani (27) uba na ka shnong Lapalang bad U bah Winson (29), ula leit tynrah ia ka kali Alto, kaba don ia u number ML 05 W 2068, ba la niah da U bah Pynskhembor Khongnoh (21), uba na Pomshutia.
Katei ka jingjia, ka dei ha Mawshun, harum Pynursla, East Khasi hills, ha la por 2.
50 baje mynta ka  noh sngi.
Katei ka motor bike, ka dei kaba leit na Pynursla sha ki lain Dawki.
La kit mar mar ia kitei ki arngut sha Pynursla CHC, ha kaba la pynbna, ba ki la dep iap lypa, shwa ban poi sha Hospital.
Ki shyieng ba tyrkhong ki la im bad la khie im  naduh shwa u 1948 A.
D.
u Prophet Ezekiel u iathuh ia kaei kaba u Blei u la pynpaw ha u da kaba ong kumne.
Ko khun u briew, kine ki shyieng ki lah ban im? U Ezekial u jubab – Ah Trai u Blei me tip mame.
U la ong pat ha nga.
To iathuhlypa halor kine ki shyieng to ong ha ki – Ah phi ki shyieng ba tyrkhong to sngew ia ka ktien u Trai, kumne u ong u Trai u Blei ha kine ki shyieng ha khmih ngan tian mynsiem haphi te phin im, ngan buh ia ki thied ha phi, ngan pynmih ia ka doh ha phi, ngan tap ia phi da ka snieh ngan tian mynsiem haphi te phin im bad phin ioh tip ba nga long u Trai.
Ezekiel 37:3-7.
Ki shyieng ba tyrkhong ki thew ia ka jaidbynriew Jiw ka jaid Israel kaba la iap tyrkhong shisien ka por da ka jingpynsakma ia ki sha kylleng ka pyrthei bad da ka jinglong mraw ha ri nongwei bad da ka jingshah pyniap dusmon ha ka thma ba Ar ha ki kti u Adolf Hitler.
Kine ki shyieng ba tyrkhong ki long ka ing Israel baroh.
Ezekiel 37:11.
U Blei u la pynim ia kine ki shyieng ba tyrkhong sa shisien pat bad ki la ioh pat ia ka Ri kynti jong ki.
Ka Ri Israel kein naduh u 1948 A.
D.
U Blei u la pyndep ia ka jingkular jong u kaba u ong ha ki Israel – ngan pynshong ia phi ha ki RI jong phi hi.
Phin ioh tip ba ma nga uTrai nga la kren ia kata bad ba nga la pyndep ruh ia kata, ong u Trai – Ezekiel 37:14.
Shisha ka long kumta, ka jaid bynriew Jiw ka la roi parum pareh ha baroh ki liang, ki la im suk, shongsuk ha ka Ri ba u Trai u la kular ia ki, bad ba ki Ri ka pyrthei ki peit siar ia ki, ki nongshun jong ki ki ap thap ia ki.
Mynta ngi iohi ba ki nongshun ki dang don sawdong ki Israel khamtam ha Middle East.
Hapdeng ka jingroi bad jingdap kyrhai, ki nongshun ka Israel ki apthap kliaw kumno ban pynjot Ia ki.
Mynta ngi tip bad ngi iohi ba ka la don ka jingkynad kaba khraw na ki syiem ba shatei kum ka Russia bad ki paralok jongka, Halor kane ka bynta u Blei u la dep krenlypa da kaba ong – pyrshah ia ka Russia – Ha kata ka sngi haba ki briew jong nga ki Israel kim shong suk… te men wan na ka jaka jong me na kiba kut ka shatei (Russia) mame bad ki bun ki kynja, bynriew kiba shong ha ki kulai u paid byllien bad ki shipai ba don bor men wan kiew ban ialeh ia ki briew jong nga ki Israel.
Ezekiel 38:14-16.
Mynta kadei ka por baka Israel ka shong suk ka la roi (develop) ha ki liang baroh, hynrei ngi iohi kumba ong ka ktien u Blei u Russia un khreh noh ban hiar thma ia ka Israel mynta ryngkat ki paralok (allies) jong u.
kumta haba ngi iohi ia kine ki jingjia ngi tip ba ngi im ha ki sngi ba khadduh tam eh.
Te hakum kata ka por bad hakata ka sngi kan long ka jing khynniuh kaba khraw ha Ri Israel.
Ezekiel 38:19.
Namar u Blei un ia said bad u Russia da ka khlam bad da ka snam bad  halor ki paralok ka Ri Russia, da u phria da ka ding bad da u kyndok.
Ezekiel 38:22-23.
Kum ba la jia ia ka Sodom Gomorrah hyndai.
Ka daw ka long ba u Blei um shah shuh ban pyntngit sang ia ka kyrteng jong u.
u ong – Ba ki jaid bynriew kin ioh tip ba nga long u Trai  uba khuid kein ha Israel.
Ezekial 39:7.
Ki jingjia ki don ha lynti mynta ban pyndep ia ka ktien u Blei, ia kiei kiei ba la thoh ha ka.
Ka Bneng ka khyndew kin leit noh hynrei ki ktien  jong nga kin ym leit noh satia.
Mathaios 24:35.
Shillong:Yn sa pyni ia ka short film Daju bynta ba ar ba la direct da u bah Fairman Khongmalai, ha ka 25 tarik u Rymphang, kaba dei ka sngi sam khusnam, kaba pyniaid da ka Grand finale 1st Iarong Festival 2021- 2022.
Ia kane ka film la thoh hi da u bah Fairman Khongmalai, shaphang ka jingim u Daju u ba Im ha iew bad kumno ba u Daju ruh u don la ka khana ban ai jingsneng ia kiwei.
Shillong: U Conrad Sangma, myntri rangbah ka jylla, u pyntip, ba ka sorkar Jylla, ka la pyllait ia ka jingsiew ba pura ia ka arrear jong ki nongtrei kam sorkar, kaba la tip kum ka  5th Pay Commision bad kaba long T.
114.
08 klur.
Kane kan pyn myntoi ia ki 56 hajar ngut ki nongtrei bad 28 hajar ngut kiba la shongthait na ka kam.
Kane ka dei kaba la pynbna, da u myntri rangbah, ha ka tweet jongu, kaba ula thoh mynta ka step.
Ka Sorkar Ka nang ban pynsngewbha tang ia ki briew ba treikam Sorkar.
ia ki briew ba im bylla sngi pat ka leh bein shaba palat….
Shillong:Ka BJP, kam don kano kano ka jingsngew pyrshah, halor ka jingleit kyrshan jong ki 5ngut ki MLA jong ka seng Congress, ia ka sorkar MDA, namar ba katei kan nang pynjot thiaw hi ia ka jinglong jing man jong ka seng Congress.
Ka seng, ha kawei pat ka liang, ka kwah ban tip, ia ka daw, ba U Conrad Sangma, myntri rang ba ka jylla, ula shu pdiang ia kitei ki 5ngut ki MLA, khlem da ia syllok shwa bad ka BJP, kaba dei ka kynhun synrop, ha shwa ba un pdiang ia ki MLA jong ka seng Congress, ba kin don lang bad ka sorkar.
U Incharge jong ka Bharatiya Janata Party (BJP) ba dei peit ia ka jylla Meghalaya uba long ruh u National Vice President u Dr.
M.
Chuba Ao, u la kyntait ban weng ka jingkyrshan na ka sorkar Meghalaya Democratic Alliance (MDA) hadien ba ki MLA jong ka Congress ki la wan ban pyniasoh ia lade bad ka sorkar MDA.
Haba kren ha ki lad pathai khubor u Dr M Chuba Ao u la ong ba ka rai kaba la shim ban ym weng ia ka jingkyrshan na ka sorkar MDA u la ong ba yn ym lah ban weng ia lade na ka jingpyniasoh jong kano kano ka party, namar ba ka jingwan pyniasoh hi ha ka sorkar kan pynkhlain ia ka sorkar.
U la ong ruh ba ka BJP kam don jingwit eiei na ka jingpyniasoh jong ki MLA ka Congress namar ba dei ka Congress ka la wan ban kyrshan ia ka BJP, ym ka BJP kaba leit ban kyrshan ia ka Congress la kane ka jingwan kyrshan kan dei na ka daw ba ka Congress ka la tlot ha ka jylla.
U Ao u la ong “Ki MLA jong ka Congress kiba la wan ban kyrshan ia ka sorkar MDA ki la wan kum ki dkhot shimet bad kaei ka ba ka party jong ki kan rai halor kane ka jingshim rai jong ki MLA jong ki ka dei ka kam hapoh ka party jong ki".
U Chuba Ao u la ong ba ha kane ka jingwan kyrshan jong ka party Congress ia ka sorkar MDA na ka liang ka Party BJP ka ba long ka party ba synrop lang ha ka sorkar, ka la khmih lynti ba u Myntri rangbah un pyntip lang ia ki halor kane ka bynta hynrei u la lehklet ia kane.
“Halor kane ka bynta, ha ka jingialang kaba la long mynta ka sngi ngi la rai ba ngin thoh da ka shithi sha u Myntri rangbah ba un pynshai lang halor kane ka bynta namar ba ngi don ia ka hok ban tip ia ka jinglong jingman ha ka sorkar MDA" u la bynrap.
U Bah Ernest Mawrie Sate President jong ka BJP u la ong ba ha kane ka jingialang jong party, ba la wan ban ia shim bynta da ki ar ngut ki MLA, u National Secretary, la shim ia ka rai ban thoh da ka shithi sha u myntri rangbah ban pan jingpynshai halor ka jingbym pyntip jong u ia ka jingwan kyrshan ka Congress ia ka sorkar MDA.
Shillong:Ka Meghalaya Pradesh Congress Committee (MPCC), ka la byrthen ban leh da kaba tyngeh ia ki 5ngut ki MLA jongka, kiba leit kyrshan ia ka sorkar MDA, kaba iatrei lang bad ka BJP.
U Ma Vincent Pala, President ka MPCC, ula iathuh, ba un thoh sha ka All India Congress Committee (AICC), ha kaba ula pynsngew ba ka jingkwah jong ki nongialam seng, ka long, ba dei ban pyn saja da kaba tyngeh ia kitei ki MLA kyntiap seng.
“Ban pynshi tom ia ki, ka dei shabar na ka bor jong nga, hynrei ka shong ha ki nongialam kiba don ha ka AICC" ong U Ma Pala bad ula ong ruh ba ka AICC ruh, ka don ia kajuh ka jingthmu ban sympat tyngeh ia kitei kiba leit kyrshan ia ka sorkar MDA.
La ong ba ia kitei ki MLA, yn pan jubab shwa bad hadien katei yn sa beh seng ia ki, lada kam biang ka jubab jongki.
Ki nongialam ka MPCC, ki la iakynduh ruh mynta ka sngi, ia U Bah Mohendra Rapsang bad U bah Mayralborn Syiem, kiba dei ki arngut ki MLA, kiba dei na kitei ki 5ngut, kiba la leit hajir halor ka jingkhot jong ki heh ka MPCC.
U Ma Vincent, u la ong ruh “Ngam kwah ban iania bad ka nongialam jong ka CLP ia kaei ba ka kren, hynrei ki dei ban sngewthuh ba ka Congress ka don la ki rule ia kaba kum ki MLA, ia kaei kaba ki lah ban leh bad kaei ka ba kim lah ban leh".
U la bynrap ruh “Kane kam dei ka sien ka ba nyngkong ba kan jia, hynrei ki la tip bad iohi ia kaba la jia ha kiwei pat ki jylla kum ka Nagaland".
U bah Pala u la ong ruh ba ka jingkwah jong ki bor ba halor ban pynshitom ia kine ki MLA kam dei namar ba ki la rai ban pyniasoh bad kano kano ka party, hynrei ka dei namar ba ki MLA ki la iaid lait ia ki kyndon jong ka party ha kaba ki khlem pyntip ia ki bor ba halor jong ki.
Haba kylli u bah Vincent u la ong “Ha ki bnai ba la dep ka rai ban ai ka jingkyrshan ia ka sorkar, ki bor ba halor ki la sngap namar ba ki la rai ban kyrshan halor ki mat jong u paidbah, hynrei mynta kane ka pher ha ka ba ki la iaid lait ia ki bor ba halor jong ki".
Balei u president ka MPCC um juh ieng ialap kanbas Election ia la ki jong ki Candidate party Congress haba ialade u lah long MP 3 sien …khamtam ha ka Constituency jong u Kata ka Sutnga Saipung Constituency…imat ma i ruh im kwah mo ba ka party kan kiew….
Shillong:Ki seng kynthei ka STIEH, HANM Women’s Wings bad KSU Khliehriat Unit hadien ba ki lah ioh jingpyntip na kawei ka thei samla kaba leit skul ha Khliehriat kaba don 19 snem ka rta, ba don 2 ngut ki bar jylla kiba lah tip kyrteng kum u Monjura Ah med bad u Halim Uddin kiba na Karimganj, Assam kiba die slipar ha iew Khlieh riat ki la thmu ban leh beijot bad ki lah jrong kti ia ka, ha ka 8 tarik Rymphang 2022 ha ka por ba ka mut ban thied slipar ha dukan jong u.
La iathuh ba u la khot ia ka sha kyndong da kaba ong ba dang don ki slipar thymmai ba dang wan bad da ka jingkhuid mynsiem ka la rung hapoh kata jaka buh stock slipar bad u lah rung lang hangta u la ktah kti ia ka met ka phad jong ka.
Katei ka thei samla, ka la ia ksaid hangta hynrei lah rung sa uwei uba dei u paralok jong u bad uta ruh u lah jrong kti bad u lah ong lah dei sa ka pali jong u, hangta u lah pyrshang ban doh daka bor ia i.
Hangta ka la iaksaid bor bah bad ka lah lait phet na kti kita ki bar jylla.
Ynda lah poi ha iing ba ka sah wai, ka lah iathuh ia ka para ba sah wai bad kumta ki lah pyntip ia ka President ka STIEH.
Mynta ka 11tarik 2022, lah wan ban buh ka jingujor ha Women’s Police Station Khliehriat bad da ka jingiarap ki pulit la leit ha dukan kita ki bar jylla ban leit kem ia ki.
Haba thmu ban kem ia uta u Halim Uddin u la ksaid ban phet hangta lah ia kdong tyngeh ban ioh bat ia u bad haba la hylla ban bat ia u hangta lah don ki riew paidbah ki lah bat ia u bad ki lah shimti ki Pulit ia kine ki bar jylla baroh arngut.
“Ngi na ka liang ki seng kynthei ngi kwah ban kyntu ia ki para kynthei samla ne longkmie ba lada don mano mano ba jrong kti iaki kim dei ban tieng hynrei ki dei ban mih shakhmat ban ujor sha ki bor jong ka aiñ.
Kim dei ban ap haduh ban da dep shah leh beijot hynrei wat haba don ba jrong kti ia ki, ki dei ban pyntip iaki sengbhalang bad ban ioh ujor sha ki bor jong ka aiñ.
Ngi kwah ruh ban ai khubor ba shai ia ki kynthei Khasi kiba iada mynder ba kim dei ban iada ia ki mynder kiba leh ia ki kam ba sniew ioh kin ngat case lang ma ki ruh".
Shillong: U President ka Meghalaya Pradesh Congress Committee (MPCC), u bah Vincent Pala u la ong ba ban pynkhreh ia ka jingiakhun na ka bynta ka election 2023, na ka liang ka party Congress hi kan ym shaniah shuh ia ki nongmihkhmat jong ki, namar ba baroh ki nongmih khmat ki la shet kylla ia ka party Congress.
“Ban pynkhreh na ka bynta ka election 2023 na ka liang ka party kan iaid shakhmat ha ryngkat ki nongialam bathymmai bad ngin ym shaniah shuh ia ki nongmihkhmat,  namar ba baroh ki nongmih khmat na  ka party ki la shet kylla ia ki nongkit kam ha ka party ha ka ba ki la jop lyngba ka jingtrei shit rhem jong ki nongkitkam hynrei baroh hi ki la shet kylla ia ka party"la ong u president ka MPCC.
“Ka Congress hi kan ym shaniah shuh tang ha ki nongmihkhmat na ka party, hynrei mynta hi kin don da ki nongialam ki ba dang kham khynnah kiba la wan ban pyniasoh sha ka party ha ka ba nga don ka jingkyrmen ka ba skhem ban ioh ia ka jingjop “la bynrap u bah Pala.
U bah Pala u la ther shuh shuh ia ki MLA ka congress da ka ba ong “Dei tang ka jing trei shitom bad mied bad sngi jong ki nongkitkam ha ka party hi ki ba la pynjop ia ki MLA na ka Congress,la ki dei ki kynhun MLA kiba la pyniasoh bad ka sorkar MDA bad ki nongialam kiba la ieh ia ka party hynrei kine baroh hi ki la shet kylla ia ka Congress".
“Mynta hi ka party ha ryngkat ki nongialam jongngi kiba thymmai ngi la kular ba ngin ym pyndem, ngin ym shet kylla bad ngin iaid shakhmat ban ia khun ban jam sha ka thong"la bynrap u bah Pala.
U President u la ong “Ki San ngut ki MLA ki ba la pyniasoh bad ka sorkar MDA ki pyrkhat tang ban  myntoi ki  san tylli ki Constituency, hynrei na ka liang ka party hi baroh kawei kan hap pyrkhat ia ka jingmyntoi jong ki 55 tylli ki Constituency ba hap ban ia khun election 2023".
“Kam dei ia ngi ba ngin pyrkhat tang ia ki san ngut ki MLA hynrei ban shah rem noh ha ki 55 tylli ki Constituency"la bynrap u Bah Pala.
"Dnt gve up",Kpp fghtig.
Shillong:U Myntri Rangbah ka jylla u Conrad K Sangma ha ka Sngi Thohdieng u la ong ba ka sorkar MDA ba la ïalam da ka NPP ka la plie ïa ka prokram thymmai na ka bynta ka roi ka par ki nongrep, ka FOCUS ka ban long ka jing myntoi ïa palat 4.
5 lak ngut ki nongrep ha ka jylla.
U la ong ba ka prokram la sdang da ka sorkar jylla haba pyrkhat ïa ki jingeh ba ki nongrep ki kynduh na ka daw ka khlam Covid-19.
U la ong ba lyngba kane ka pro kram ïa ki nongrep la pynlong kynhun ba la khot da ki “Producers Groups" (PG) bad ka don ka jingïarap pisa kaba long T.
5000 sha manla uwei pa uwei u dkhot ka kynhun.
U la ong ba katei ka jingïarap kan long kum ka pisa tynrai ban kyntiew ki kam rep.
Lah don ka jingmang pisa kaba T.
200 klur na ka bynta kane ka prokram.
Ha ki lai bnai ba la dep, u Myntri Rangbah ka jylla u la leit jngoh ïa kiba bun ki distrik bad ki block ha ka jylla.
Katba ha ka prokram FOCUS kaba la long ha Chokpot ha ka sngi Thohdieng, u Myntri Rangbah u la sam ki cheque ba la haduh T.
1.
2 klur sha ki 170 tylli ki Producer Group ban kyntiew ïa ki kam rep bad ki kam aikam aijam.
U Myntri Rangbah u la shimbynta ruh hapoh ka SHG Mela ha kajuh ka jaka bad u la pynnoh ka jingïarap pisa kaba shongdor T.
1.
001 klur sha ki 29 tylli ki seng Shnong bad SHG.
U la ong ba ka sorkar MDA ka kmen ban kyrshan ïa ki SHG ba la ïalam da ki longkmie kaba aibor ïa ki longkmie ban long kiba aikam aijam naduh tynrai.
U la ong ba ka sorkar ka pynshlur ïa ki kam aikam aijam.
U la pynshlur ïa ki paidbah ban shim kabu ïa ki kam pynroi ba la plie da ka sorkar bad pynkhih ïa ki paidbah ban thaw ki Self Help Group bad Cooperative Society ban ïoh ki jingmyntoi jong ka skhim.
U la pynbna ruh ba kumba T.
100 klur lah mang na ka bynta kiba bun ki kam pynroi bad ki projek ha ka thaiñ Chokpot, ka South Garo Hills, kynthup ïa ka Chokpot Water Supply, Guest House, new Civil Sub Division building bad ka surok na 12 mer sha Chokpot.
La sam ruh ïa ki Clean Cookstove hapoh ka jingsdang ka CSR jong ka Global Himalayan Expedition, ba la sam sha ki nongïoh myntoi ha ka prokram.
Shillong: Lashai ka sngi, kan don ka jinghap slap, kaba malu mala ha ka nongbah Shillong  bad ki jaka ba marjan, ong ka khubor jong ka Indian Meteorological Department (IMD).
Mynta ka sngi, kam don satia ka jinghap slap ha ka nongbah Shillong, ha Umiam bad ha Sohra ruh kumjuh.
Ha Shillong, kaba shit eh, ka long 16.
3 degree, kaba khriat eh, ka long 5.
7 degree, ha Sohra, kaba shit eh, ka long 17.
2 degree, kaba khriat eh, ka long 6.
4 degree, nangta ha Umiam, kaba shit eh, ka long 19.
0 bad kaba khriat eh, ka long 5.
6 degree centigrade.
Shillong: Kiba ioh pang covid mynta ka sngi, ki don 81 ngut, kiba jem 172ngut bad don iwei iba iap.
Kiba don ha ka jingpang, haduh mynta, ki long 928ngut bad kiba iap, ki long 1,559ngut.
Ka East Khasi hills, ka don 36ngut kiba ioh pang thymmai, ka West Garo hills 19ngut, ka Ribhoi 8ngut nalor kiwei pat.
Shillong:Ka tnat ka Koit ka Khiah ka sorkar jylla ka la mynjur ban siew bai lutksan kaba long T.
3 lak sha ka kmie kaba la duhnoh ïa la I khun ba dang shu kha, hadien ka jingbthah ba la pynmih da ka Meghalaya Human Rights Commission (MHRC).
Ha u bnai Naitung, 2020, lah ban pynkynmaw ba itei I khyllung ila khladnoh hadien ba katei ka longkmie ka la shah kyntait ban leit kha ha katei ka jaka sumar.
La kynnoh ba la phah noh da katei ka hospital naba kadei napoh ka shnong Mawlai Mawtawar, kaba lah pynbna kum ka containment zone na ka daw ka khlam Covid-19.
Katba katei ka hospital ka la khot biang ïa katei ka longkmie hadien ka jingtuklar ki sengbhalang, kiba la leit rah ïa katei ka kam bad u DHS (MI) Dr Aman Warr, I khun jong ka ila khladnoh hadien ba lah dep kha.
Hadien ba la peit lyngba ka jingmih ki khubor, ka MHRC ka la shimti ïa katei ka jingjia da kaba lum ïa ki sakhi, kylli jingkylli ha ka 17 tarik u bnai Ïaïong, 2021.
“Haba pyrkhat ïa katei ka kam na baroh ki liang, kynthup ïa ka jingmynsaw jingmong bad jingsngewkhia ha ka jingmut jingpyrkhat ba la mad bad ka jingjulor ba la mad da ka lanot ne ka kmie ba la duhnoh la I khun, ka meij ba pura jong ka commission ka pynmih ka hukum ha ka 1 tarik u Naiwieng, 2021 bad pynskhem ïa ka jingdonkam ban siew bailutksan T.
3 lak sha ka lanot," ong ka kyrwoh khubor na ka MHRC.
Ka commission ka la khmih da kaba ong ba ka sorkar jylla kadei ban ai ka jingpyrkhat kaba biang ïa ki jingmynjur ba la pynmih bad kam dei ban pynlong ïa ka lanot ban dang jynjar shuh shuh ban wad nongsaid aiñ ha ka jinglut kaba heh kaba kan ym lah ban pynbiang.
Ki khlur ak phlim South Korea, ka Son Ye-jin bad u Hyun Bin, ki la pynbna, ba ki la dep iateh ktien ha ka Sngi Palei bad ki iathuh ia kata, lyngba ka  Instagram.
Kitei ki shijur, ki ia ak lang ha ka phlim, kaba iaid iew bha, kaba la ai kyrteng “Crash Landing on You," kaba dei ruh ka phlim, kaba itynnad bad kaba ki briew ki peit bha ha South Korea bad ha kylleng pyrthei hi ruh, ong ka khubor jong ka CNN.
Ha kane ka phlim, ka Son, ka ak kum ka  Yoon Se-ri, kaba ioh pateng ia ka spah ka phew jong ka iing jongka, na ka kam suh jain bad ka ia kynduh bad U Hyun, lane uba la tip, U Ri Jeong Hyeok, u shipai uba na North Korea.
Kitei ki arngut, ki iakynduh ha ha ka jaka, kaba lait na ka jing pahara ki shipai ha North Korea lane ka  Demilitarized Zone (DMZ) bad ka dei ha katei ka jing ia kynduh ba shoh jingieid iwei ia iwei pat.
Katei ka phlim, ka la long kaba itynnad shibun bad ki riew ieid ia kitei ki khlur ak phlim, ki da sngew ieid shikatdei, haba kitei ki arngut ki samla, ki pyn urlong ia ka jing iadei jongki, da kaba ki pynkhreh ban ia poi kha shisha ha ki sngi ban sa wan, naduh ba ki la sdang ban ia shoh jngieid ha u snem 2021.
Shillong:Ka sorkar jylla, ka la siew T.
20klur sha ka Garo hills Automomous District Council (GHADC), ha kaba ia katei ka pisa, la siew da ka Minerals Resources Department.
Katei ka pisa, ka mih, hadien ka jing ia kynduh jong U Rakesh A Sangma, Chief Executive Member ka GHADC, ia u Conrad Sangma, myn tri rangbah ka jylla, kaba la long ha ka taiew ba ladep.
Katei ka pisa kaba T.
20klur, ka dei kaba la soi da U F R Marak, Under Secretary jong ka sorkar Meghalaya, Mining and Geology Department, ha kaba la siew ia katei ka pisa, kum ka jingsiew boina, na bynta ka khajna jong na ki mar poh khyndew sha ka GHADC.
Nongpoh: Ka tyllong khubor ka la ong ba hynnin ka sngi, ki Pulit Assam kiba don ha Boko, kaba hap hapoh ka Kamrup District, ki la ioh ban kem ia ar ngut ki briew kiba la shah suba jur ba ki donkti ha ki kam ban pyniaid beain ia ki pisa thok bad na kitei ki briew, ki Pulit Assam, ki la ioh ban kurup haduh T.
3 klur ki pisa thok.
Kitei ki 2 ngut ba la shah kem ha ki Pulit Assam, ki dei kiba la tip kyrteng kum u Shaheedul Islam bad u Nabiul Islam, kiba dei ki nongshong shnong ka Kis Krishnai hapoh ka Goalpara District ka jylla Assam.
La ong ba katei ka jingioh ban kem ia kitei ki arngut, ka dei hadien ba ki Pulit ki la buddien bha, namar ba ki dei kiba la shah suba ba ki la donkti ha kaba pyniaid ia ki pisa thok bad dei hynne ka sngi, da ka jingtrei shitom, ki pulit ki la ioh ban kem noh ia kitei ki arngut bad kurup ruh ia katei ka pisa thok kaba don haduh T.
3 klur.
Ia kitei ki arngut, ki Pulit ki la ioh ban kem ha ka por ba ki shong ha kawei ka Kali Swift Desire kaba don ia u number AS -01 BM 4788 bad na katei ka kali la ioh pat ban kuru pia katei ka pisa thok kaba don haduh T.
3 klur.
Hadien katei ka jingiohkem, ki Pulit ki la rah noh ia ki sha Thanad na ka bynta ban pynlong ia ka jingtohkit bad ruh ban nangioh ksai shuh shuh ia kiwei pat kiba donkti lang ha katei ka kam ban pyniaid beain ia ki pisa thok.
Nongpoh: Mynta ka step ha ka por 10 baje ei ei mynstep, la don uwei u samla uba dang 17 snem ka rta, u la thmu ban pynkut ia la ka jingim da kaba phasi ha u tyllai phasi hapoh ka iing lajong, hynrei donbok ba haba kum katei ka por, la wanlap noh da kiba haiing bad kaba la lah ban pyllait ia u na ka jingiap hapoh utei u tyllai phasi.
Utei u samla uba la phasi ialade, u la mynsaw jur eh na katei ka jingjia, kumta kiba haiing jong utei u samla, ki la rah noh wut wut sha Civil Hospital Nongpoh na ka bynta ban ioh ia ka jingsumar.
La ong ruh ba utei u samla u la shitom jur bad u dang don hapdeng ka jingbym bad kaba la pynlong ruh ia ki bor pyniaid ka Civil Hospital Nongpoh, ba kin phah noh ia u mar mar sha Civil Hospital Shillong, na ka bynta ban ioh ia ki jingsumar kiba biang.
Nongpoh: U Bah Marcus Marten, President ka Hynniewtrep National Youth Front (HNYF), Northern Region, u la ong ba ka seng ka dawa na ka sorkar bad ruh ia ka KHADC ba ki dei ban tehlakam, halor ka jingnangkiew jong ki briew na shabar ka jylla, kiba la wan ban bylla ne ban leh ia ki kam khaii, khlem da pynbiang ia ki kot ki sla kiba donkam.
Utei u nongialam ka HNYF, u la ong ruh, ba ka seng ka sngewkhia eh ban iohi ia ka jingnangbun ki briew na shabar ka jylla, kiba la wan ban bsuh khlieh hapoh ka jylla, da kaba trei kum ki nongbylla sngi ha ki kam bapher bapher, nalorkata ka jingiohlad jong ki ban trei ha ki karkhana bad ruh ha kiwei de ki kam kaba la pyntrei da ki Kontraktor.
Shuh shuh, u la ong ruh, ba ka jingiohlah ki briew kiba nabar ban trei lut ha baroh ki kam, ka la wanrah jingeh pat ia ki samla trai ri trai muluk bad kiba la shem jingeh ban iohkam, namar ba baroh ia ki kam barit baria ne ha ki kam bylla sngi, la trei lut da ki briew kiba wan na kiwei pat ki jylla.
Ka seng kam kren eh tang halor ka jingwan bylla ne wan khaii da ki briew kiba nabar ka jylla, hynrei ha kjuh ruh ka por ka kyntu ia ka KHADC ba ka dei ban pyrkhat bha hashwa ban ai Trade License lane Labour License, namar lada shu ai pathar, kaba mut ka jingeh hi yn sa kynduh da ki samla Khasi bad kiba im ha ka khlem kam khlem jam.
Ko seng bha lang da tip ba ki khar ne ki Muslim ki wan na ka daw ki kynthei khasi jng ngi ki kdup ia ki, ha Kashmir ruh ja kumjuh ki thei Kashmiri ki ia shong ba ki nong Pakistan change ia ka custom law ngi sa lah ban teh la kam ia kine baroh.
Ka Discipline ka long ka jingkohnguh da ka jingsngew rit naduh ka dohnud da ka mon sngewbha.
Ka jingburom ia kiba halor ne kino kino ki bor pyniaid, ka jingbiang por,leh bad kohnguh naduh dohnud da ka jingiatip lem.
Ka long shisha kaba kongsan tam ha baroh ki liang.
Khlem ka Dicipline, ym don kano kano ruh ka kam kaba rit ne kaba khraw ka ban iaid beit iaid ryntih.
Dei tang lada don ka Dicipline ba lah ban pyniaid beit iaid ryntih ha ka rukom kaba dei bad itynnad(in proper order).
Dei na kata ka daw ba la pynrung bad pynsngewthuh ia ka nongrim jong ka naduh ba dangrit naduh na ing na sem,ha skul,ha dong ne shnong, ha ing mane ,ha ki kynhun ne seng bhalang,ha jaka trei(working place), khamtam eh ha ki sport bad ki games.
Lada iaid beit kano kano ka kam,kata,dei ba ki lah ban bat ia ka Dicipline.
Ha ki khynnah skul,ki pulit ne shipai lei,ym long iakren khlem ka Dicipline.
Ka ktien ki ‘riewstad ka ju ong,’ Nang ban kohnguh khnang ban nang ban synshar’.
Don ruh ki kyntien kiba thoh,’Ki Boss barabor kim ju leh bakla'(The Boss is always right).
Ki briew kiba kiew sha kliar lum jong ka Nam barabor, ki dei ki briew kiba ju bat pyrkhiang bha ia ka Dicipline.
Ki shipai ne pulit lei,wat la ki tip ba ka bakla,ki kloi ban pha la ka jingim khlem da saitlah ia ka Dicipline.
(Their’s not to reason why.
Their’s but to do and die).
Baroh kiba long nongialam naduh ki ki kmie ki kpa,ki nongialam shnong,ki nongialam Niam,ki nongialam seng bhalang,ki nonghikai skul khamtam ki nongialam paidbah kum ki MLA/MDC/MP ki dei ban long ki nuksa ne nongmuna(models) jong ka Dicipline.
Ha kine ki khyndiat sngi ba la dep,kaba sngewsih bad ijli eh kalong ba,don napdeng ki nongialam jongngi kum ki MLA ne MDC ba donburom kiba ki paidbah ki ju khmih lynti ba kin long maki ki nonghikai bad ki nongmuna,ki nongpyni bad nongsneng ia ka Dicipline hakhmat ki paidbah, ki pyni bad pynpaw pyrthei pynban ia ka raibi kaba sniew tam(bad precedence) ym tang ia ka constituency ba ki mihkhmat hynrei ia ka ri hi baroh kawei.
Kim don shuh kata ka rain ka rem ban kren kop kren bein ia ka Party ba la ai tiket MLA ia ki ha kito ki snem ba la dep.
Kim salia shuh te, hynrei shu saidlah beit plak katba mon.
Ki dei ki MLA ‘Laitlan’ ym dei shuh ki MLA laitmon ne laitluid.
Ym don constitution jong ka ri India ne Riti Treikam shuh jong ki Political party hakhmat jongki kiba lah ban teh ne pynkohnguh ia ki.
Lada kim treh kohnguh shuh ia ki kyndon ka constitution jong ka party,kim donkam shuh ban ialeh Election na kano kano ka Party kaba don la ki jong ki Constitution.
Ka kham ia hap ia ki ban shu ialeh Independent, leh katba mon bad kren ruh katba sngewbit,biang beit.
Ngi la iohi ba ki MDC ynda ki la jop ki leit kyrshan kat shaba mon kim salia ia ka Party ba ai tiket ne ba pynjop namar ki ong bym pat don ain kaban teh ia ki.
Hynrei mynta pat,wat ki MLA kiba don ka ain kaba biang ban teh ia ki ruh, mynta ki leh bad phet katba mon.
Hangno shuh don jingmut ki political party ban ai tiket khlem lah ban teh bad pynkohnguh ia ki party men bym salia ia ka Dicipline ka Party?Hangno don jingmut ka Reservation Policy te ia ki samla wad kam wad jam haba,kine ki juh ki MLA ki don ha ka Congress, ki lah ban tah da ka Sia Lieh, ha leh, ynda ki don ha ka NPP pat, ki lah ban tah sa da ka Tek(nail paint)mano ban tip namar kiba ju mlien hi ban leh bad ban long indicipline,kin iai mlien hi ban leh wat lada ki don sha kiwei pat ki party ruh.
Tang kane kawei ka jingsneng ia baroh ki political party ba ki dei ban husiar bha shwa ban ai tiket iano iano ioh ngat ei ha ki bsien ki ban puh kylla ia ka party haduh ban da jem jai ynda ki la syaid ha rympei iing ka party.
Kin pynjot ia ki nongkyrshan radbah jongki party ha man la ki constituency hadien ba ki ioh tiket.
Lah ki nongshun kiba paw ban ia ki lok kiba ym tang ba ki shet kylla hynrei ki shet sylwa syndon hadien habud.
Shillong: U myntri kam pohing ka sorkar jylla u bah Lahkmen Rymbui, u la iathuh ba mynta ka sngi na ka liang jong ka sorkar jylla ka la ioh ban pdiang ia ka shithi na ka liang ka seng kieng atiar Hynniewtrep National Liberation Council (HNLC) ha ka ba ia dei bad ka jing tyrwa ban ia kren ia suk.
“Na ka liang ka sorkar jylla mynta ka sngi ka la ioh ban pdiang ia ka shithi ka ba la phah da ka sengkieng atiar HNLC ha ka ba ia dei bad ka jingtyrwa ban ia kren ia suk" la iathuh u bah Rymbui sha ki lad pathai khubor ha ka sngi palei.
U bah Rymbui u la iathuh ba kumba la pynpaw ia na ka liang U myntri rangbah ka jylla hynnin ka sngi ba ka seng ka donkam ban phah da ka shithi sha ka sorkar khnang ban lah ban pyniaid shakhmat ia ka ne ka bynta, kumta na ka liang ka HNLC mynta ka sngi ka la phah ia ka shithi sha u Myntri rangbah  Conrad K Sangma bad ia ka copy ba la phah lang sha u u symbud Myntri rangbah bah Prestone Tynsong bad sha u Myntri kampohing u bah Lahkmen Rymbui.
Lah ban kdew hang ne ba na ka liang ka seng kieng atiar HNLC ka la pynpaw lyngba ki lad pathai khubor ba ka kwan ban wan shakhmat ban ia kren ia suk bad ka sorkar bad ruh kumjuh ka ia ka sorkar jylla ba kan thung ia u ksiang ban pyniaid shakhmat  ia ka jingiakren hapdeng ka sorkar, ha kaba na ka liang u Myntri rangbah, hynnin ka sngi u la pdiang ia kane ka jingtyrwa jong ki.
U bah Rymbui u la ong  ba ka jingwan sha khmat ban tyrwa ia ka jingiakren ia suk ka paw shai ba na ka liang jong ki dkhot jong ka seng ruh ki thrang ban iohi ia ka shong suk shong shngain ha kine ki Rilum jong ngi.
U bah Lahkmen u la ong ba kumba na ka liang u Myntri rangbah u la dep ban kular ba tang shu ioh ia kane ka shithi, na ka liang ka sorkar kan rah ia kane ka mat sha ka  sorkar kmie,kumta na ka liang jong ka sorkar jylla kan iaid sha khmat ban leh ia ka ba donkam.
Halor ban thung ia u ksiang na ka liang u bah Rymbui u la iathuh ba ka jingjied ia u ksiang ka la iaid shakhmat ha kaba u kyrmen skhem ba kane ka kam kan iaid noh shakhmat na ka bynta ka shong suk shong shngain ha ka jylla baroh kawei.
Ka Shithi jong ki pli ki 1000 ngut ki nonghikai govt LP Skul ba Me la dep beh kam ia ki ,mem pat lap seh haduh mynta.
wat  sngew heh shaba palat.
tang ba me don ha kato ka shuki.
ka don ka por ia kiei kiei baroh.
Shillong: Ka tnat peit mariang ka sorkar India, ka Indian Meteorological Department, ka ai jingmaham, ba lashai ka sngi, kan don ka jingkhie eriong bad ka jingmeh leilieh ha ki bynta jong ka jylla, katba ha ka nongbah Shillong, kan don ka jinghap slap, kaba malu mala lane kaba kham jur ruh.
Ka Shillong mynta ka sngi, ka ioh slap, kaba long 0.
5mm, katba ka Umiam, ka ioh 0.
2mm, katba ka Sohra ka slap bniop bniop.
Kaba shit eh ha Shillong, ka long 13.
4 degree, kaba khriat eh, ka long 5.
0, ha Sohra, kaba shit eh, ka long 14.
0 kaba khriat eh 7.
0 degree, nangta ha Umiam, kaba shit eh, ka long 17.
2 degree, katba kaba khriat eh, ka long 3.
8 degree centigrade.
Shillong: Mynta ka sngi, ki don 4ngut kiba iap na ka jingpang khlam covid 19.
Kiba ioh pang, ki don 120ngut bad kiba iap 194ngut.
Kiba dang don ha ka jingpang, haduh mynta, ki long 1,020ngut bad kiba iap, ki la poi sha ka 1,558ngut.
Ka East Khasi hills, ka don 50ngut kiba ioh pang, West Jaintia hills 22ngut, West Garo hills 15ngut.
Kiba iap, ki dei 4ngut na East Khasi hills.
Shillong: U Conrad K Sangma u ba dei u Myntri Rangbah ka jylla bad u ba dei ruh u President jong ka National People’s Party(NPP) u la ong ba ka sorkar kan nym pynkhih satia ia ki kynhun Myntri ka sorkar Meghalaya Democratic Alliance (MDA) kiba la don lypa hynrei kan sa peit pat ia ki kam ba kan ai sha ki 5 ngut ki MLA jong ka seng Congress kiba la wan ban ai ka jingkyrshan bad snohkti lem bad ka sorkar synrop (MDA).
Ha kaba iadei pat ka jingthut jong ka seng Bharatiya Janata Party(BJP) ia ka seng Congress ban don lang ha kajuh ka sorkar, na ka liang u Conrad K Sangma u la ong, “Ngi dei ban sngewthuh ba ki la phah ia ka shithi ban ai ka jingkyrshan bapura ia ka sorkar halor ki mat ba donkam ia ka jylla.
Kumba nga la iai ban ia kajuh shi kajuh, kane kan nym ktah ia ka jingiadei bad ka jingiakut kaba la ia kut bad kiwei pat ki seng saiñ pyrthei kiba iasynrop lang ha ka sorkar".
U Conrad K Sangma u la ong ruh ba kumta ki seng saiñ pyrthei kiba don hapoh ka sorkar MDA kim donkam ban pyrkhat da kumwei pat hynrei ki dei ban peit ha kata ka liang kaba bha ba ka long kum ka sieñjam kaba bha ha kaba ki nongialam ki la ia wan lang hajuh ban ia trei bad ia bah lem na ka bynta ki mat kiba donkam tam jong ka jylla baroh kawei.
Nongpoh:Ki nongrep ‘La Tyrpad’ hapoh ka shnong Shangbangla ha Ri Bhoi, ki la kynduh ia ka jingeh kaba khraw eh, kata hadien ba kitei ki ‘La Tyrpad’ kaba ki la ju thung, ki la shah hiar thma ha ki kynja khniang kiba khyllah bad kiba la bam bad pynsniew lut khoit ia kitei ki ‘La Tyrpad’ kaba ki la rep ne pynheh pynsan ia ki.
Katei ka jingshah hiar thma ha kitei ki kynja khniang kiba khyllah, ka la pynsngewsih shikatdei eh ia ki Nongrep ‘La Tyrpad’ hapoh katei ka shnong, ha kaba ki la pynpaw ba kaba kum katei ka jingshah pynjot ia kitei ki ‘La Tyrpad’, ka dang shu jia mynta hi u snem bad ka bym pat jia koit naduh ka por ba ki la rep ia u ‘La Tyrpad’.
Na katei ka jingshah hiar thma ha kitei ki khniang kiba khyllah, ka la pynlong syndon ia ki nongrep ‘La Tyrpad’ hapoh katei ka shnong, ba kim ioh shuh syndon ban kheit ia utei u sla kumba ka la ju long kumba la ju long ha kine ki snem kiba la leit noh baroh.
Haba iadei bad katei ka jingjia, u bah Viceroy Lyngdoh Mawnai, uba dei u nongialam ka kynhun ki nongrep, ha ryngkat ka jingdon kiwei de ki nongrep, ki la pynlong ia ka jingleit jurip ia kitei ki jaka rep ia u ‘La Tyrpad’, ha kaba la lap ba kane ka jingshah hiar thma ha kitei ki khniang khyllah, ka dei kaba kham pher bad kaba la ktah jur eh ia ki nongrep ‘La Tyrpad’.
Halor katei ka jingshah pynjulor ia kitei ki ‘La Tyrpad’, utei u nongialam ka kynhun ki nongrep hapoh katei ka shnong, u la kyntu ia ki bor ba ba deipeit ia ki kam rep kam riang, ba kin leit jngoh sha kitei ki jaka rep, khnang ba kin lap ia ka jingshisha bad nalorkata, ki la kyntu ruh ia ki bor sorkar ba ki dei ban phaikhmat ne ban pyrkhat kyrpang ia ki ‘La Tyrpad’ hapoh katei ka shnong.
Sa tang kumba shisnem tam ei ei kan sa wan shen ka MLA Election 2023,hynrei la sdang khih phaloh ka sain hima sima( politics) khamtam kito ki MLA ka jylla jongngi ki bym don nongrim(no basic foundation) satia kiba la sdang ruh ban krih bad wad jaka bad wad um im ioh rngat noh ka pung ba ki shong ioh shu iap tyrkhong ei kha ma kha.
Kum kine ki jait Nongmihkhmat kim ju pyrkhat akor burom satia bad kim ju don hi ruh ka jingsngewnguh bad sngewburom ia la ki nongialam(leaders) bad khamtam ia ka party kaba la pynheh pynsan bad pynlong briew ia ki ba kin poi shaduh kane ka kyrdan(position) ba ki bat mynta.
Kiba kham bun hi kum kine ki jait nongmihkhmat paidbah kiba ju kylla tdong-tdong khlieh-khlieh ki dei kiba kwah shim kabu(taking advantage) bad khwan myntoi ia lade shi met(selfish) bad leit pynbiet bad pynksan ia ki paidbah ban don don noh sha ka party ba don sorkar khnang ban kham ioh ai jingiarap bad jingmyntoi ia ki paidbah.
Ki paidbah bapli ki phuh mut phuh mat bad ap khmih lynti kliaw na ita i jingmyntoi ban ioh kham bun shuh shuh na kine ki MLA kiba kwah don sha ka liang sorkar.
Ha ka jingshisha,ka jinglalot,ka jingkwah rhah bad jingkwan myntoi sha lade ka wan pynjot bad kyrtoh kylla hi sha lade(selfishness is self defeating).
Kiba bun ki MLA naduh mynshwa kiba la ngat ha kum kane ka apot kim ju lah khie khlieh shuh hadien ha bud namar ka jingleh lade hi jongki.
Ka jingsneng Tymmen I Rgh Radhon sing Berry ka kren shai ba ha kino kino ki kam ba ngi la leh,ka don beit ka nongkylliang ia kaba bha ne kaba sniew.
Ka Phawer u Aesop ruh ka ong ba ka nongkylliang kaba kham sniew ka ap ban snoh ha piew.
Don ruh ka jingsneng phawer kaba ong’mai pap ka bneng ka khyndew ia u bym sngewnguh.
’Wat ka saians ruh ka pynshisha ia kane.
Ha ka Newton 3rd Laws of Motion lah thoh shai kumne:’In every action,there is an equal and opposite reaction’ kaba mut kajuh hi ba man ki kam ba leh,ka nongkylliang ka wan beit ban tangon nadien.
Kham bun hi ki sitting MLA ki kwah ialeh na ka party kaba bat ia ka sorkar.
Kane ka bakla shibun.
Dang shi taiew ki iaroh,sa shi taiew pat ki bein kylla noh kalong kumba pynkhein ia la ka ktien ne jutang lajong.
Shisien ba pynkhein ia la ka ktien ne jutang lajong,suki suki kam ju map iano iano ruh la u rit ne u khraw ruh kumjuh.
Mynta,kine ki MLA phoilian kin leit pah sha ka NPP ne UDP ba ki don ha ka sorkar hynrei kim poi pyrkhat pat ba kine ki party kin ioh bat sorkar biang ne em.
Lada ka NPP kan rem noh na ka state Nagaland,Arunachal Pradesh kan duh noh(derecognise) ia ka kyrdan National Party bad kan shu long noh tang kum ki state party kumba long kiwei kiwei ki state party ha Meghalaya.
Lada kine ki party kim don shuh ha ka sorkar,kata lei lei kan sa wanrah ka apot sepngi ka bym lah ong shuh bad ka ing ka sem jong ki ki nongialam party ruh kan sa kynjah noh(deserted look) namar ki shad kmen kam ju neh slem hynrei tang shiteng por kumba long lem kiwei kiwei ki party kylleng ka ri India.
Lada jia ba kine ki MLA phoilian ki rem noh ha ka Election 2023,kin sa pynkit pop ia kato ka party,kin kynnoh ba shet kylla ki briew lajong bad trei ka bor pisa ne leh thok ka kor machine thep vite EVM,etc.
‘Man u briew u lok suda te,katba dang bet pisa,ynda la poi ka kyrduh(rem noh)pat wat tang ha tyngkong ing ruh kim phai khmat satia.
Hap husiar bha ba ioh ka jingong ki riew stad ka urlong shisha.
Hangta kein,ngin shem ba ‘uba shngain, un sah marwei’ bad ruh ‘uba rkhie nyngkong un iam khadduh’.
Shillong:U Myntri Rangbah ka jylla u Conrad K.
Sangma ha ka sngi Balang u la plie ïa u mawnongrim na ka bynta ban tei ïa ka “Dairy Complex" hapoh Shnong Mukhla kaba hap hapoh ka West Jaiñtia Hills ha ka jingïadonlang u MLA Bah Wailad Shylla.
Ïa katei ka Dairy Complex la tei ha ka jinglut kumba 9 klur bad la bei tyngka da ka National Programme for Dairy Development, ka sorkar Pdeng.
Ka projek ka long shibynta jong ka Meghalaya’s flagship programme ka Dairy Mission.
Haba kren ha ka jingïalang, u Myntri Rangbah u la ong ba ka projek ynda lah dep kan pynïoh kam kumba 2000 tam ki nongpynmih dud bad kan ïarap ruh ban pyndap ïa ka jingduna dud hapoh ka jylla.
“Lyngba kane ka projek ngi ïatreilang ban pynthikna ïa ka ïoh ka kot lyngba kane ka jingmut ba thymmai bad ka kam thymmai, khamtam na ka bynta ki samla ba dangkhie kaba long katkum ka nongrim ka jingbun briew kaba ngi ïohi hapoh ka jylla," ong u Myntri Rangbah.
“Ngi khmih lynti ba kumba 50,000 ngut ki samla kin ïasoh ha kane ka kam manla u snem, kaba mut ngi donkam ban thaw kam thymmai kumba 50,000 tylli manla ka snem.
Kadei ka jingïaleh kaba heh bha na ka bynta ka sorkar," u la bynrap.
Haba ong ba kane ka projek ka long kaba donkam na ka bynta ka sorkar, u la ong, “Hapoh jylla jong ngi, ngi don ka jingpynmih dud kumba 12 lak litar bad ha kajuh ka por kiba dih dud ha ka shisnem ka long palat 200 lak litar.
Kumta ka don ka jingïapher kaba khraw bha hapdeng ka jingpynmih bad ka jingpyndonkam ïa ka dud hapoh jylla.
Kane ka long ka lad na ka bynta jong ngi ban pynïoh ïa ki kam ki jam.
"U la ïathuh ba bun jait ki kam ban tei bad ki projek pynroi na ka bynta ka Jaiñtia Hills, kynthup ka jingbuh mawnongrim na ka bynta ka Mini Secretariat ha Jowai, ka jingpyni tynnad ïa ka sor Jowai bad ka jingpynbha ki surok shnong bad ka jingpynïasoh hapoh ka district.
U la ïathuh ruh ha ka jingïalang ba ka Maternity and Child Hospital, Jowai shen yn sa ainam na ka bynta ki paidbah jong ka jylla.
Itanagar:Ka China, ka la thaw sa kawei pat ka shnong ha Aruna chal Pradesh bad katei ka shnong, ka don 60 tylli ki iing, ong ka khubor jong ka NDTV.
La iathuh da ki lad khubor, ba kitei ki jingtei, kim shym don satia ha u snem 2019, hynrei mynta hadien shisnem, ki la mih kitei ki iing thymmai.
Dang shen ka Pentagon, ka pyn shisha, ba ka China, ka la rung sha ki bynta jong ka Arunachal Pradesh, ha kaba ka la tei ia ki iing ki sem ha katei ka jylla.
Katei ka jingtei beain, ka dei ha ka jingjngai kaba 93KM sha mihngi jong ka China.
Kane ka jingtei kaba thymmai, ka dei kaba don haduh 6 Kilometre, ha u pud u sam jong ka India, ha ka bynta jong u Line of Actual Control (LAC).
Ym shym la lah ban pyn thikna, la ia kitei ki iing, la don ba pyndonkam ne em.
Ka khubor na ki shipai India, ka kdew, ba katei ka jingtei, ka dei ha u pud jong ki ar Ri, lane ha u Line of Actual Control bad la iathuh ba kitei ki jingtei, ki dei ha Shi-Yomi district jong ka Arunachal Pradesh, ha kaba ki don ki jingtei iing bad ba la pynher da ki lama jong ka China.
PeonKa kot ba kumno ba donkam halor ka kam peonPeon nga kwah ban apply bd ki ducument aiu don kamNga ruh nga kwah peon lada iohKumno ban applyPeon lane CleanerKi documents aiu don Kam ban submitNga ruh Ng kwah trei cleaner sngewbha ai Kam lang sir ne madam.
New Delhi: U Narendra Modi, myntri rangbah duh ka Ri, ula pynbna paidbah mynta ka sngi, ba ka sorkar India, ka la rai ban pynduh noh ia ka ain nongrep, ha kaba yn weng ia katei ka ain, ha ka dorbar, ka ban sa long shen.
U Narendra Modi, ula pan map ruh na u paidlang ka Ri, namar ba ka sorkar, kam shym la lah satia  ban pyn kohnguh ia ki nongrep, halor katei ka ain bad u iathuh ba ia katei ka ain, yn pynduh noh ha kane ka jingshong dorbar jong ka Parliament, ka ban sa long noh shen.
“Nga pan map na ka India bad da ka dohnud kaba khuid, hynrei ngim shym la lah satia ban pynsngewthuh ia ki nongrep, halor katei ka ain nongrep bad hangne,  nga pynban, ba ngi la rai ban pynduh noh ia kitei ki lai tylli ki ain nongrep, ha kane ka dorbar, ka ban sa long mynta u bnai" ong U Modi, haba kren sha ka Ri, mynta ka step jong ka sngi thohdieng.
“Kaei kaba nga leh, nga leh, na bynta ki nongrep bad kaei kaba trei, ka dei na bynta ka Ri.
Da ka jing kyrkhu jongphi, nga sngew ba ngam ju duh mynsiem, ha ka jingtrei shitom jongnga.
Mynta nga pynbna, ba ngan nang trei shitom, khnang ba ka jingthmu jong u paidlang ka Ri, kan sa urlong" ong U Modi.
Shillong:Ka jing ialang jong ka Voice of People Party (VPP), ka don ka sur kaba kham pher bad kata ka long, ba la khot ia kito kiba wan sha katei ka jing ialang, ba kin ia pyn noh synniang, katba ki lah bor, lada ka dei T.
5 ne T.
10.
U Bah Ardent Basaiawmoit, nong ialam ka VPP, ula kyrpad ia kito kiba wan sha ka jing ialang, kaba la pynlong ha Laitkor; ba kin ia pyn noh ia katei ka seng, da ki jing ai jongki bad la iohi, ia bun bah ki shynrang, kynthei, kiba wan ha ka jing ialang, kiba la leit thep pisa, ha kawei ka borti kaba blue, kaba don ha katei ka jaka jingialang.
Ym shym la tip satia, katno katei ka pisa, kaba la ioh lum, ha katei ka jing ialang.
U Kappera Srinivasulu, u nongialam ka TDP, ula shah rem ha ka elekshon ha ka Nellore corporation bad utei, ula khi, ia la u jong u tmain tang shiliang ka ngab bad u shniuh ruh tang shiliang ka khlieh bad ula pynbna ruh, ba un sa iai bteng ban leh kumta nangne shakhmat.
U Srinivasulu, ula bam smai ruh ba naduh mynta, un iai bteng ban khap tmain tang shiliang ka ngab jongu bad katei kan dang iai bteng haduh ba u nongialam ba heh duh ka TDP, U Chandrababu Naidu, un wan phai biang, kum u myntri rangbah ka jylla Andhra Pradesh.
Ym tang katta, hynrei utei u rah ruh ia ka sleit, ha kaba ula kyrpad ia ki paidbah, ba kin jied biang ia U Naidu, kum u myntri rangbah ka jylla, ha ka jaka jong u YS Jaganmohan Reddy.
U Srinivasulu, u kam ba ka seng synshar YSRCP, ka don bynta ha ka jingthep vote tuh bad nangta, ba ki pyndonkam ruh ban thied vote da ka bor jong ka pisa ha Nellore.
Ha kajuh ka por, U Naidu ruh, ula mih mynta ka sngi, na iing dorbar jylla, da ka jing iam pangnud, ha kaba ula dep pynbna, ba un nym rung shuh satia ha iing dorbar, haduh ba kan da kut kane ka aiom, kaba mynta, hynrei, un sa wan phai biang, tad ynda, un shah jied biang, kum u myntri rangbah ka jylla.
,Watla ngam dei na ka Hima Maharam, hynrei nga da kyndit thred kumba nga ioh ïuh ia u mrad kynsha aiu re aiu haba nga iohsngew bad iohi ia kawei ka jingkren byrthen tyngeh i wei na ki longkmie khasi ba la kham ïaw rta na shnong Lumsohriew i ba la ong ba ki Maram ki dei tang ki POIEI suda, kane jingkren ka ktah haduh katta katta ia ka longbriew manbriew bad ka imlang sahlang namar kum kine ki jait jingkren ki wanrah ia ka jingsngew iapher jaitbynriew wat hapdeng ngi para khun khasi khara.
Ka jingkynnoh ki maram POIEI ka dei ka kyntien kaba niewpoh niewbeiñ bad ka kyntien kaba poh tam ha ka longbriew manbriew, nga lah ban ong ba ka kham kordor shibun shah ki mrad ban ia kita ki Poiei, namar ki mrad ki don la ka sem ban shong ban sah ban thiah ban dem, hynrei ki poiei kumba kynoh i tei i longkmie kim shym long kumta namar ka kyntien Poiei hi ka thew ne mut ba ki dei kita ki bym shym la don iing don sem bym don ka jaka shong jaka sah, kiba shu wan poiwir poi hap nangno re nangno bad kiba thiah ia ki madan madiah ki khlaw ki btap bad ki kharai tohtih kat haba lap ba shem bad kiba shu ap khrong wat ia ka bam ka dih kita ki dei ki poiei kumba la ong da i tei i longkmie.
Hynrei haba phai pat sha ka jingkynnoh thala jong i tei i longkmie ba ki maram ki dei tang ki Poiei ka long kaba bakla shibun eh kane ka jingkren kam shym la ktah tang ia kiba na ka hima Maharam hynrei ka ktah ruh wat ia ka longbriew manbriew bad ka imlang sahlang baroh kawei namar ka dei ka kyntien ba pynpait pynjot pynpra bad kaba pyniapher wat ia ka jaitbynriew baroh kawei.
Ha ka jingshisha lada don kano kano ka jingiania ne jingbymsngewthuh jingmut hapoh shnong poh thaw, kum ki longkmie ba la iaw rta ki ba long ki nongsaindur ia ka iing ka sem ki la dei ban tyngkai bha ia ka rukom kren ha shwa ban kren khnang ba kan ym ktah mationg iano iano, namar ban shu padiah ia u thylliej khlem bai wai ka long kaba Ma! namar dei ka jingbymlah ban teh lakam ia u thylliej ka juh wanrah ka jingjot jingpait jingpra wat ia ka iing ka sem ka shnong ka thaw ka ri bad ka jaitbynriew.
Kumta haba iadei bad kane ka jingkynnoh ngi dawa ba dei ban panmap mardor halor kane, khnang ban wanrah pat ia ka bha ka miat ka suk ka sain ha ka longbriew manbriew.
Bad kyntang ia wai lyngkot eh ngim dei ban ailad kum kine ki jait jingkren kiba niewbeiñ niew pohjait ia kiwei, namar kine kin sa wanrah ia ka jingsngewpher jaitbynriew hapdeng jong ngi para khasi.
Kren don akor iano iano, phin ym duh nong eiei,Kren sarong, phin kit da khoh pei.
Haba la kynih ka ‘yiar kynthei,jlang lang lang khynwin ka pyrtheiDait sbak ia u to khmut thylliejpadiah khlem baiwai lada ym tip bankren.
Ka kynthei bym ler ka pynjot pynpra ia ka iing ka semImat kane ka long kam dei ka khasi dei khyllah jait imat kala shu kren pathar pynpoh ia ka jait khasi…halor kane  ngm sngewtynnad bn sngewkine ki kyntien ka dei bn pan map nh mardor…lem kumta baroh ki seng kin ia khih halor kane….
Shillong:U Conrad K Sangma, myntri rang bah ka jylla, mynta ka sngi, ula plie ia ka tasa ma ‘Me’gong’ kaba thmu ban kyn tiew ia ka kolshor, ka jinglong jingman jong ki jait bynriew Garo.
Katei ka tama sa, kaba lai sngi, yn shim bynta da ki nong Meghalaya, Arunachal Pradesh, na Sikkim bad na Assam bad ha katei ka prokram, yn pyni ia ki jingdih, ba ki ju shna kyrpang, kaba la ju shna na u khaw bad na ki soh.
Haba plie ia katei ka tamasa ha Babadam, kaba don hajan jong ka nongbah Tura, U Conrad K Sangma, myntri rangbah ka jylla, u ong “Katei ka tamasa, ka kynthup ia shibun ki jing rakhe bad katei ka long, ban rakhe ia ka jingdap 50 snem ong ka jingioh ia ka jylla Meghalaya bad nangta ka jingdap ba 75 snem jong ka jing laitluid ka India".
U Sangma, ula ong shuh shuh ba ha ka tamasa Me’gong, ka tnat shangkai pyrthei, kan pyni ia ka Garo hills, kum ka jaka shang kai pyrthei.
Ha katei ka tamasa, la pyllait paidbah roh ia ka logo jong ka Meghalaya at 50, ha kaba la pyllait da u myntri rangbah, ha ka jing don ryngkat U Thomas A Sangma, U Marcuise Marak, baroh arngut ki MLA bad nangta U Gautam Bhattacharya, uba dei U Deputy Head of Mission, Embassy of Sweden.
La iathuh da U Sangma, ba ha ka 21tarik Kyllalyngkot, 2021, yn pynlong ia ki prokram kiba heh ha ka nongbah Shillong bad ha kiwei de ki bynta jong ka Jylla.
U myntri rangbah, u iathuh ruh ba ka sorkar jylla, kan tei ia ka “Tribal Research Institute" (TRI), ha Chidikgre ha Babadam bad katei ka dei, na ka bynta ban wad jingtip, halor ka jinglong jingim jong ki jaitbynriew trai shnong.
La iathuh ruh ba ka Me’gong, kan dei ka tamasa, ka ban pynong man la u snem, naduh u snem ban wan ha phyllaw jong ka TRI.
Ha kane ka prokram, na ka jing ialeh kmen, ha ka jing ia dih ia ki jingdih ba shet tynrai, kan don ruh ka jing ia tem ia put, da ki kynhun kiba tbit na ka jylla bad nangta, sa kiwei de ki nongtem nongshad jong ka thain shatei lam mihngi.
Nongstoiñ: Ka Seng Hynniewtrep Youth Council (HYC), West Khasi Hills District, mynta ka sngi ka 18 tarik u Naiwieng kala leit ban iakynduh ia u Superintendent of Police ka WKH u bah H.
G Lyngdoh ban iakren halor ka jingkynrei jong ki jingjia iatyngkhuh kali ha ka surok bah Nongstoiñ-Shillong.
Haba iakren sha ki lad pathai khubor u General Secretary ka HYC, WKHD u Samla Wanteibok Lyngdoh u la ong ba kaba la pynlong ia ka Seng ban leit iakynduh ia u SP halor katei ka mat kadei ruh hadien ba Seng kala ioh pdiang ia ka jingud jingnam jong ki paidbah halor ka jingdon ki katto katne ngut ki nongniah kali kiba niah khlem akor bad kiba shongshit khawiang kaba la wanrah ia kiba bun ki jingjia iatyngkhuh kali kat haduh ban da duh ruh ia ki mynsiem briew kiba kordor.
Shuh shuh u la ong ruh ba nalor katei ka mat ka Seng kala kyntu ruh ia u SP ban tehlakam ia kiba kum kitei ki briew da kaba buh ia ka khyrdop ban talasi ia ki nongniah kali bad lada lap ba ki buaid ha kapor ba niah kali kidei ban shah pynshitom katkum ka Motor Vehicle Act.
Shillong:U myntri ka tnad ka koit ka khiah, u James PK Sangma u la ong ba wat la ha ka jylla, ka khlam ka la duna, hynrei na ka ka tnad kan ym pat lah ban khein sting bad ka tnad ka la long ruh kaba la pynkhreh ban ia khun ia ka bynta balai jong ka khlam, lada ka wan lynshop biang.
“Ngi buh ka jingkyrmen ba ka bynta ba lai jong ka khlam kan ym wan lynshop shuh ia ka jylla, hynrei lada ka wan na ka liang ka tnad ka la long ka ba pynkhreh"la ong u Sangma.
U myntri ka tnad ka koit ka khiah, u la ong ruh ba na ka bynta ki program jinglehkmen (Festival)na ka liang ka tnad ka la phah ia ki bad ki kyndon, bad na ka liang ka tnad ruh kan long kaba peitngor ban pynthikna ba ki briew kin lait na ka khlam Covid.
Lah ban kdew hangne ba ha ki sngi ban wan ar tylli ki program lehkmen ki ban pynlong da ka sorkar jylla kum ka Megong festival ha Garo hills, kaba la sdang mynta ka sngi ka 18 tarik u Naiwieng 2021 bad ka ban kut ha ka 21 tarik u Naiwieng 2021 bad kawei ka long ka Cherry Blossom festival ka ban sdang ha ka 25 tarik haduh ka 27 tarik u Naiwieng 2012.
Nongstoiñ: Ka Seng Hynniewtrep Youths’ Council West Khasi Hills District, mynta ka sngi 18 tarik u Naiwieng, ka la ia kynduh ia u DC incharge ka WKH u P.
D Sangma ban kyrpad ïa u ba un ailad noh ia baroh ki kali kamai paitbah ba kin iaid bad ban weng noh ia ka Odd bad Even Numbers.
Ka Seng ka la iakren ruh halor ka jingeh ba ki nongniah bad trai kali ki iakynduh ha kaba iadei bad ka jingshah dain kuna ki kali kamai kiba la kut permit bad ban ailad biang la kumno kumno haduh ba u kut u ne u snem 2021.
Shu shuh ka Seng ka la kyrpad ruh ia u DC ban ailad bad shah noh ia ki jingiaseng paidbah jong ki riew ngeit khristan namar ia kiwei kiwei ki tamasa la shah.
Ha kaba iadei bad kitei ki jingkyrpad ka HYC ha kaba iadei bad ka jingpyniaid odd bad even number ka ki kali kamai u DC u la kular ban sa pynnih noh ia ka hukum ban weng noh bad ha kaba iadei bad ki jingiaseng paidbah ki riew ngeit khristan u DC u la ai jingmut ba kin da pan jingbit shwa ban pynlong katba ha kaba iadei pat bad ka jingshah dain kuna ki kali bala kut permit u DC u la ong ba un sa iakren bad ki bor ba dei peit.
Nongstoiñ: Ki paidbah nongshong shnong jong ki 10 tylli ki shnong jong ka Laitkseh bad Marngor Circle kiba kynthup ia ka shnong Laitkseh, Upper Laitkseh, Marngor, Langlew, Mawkhan Pambeh, Mawblei Mawjnoin, Mawkhan Phyllut, Mawkhan Wahkwang, Nongdom Laitmilang bad ka Lawnamlang kila pynpaw ia ka jingkyndit bad lyngngoh ngain hadien ba kila ioh jingtip ba ki khlem shah kynthup ha ka District kaba thymmai ka Eastern West Khasi Hills District.
Lah ban kdew ruh ba ha shwa ba ka sorkar kan plié noh ia ka Eastern West Khasi Hills District, kala don ruh ka jingbthah ia kitei ki 10 tylli ki shnong ba kin pynsngew iaka jingkwah ka jong ki la ki kwah ban leit pyniasoh sha ka District thymmai lane ki kwah ban neh ha ka West Khasi Hills District kaba dei ka District kaba rim ha kaba ia kane la pynlong ruh Ia ka public hearing da ki bor ba halor bad da kawei ka sur ka rai ka jong ki ka long ban iasoh bad ka District ba thymmaiShuh shuh ha shwa ka Public Hearing ruh, na ka liang ka Synjuk Dorbar Shnong Marngor-Laitkseh Circle lyngba ki rai jong ki Dorbar Shnong jong ki 10 tylli ki shnong kiba hap ruh hapoh ka Mawthadraishan C&RD Block kala phah ia ka jingthoh sha sha ka sorkar bad sha ki MLA ban kyrpad ba kin pynhap ia kitei ki shnong hapoh ka District ba thymmai khnang ba kan pynsuk ia ki paidbah jong kitei ki shnong ha kaba iadei bad ki jingdonkam ha ka Block kumba ki ju don baroh shi katta ha Mawthadraishan C&RD Block hynrei kala long pynban markhong pong ia kaei kaba kial dep ban pynaw lyngba ka public hearing bad ki jingthoh bapher bapher ba kila dep phah.
Kumta na ka liang jong ki nongshong shnong jong kitei ki 10 shnong kila kyntu jur ia ka sorkar ba kan sngap bad shim khia halor katei ka jingeh ba ki paidbah ki iakynduh khamtam ha ka jingiadei kam bad ka Mawthadraishan C&RD Block.
Nongpoh: Ha ka jingialang kaba mynta ka sngi ha Nongpoh, ki nongkhaii Syiar kiba don ha ka shatri jong ka Nongpoh Poultry Supplier and Retailer Association (NPSRA), ki la shim ia ka rai ban khanglad ia ki briew kiba nabar jylla ban wan khaii syiar sha ka thain Nongpoh, kata naduh Shangbangla haduh Umsaw Nongkharai, ki jaka kiba dang hap hapoh ka jingpeit jingkhmieh da katei ka seng.
Ka kyrwoh kaba la phah da u Bah Bankerlang Uriah, President ka NPSRA, la pynpaw ba nangne shakhmat ka seng ka shim ia ka sienjam ba kim shah shuh ia kino kino ki briew ba kin wanrah ia ki Syiar na shabar ka jylla, ka la ktah palat ia ki nongkhaii kiba dei na trai jylla, namar ba la don ki briew nabar jylla kiba la sdang ban wan leh trai khlieh sha ka thain Nongpoh ban wan khaii ia ki syiar kiba wanrah nabar jylla kaba la pyniap pat ia ki nongkhaii syiar haka thain Nongpoh.
Hadien ka jingpynbna, ka seng ki la shim ruh ia ka rai ban dain kuna ia nongdie doh kiba die tam ne duna ia ka dor ba la buh da ka Association kata ka long T.
300/- shi kilo lada lap ba ki pynkhein ia ka rai, naka bynta ka jingbit jingbiang lang jong baroh ki nongkhaii bad kumjuh ruh ki nongot doh, haka thain Nongpoh baroh kawei.
Nongpoh: Ha ka jingjia aksiden kaba la jia mynta ka sngi ha ka por 2 baje eiei janmiet hapoh ka surokbah NH-6 bad kaba hap hapoh ka shnong Umran Niangbyrnai, uwei u rangbah uba niah ia ka thuk thuk kaba don ia u number ML-04C-7049, u la mynsaw jur, hadien ba katei ka thuk thuk kaba u niah, ka la kum iatyngkhuh bad kawei ka kali na Assam kaba don ia u number AS-01EV-2320.
Ia utei uba la mynsaw ha katei ka jingjia, la pynkit noh mar mar sha sha CHC Umsning, na ka bynta ban ioh ia ka jingsumar.
Nongpoh: Ka Kong RM Kurbah, Deputy Commissioner Ri Bhoi District, ka la aiti ha ka Magistrate ban pynlong ia ka jingtohkit halor ka jingujor da ki nongialam GSU Byrnihat Region, kiba la ujor sha ka DC, lyngba ka jingthoh pyrshah ia u Manoj Sharma, Manager ka Orient Health Food Private Limited, kaba don ha Rajabangan, Byrnihat, halor ka jingkynnoh utei u Manager ba la kynnoh ba u leh kynshlein ia ki kynthei bad nalorkata, la kynnoh ruh ba u pyntrei da ki khynnah rit.
Ka Kong R.
M Kurbah, ka la ong ba tang mar ia ioh ia katei ka shithi jingujor na ki nongialam ka GSU, ka la shimkhia mardor halor katei ka kam bad ban phah tohkit halor katei ka jingjia, khnang ban lap ia ki jingshisha baroh.
Ka la ong ruh, ba ia kaba mynta ka dang ap halor ka kaiphod ban sa phah da ka Magistrate kumba la bynshet ban tohkit halor katei ka kam bad lada lap ba u donkti shisha halor katei ka jingshah kynnoh, kaba mut ba na ka liang ka ophis jongka kan sa shim khia ban leh katkum ki kyndon jong ka ain.
Shillong:Ka Central Ministry ka la peit bad ïohi ïa ka jinglong bakhuid jong ka Wah Umngot.
Ïa katei la ïohi lyngba ka dur ba la buh da katei ka Jal Shakti Ministry hapoh ka Tweeter.
Katei ka Jal Shakti Ministry, kaba shimkhia halor ka jinglong ki tyllong um jong ki Wah, ka la lap da lade ba haduh katno ka jinglong khuid jong katei ka Wah Umngot.
Hapoh ka tweet kaba la buh hapoh ka shnat treikam, ha kaba ka ministry ka la pynmynta ïa ka dur jong ka lieng kynda kaba per bad ïaid halor sla um jong katei ka Wah ha Meghalaya.
Katba lah tip da baroh hapoh ka jylla, ka jingkhuid palat jong ka um ka la long kumba ïohi paw ba ka lieng ka per hajrong ka lyer.
Katei ka jingkren hapoh tweeter ka la ïoh ki jingkynthoh bad jingïaroh jong ki hajar ngut ki nongpyndonkam Tweeter.
Na ka liang ka Ministry ka la batai ïa katei ka Wah Umngot kum kawei na ki Wah kaba khuid tam ha ka pyrthei.
Shillong: Ki nongialam jong ka seng longkmie HNYF ,ha ka sngi palei ki la wan mih shakhmat ban pynpaw ia ka jingbitar halor ka jingkynthoh jong ka kong Phatimai Kharbhih ha ka 15 tarik mynta u bnai ia ki nongwest.
Kane ka seng longkmie  HNYF mynta ka sngi, ka la ai por ia ka kong Phatimai Kharbhih ba kan dei ban pan map na baroh ki nongwest hapoh ka shitaiew bad lada ka dang kuman na ka liang ka seng kan ym ban se ban iaid da ka lynti jong ka ain.
Haba kren ha ki lad pathai khubor na ka liang ka President ka HNYR Women Wings ka kong Beti Jyrwa ka la ong ba “Kum ki longkmie ki dap da ka jing sngewkhia bad jingsngewduh jing kyrmen halor ka jingkren jong ka kong Phatimai Kharbhih kaba la kren pynjah burom ia ki nongmaram da ka ba ong ba ki dei ki misteri, ki nongshong surok bad ki poi ei shisngi".
Ka la bynrap shuh shuh “Na ka liang jong ka seng ka dawa na kane ka longkmie, ka ba la kam ia lade ba ka dei na ka  seng longkmie ba kan pan map mardor halor kine ki jingkren pynjah burom jong ka, ia ki nong West bad lada ka dang sngap mynthi na ka liang ka seng kan iaid da ka lynti jong ka ain pyrshah ia ka ne ka longkmie".
Ka kong Jyrwa ka la ong ba “La kha ia nga hapoh Jakrem Mawkyrwat ha ka ba nga dei ka President jong ka  Women’s Wing jong ka jylla baroh kawei bad ka jingpynjah burom jong ka, ia ki nong West da kaba ong ba ki dei ki poiei ka long ka ba bakla".
Ka kong Beti Jyrwa ka la dawa ruh na ka kong Phatimai ba ka dei ban pynshai ha ryngkat ki kot ki sla ia baroh ki jingkynthoh jong ka pyrshah ia ki  nong West ba ki dei ki poiei kiba wan na  Bangladesh lane Pakistan.
Ki la dawa ruh ba kane ka longkmie ka dei ban panmap mardor halor kane ka jingkren jong ka, namar ba ka la pynjah burom ia ki bri u hynniewtrep baroh kawei bad ka la ai por ruh ia ka shitaiew ia kane ka longkmie ba kan pammap bad lada ka ne ka longkmie ka dang kuman na ka liang ka seng kan leit da ka lynti jong ka ain.
Shillong: Ha ka 12tarik mynta u bnai, la ioh tam ia  u khyllung, bym pat dap bnai; ba la pynhap noh, uba dang 4-5 bnai ka rta.
La lap ia utei u khyllung, ha nala, kaba don hajan jong ka IIT Rynjah, Pdengshnong, Shillong.
La leit rah ia katei ka met ha Civil Hospital, Shillong.
Haduh mynta, katei ka met, ka don ha Civil Hospital, Shillong bad kito kiba tip, kin phone ha u number 0364 2222214/2222215.
Ia kiba ai jingtip, yn buhrieh ia ki kyrteng jongki.
Shillong: Ban pyrshah ia ka jingiai pynbor jong ka sorkar ban ai ia ka tika iada Covid-19, ka kynhun ia kaba la tip kyrteng kum ka Awaken India Movement(AIM) Meghalaya Unit ka la kyrpad ia ki paidbah ba ki dei ban ieng ha ka nongrim lajong lada ka don kano kano ka jingshah pynbor ha ka sorkar ban ai ia ka tika.
Katei ka kynhun ka la pynpaw ruh ba naduh ba la wan lynshop ka khlam Covid-19,ka sorkar ka la pyrshang ban leh da ka Divide And Rule Policy da kaba ka la shah tang ia ki briew kiba la dep ban ai ka tika kiba lah ban leit sha ki ïingmane bad kumjuh sha kiwei kiwei ki jaka paidbah katba ha ki jingialang elekshon bad ha ka jingialum ialang bun briew ban leh kmen ha ka sngi ba plie ia ka distrik thymmai pat da ka sorkar kam don jingktah eiei satia watla kiba bun ki briew ha kitei ki sngi ki la pynkheiñ ia ki kyndon ba la bthah da ka tnad ka koit ka khiah bad ka sorkar ka khlem leh eiei satia.
U nongialam jong katei ka kynhun, u Bah Bashai Marbaniang, u la ong ba na ka liang jong ka Awaken India Movement lyngba ka Meghalaya State Unit ka la pynkhreh ia ka World Wide Public Demonstration ne da ka jingiamih paidbah ha ryngkat ka Ri India baroh kawei, ka ban long ha ka sngi saitjaiñ kata ka 20 tarik u bnai Nailur 2021 ha ka por 10 baje mynstep ha Motphran bad yn sdang da ka jingialang ha kaba yn sa don ruh da ki nongkren ki ban sa kren ha katei ka sngi bad na ka liang jong katei ka kynhun ka la kyntu ia ki paidbah kiba don ka jingkitkhlieh la kiba la dep shim ia ka tika ne ki bym pat dep shim ruh hynrei kum ki nongshong shnong hi ki don ia ka mon laitluid lade.
Katei ka kynhun ka la kren da kaba shai ba kam don jingpyrshah eiei ruh em halor katei ka tika hynrei ki ieng pyrshah na ka daw ka jingshah ban beiñ, ka jingshah lynshop bad ka jingshah thombor ha ki bor jong ka Sorkar ha kiba bun ki liang kiba pher ba pher.
Shuh shuh katei ka kynhun ka la iai ban ruh da kaba ka la ong ba ka jylla ka dei ban burom ia kaei kaba na ka liang jong ka Supreme Court ka la shim ia ka rai naduh kaba sdang kata ka long ba ka jingshim ia ka tika kan long da ka mon laitluid hynrei ym da kaba shu pynbor.
Ka la saphriang ka video, ha kaba u doktor, u bam da ka eit masi.
U Dr.
Manoj Mittal, u dei uba la pyndep ia ka kyrdan MBBS MD bad u dei uba la pyntbit ban sumar ia ki khyllung, khynnah ha Karnal ha Haryana.
Ha katei ka video, la iohi ia U Mittal, ba u don ha ka sem masi bad u iathuh shaphang ki san tylli ki jing kongsan jong ka eit masi bad nangta, u sa tam ia ka eit masi na madan bad u sa bam shngiam ia ka.
U da iathuh ruh, ba ka kmie jongu, ka ju bam bha ia ka eit masi, ha ki por, ba ka shah thngan.
U iathuh ba ka eit masi, ka pynkhuid ia ka jingmut jing pyrkhat jong u briew, ynda haba ka la rung ha ka met jong u briew bad nangta ka pynkhuid ruh ia ka met ka phad hi baroh kawei.
La pyni paidbah, ia katei ka video, da ka  Viral Haryana, kaba dei ka  news website, bad hadien kata, sa ka phriang ha ki social media bapher.
Kum ka jingpynbud shuh shuh ia ka jingthoh ba nga la thoh shaphang ka jingpaw nam jong ka Shnong Nartiang na la mih ha ki kotkhubor khasi babun, nga kwah ban ai shuh shuh katto katne ki jingshisha ia kiba nga la kum ioh iehnoh.
Kine ki dei ba ka shnong Nartiang ka don kumba 500 tnum iing (ym kumba 150 kumba la iathuh u rangbah shnong) bad ki khliehbriew kynthei bad shynrang ki don kumba 2500 ngut.
Ki nongrep ki bun bha ym tang 50 ngut namar jan baroh ki don khyndew lajong, ym kum ka shnong Moodop ba marjan.
Ki nongbylla ruh ki don tangba ym da bun bad ka bai bylla ka dei T.
300/- bad don ruh ki ba ai 400 ne tyngkhat 500 tyngka shi sngi katkum ki jait jingtrei.
Ki doktor ki don 2 ngut, ki Engineer 2 ngut, ki nonghikai skul 15 ngut, ki L.
P skul 3 tylli, ki SSA 3 tylli, U P skul 3 tylli, H.
S kawei.
Ha kaba iadei bad ka jingtyrwa knia ha ka Blei Durga ha ka por leh Puja ha Temple jong ka ha shnong Nartiang, mynshuwa eh, la tyrwa knia da ki khlieh briew hynrei, ynda la wan synshar ki Phareng ym tang ia ka hima Jaintiapur hynrei ia kiwei kiwei ki hima ruh, la khang pyrshah ban knia briew hynrei hadien la tyrwa knia noh da ki Blang Sohmoh.
Mynta ruh la knia puja da ki Langsohmoh bun tylli ba noh bynta u Doloi, ki Lyngdoh bad kiwei.
Ki Phareng, shuwa ban knia blang ki da test ia ka jinglehniam puja da kaba phah knia da u blang nar ban tip la ka jinglehniam da dei ia ka blei shisha Ne em.
Ki nonglehniam puja ki leh shisha kumta bad ka la jia ba u nar ba knia u kylla blang nar da kaba pah blang shisha.
Hadien katto katne por la pynsangeh noh ia ka knia puja da ka nar bad la leg noh da ki blang shisha.
Mynshuwa hapoh ka Raid Nartiang ki shnong ki ba don Lyngdoh knia ki dei ka Larnai, ka Nongdhar, ka Nongkrem, ka Nongmulieh, ka Takhniang bad ka Nartiang.
Ki shnong ki ba hap ha ka Ilaka Nartiang ki dei ka Larnai, Sohphoh, Thadjamusem, Nongkharai, Bamkamar, Iongshiwit, Murathud, Nongdhar, Nongkyllep, Mookabeng, Mookhyniung, Kdiap, Umladang, Umbluh, Laru, Bambthong, Rakabah, Umtangting, Mungkbu, Bamkhne, Moorap, Moobakhon, Mookjat, Nongmoolieh, Sehlama, Ksehrynshang, Kremlawit, Mynsngat, Moodop, Moopliang, Kdohkule bad Nartiang.
Shillong:U myntri rangbah ka jylla u Conrad K Sangma,  myn hynnin ka sngi balang, u la pynshai ba na ka liang ka sorkar, kan ym ieh shadien ia kino kino kiba don bynta ha ka jingthmu ban pynbeit ia u pud u sam hapdeng ka jylla Assam bad Meghalaya.
Kane ka jingpynshai ka long ba hadien, ka jingmih ka jingkylli na kiba bun halor ka jingbym kynthup jong ka sorkar jylla ia ki District council, ha kaba ia dei bad ka jingthmu ban pynbeit noh ia u pud u sam hapdeng ka jylla Assam bad Meghalaya.
Haba ia kren bad ki lad pathai khubor, na ka liang u myntri rangbah ka jylla u Conrad K Sangma, u la iathuh ba kam don kano kano, ka jingieh shadien iano iano, ha kaba ia dei bad ka jingiakren ban pynbeit noh ia u pud u sam hapdeng ka jylla Assam bad Meghalaya, hynrei ka don ka bynta kaba tang na ka liang ka sorkar kan hap ban bishar.
“Ha ki ar tylli ki Commitee kiba ka sorkar ka la dep ban thaw ban pynbiang ia ka kaiphot jong ki, halor u pud u sam hapdeng ki ar jylla ki dei ki Commitee kiba la thaw tang na ka bynta ka sorkar ha kaba la kynthup hangne tang ki minister bad ki MLA bad ki ophisar jong ka sorkar jylla"la ong u Sangma.
U la bynrap shuh shuh “Ynda ka Commitee ka la dep ia kane ka kaiphot kan sa don ka jing bishar bniah na ka liang ki ar sorkar jong kine ki jylla, ha kaba hadien kan don ka jingkynthup lang ia baroh ban ia syllok bniah, halor kane ka kaiphot".
U Myntri rangbah u la ong ruh “Ki District Council kiba dei ki bynta ba kyrpang tam ha kane ka jingiakren, ha kaba na ka liang ka sorkar kan sa kynthup lang ban ia syllok bniah halor kane ka kaiphot bad ym tang ki District Council, hynrei ngin kynthup lang ia baroh kiba don bynta ha kane ka mat ha kaba ngin donkam ka jingiakren bad ka jingbishar ka ba bniah".
U la bynrap ruh “La ai por ia ki Regional Commitee ha ka 31 tarik u Naiwieng 2021, ban phah noh ia ki kaiphot jong ki bad hadien kane kan sa don ka jingia syllok lang bad baroh kiba ia don bynta lang ha kane ka jingpynbeit ia u pud u sam la kan dei bad ki MLA bad ki MDC lane kiwei kiwei ki khlieh nongsynshar, ngin sa iatai lang halor ka kaiphot kaba ngin ioh ha kaba hadien kane ngin sa shong biang sa shisien bad ki nongialam ka sorkar Assam bad lada ngi lah ban ia mynjur lang ngin ialeh ban pynbeit ia kane ka mat ha shwa ka Christmas".
U Myntri rangbah u la pynpaw ruh ba kane kam dei ka kam ka ba suk ha kaba bun ki jingeh kiba don ha kane ka bynta, “Ngi kyrmen ba ngin lah ban pynbeit ia kane bad ban rah ruh sha kawei pat ka bynta ha kaba kan don ki katto katne ki jaka kiba ngin lah ban pynbeit, ngi kyrmen ba baroh 6 tylli ki jaka na kane ka thain ngin lah ban pynbeit, hynrei kane kan long tang hadien ba la ioh ia ka kaiphot ba pura ngin sa lah ban sngewthuh bha ia kane ka bynta"u la bynrap.
U la ong “Ki Chairman jong kine ki Regional Commitee ki la trei shitom, bad ngi kyrmen ba ha shwa ka Christmas kin don ki jaka kiba ngin lah ban pynbeit noh".
Haba jubab halor ka jingkynnoh jong ka Congress, ba ka don ka jingleh kyrkieh, na ka liang ka sorkar u Myntri rangbah u la ong “Kam dei ka jingleh kyrkieh, namar ba la sdang ban shim khia bha ia ka ne ka bynta ha kine ki bnai ba la dep bad ka jingleit ban jurip ia kine ki jaka kiba don ka jing iakajia ka dei ka bym pat ju leh mynno mynno ruh.
Ka long kaba sngewsih ba na ka liang Congress kam pat ju leh kumne, ha ka ba wat tang ki jaka kiba don ka jingkajia ruh, ngam tharai ba kin tip bad kim pat ju leit jurip ha kaba kane ka dei ka jingshisha bad lada ngi leit ban ia kynduh kin kynnoh ba ngi la shim khia palat bad lada ngim leit ban kynduh ki ong ba ngim shimkhia" bad ula ong shuh shuh “Ki dei ban pynpaw shai ba kaei ba ki kwah ba na ka liang ka sorkar kan leh".
“Na ka liang ka sorkar jylla ka la iaid shakhmat, ha kane ka bynta bad nga ai ka jingiaroh ia ka jingai jingmut ba ngim dei ban leh kyrkieh bad na ka liang ka sorkar kam treh ban leh kyrkieh, hynrei ngi kwah ban poi sha kano kano ka solution ha kaba ngin pyrshang ban trei shitom bad ban lah ban pynbeit noh ia kane ka mat u pud u sam ha pdeng ka jylla Assam bad Meghalaya" la ong u myntri rangbah.
Halor ka jingdawa jong ka Congress, ba ka jingpynbeit ia u pud u sam ka dei ban long kat kum ka jingshisha jong ka ka jingjia kaba naduh ka por ki Hima Khasi, u Conrad K Sangma u la ong ba ha kaba ia dei bad ka jingpynbeit ia u pud u sam kin bun ki bynta ki ba ka sorkar kan donkam ban bishar bniah bad kawei na kane kan long halor ka jingshisha jong ka History, ha ryngkat ka jing bishar halor ka jingkwah jong ki nongshong shnong kiba sah ha kine ki thain bad kiwei kiwei bad hadien ba la dep ban bishar lut ia kine yn sa lah ban shim ia kano kano ka rai.
Shillong:Ki Sengbhalang bapher bapher napoh East Jaintia Hills District kiba kynthup ia ka EJNC,JSM, JSU,KSU,FKJGP & HNYF, hadien ba la ioh ia ka khubor ba ka la don ka jingthmu jong ka Sorkar Jylla ban kynriah kam noh ia u Deputy Commissioner (DC) jong ka East Jaintia Hills District, ki la pynlong iaka jingialang ba kyrkieh ban ia pyrkhat halor ka katei ka jingthmu jong ka Sorkar Jylla ha katei ka jingialang da kawei ka sur, la rai ban pyrshah ia katei ka jingthmu jong ka Sorkar Jylla ban kynriah kam noh ia u DC ka EJHD, halor ka nongrim ba ki Sengbhalang napoh EJHD, ki don ka jing iohi jngai ba ka jing kynriah kam ia ki ophisar, khlem pat kut ka samoi treikam jong ki, ka pyntlot bad ka pynsahteng ia ki kam pynroi hapoh ka District.
Ka khubor, ka ong shuh shuh ba ki Sengbhalang napoh EJHD ki lah sakhi ba ka jing shakri jong u Bah E.
Kharmalki kum u DC ka EJHD, ka long ka jingkyrkhu ia ka District, namar u ne u DC u donka jingiadei kaba iajan bha bad ki nongshong jong ka District bad u long u ruh u briew uba kloi ban iarap ia kiba shem jing eh.
Kyntang iawai la kyntu ia ka Sorkar Jylla ban pynsangeh noh ia kane ka jingthmu jong ka, ban kynriah kam noh ia u DC ka EJHD bad lada ka Sorkar ka iaid beit shakhmat na ka liang jong kitei ki seng, kin sa pynbna noh shi syndon da ki jingiakhih kiba tyngeh.
Shillong:U myntri rangbah ka jylla u Conrad K Sangma, u la ong ba na ka liang ka sorkar kan sa khot ia ki briew kiba don bynta lang ban ia kren bad ban ia syllok halor ka jingthmu jong ka sorkar jylla ban wan rah ia ka rel kitmar ha Byrnihat, Ri Bhoi District.
Haba iakren bad ki lad pathai khubor, na ka liang u myntri rangbah, u la ong “Ha kum kane ka por ngam kwah ban kynnoh iano iano bad kane ka dei ka mat kaba la sah teng la bun bun snem, hynrei na ka liang ka sorkar jylla ka la ialeh ban shimkhia ia kiba bun tylli ki mat kiba la sahteng la bun snem la ka dei ha ka mat Themmetor,ka ILP, ka 8th Schedule bad ka mat ban pynbeit ia u pud u sam ka don ka jingtrei shitom na ka liang ka sorkar jylla ban wad ia ki lad ki lynti ban pynbeit ia kine ki mat kiba la sah teng la bun snem".
U Conrad Sangma u la ong, ba ha kaba ia dei bad ka lynti rel ka sorkar jylla kan shimkhia bha, namar ba kane ka dei ka mat ka ba don ka jingiadei bad shibun ki bynta ha kaba bun na ki kynhun ki dawa ia ka jingpyntrei kam ia ka ILP, katba ka sorkar pdeng ka dang pynslem ia kane bad kam pat ai kano kano ka rai halor ka jingpyntreikam ia ka ILP ha ka jylla.
“Ka jingiakren ka dang iaid shakhmat,kam dei ka mat ka ba suk hynrei ngi ialeh ban trei shitom ban wad ia ki lad ki lynti ban don ka jingiamynjur lang ha ka ba ngin buh hakhmat jong ki halor ka mat ban wan rah ia ka rel kit mar ym ka rel kit ia ki briew haduh ha Byrnihat khnang ba kan wanrah ia ka jingmyntoi ia ki nongshong shnong ha ka jylla, ngi kyrmen ba kan don ka jingia mynjur bad ka jingia sngewthuh lang ha ka ba ia dei bad ka jingwanrah ia ka rel kit mar ha ka jylla" u la ong.
“Ngi la iohi ha ka por ba wan ka khlam da ki hajar tylli ki truck ki hap ban wan rah ia ki mat ki mata, ha kaba lada ngi don ia ki rel kitmar, ngin ym hap ban siew ia ka dor kaba heh bad ban lait na ka jingwan rung bad ka jingmih ki nongniah truck sha ka jylla"u la bynrap shuh shuh.
U Sangma u la ong “Na ka liang ka sorkar kan sa shong ban ia kren bad ki briew ba don bynta lang bad ban wad ia ki lad ki lynti ban wan rah ia ka rel kit mar ym ia ka rel kit briew ha ka jylla".
“Haba ngi ia kren ia ki rel kitmar ka mut ia ki rel ki ban wan rah ia ki mar bam ki mar ba ki briew kin pyndonkam man ka sngi, ym ba kin wanrah ia ki briew sha ka jylla bad na ka bynta ka jingmyntoi u kup shiliang u sem shiliang ngin lah ban iakren ia kane " la ong u myntri rangbah.
Halor ka jingsngewkhia jong ki sengbhalang halor ka jingwanrung beain ki bar jylla, u Myntri rangbah u la ai ka nuksa ia ka Mendipathar ha Garo Hills kaba ka rel kit mar ka la don bad na ka liang ka sorkar ka la buh ruh ia ka Fecilitation center, ka ban talasi ia ki briew kiba wan sha ka jylla.
“Ka Mendipathar ka dei ka nuksa kaba bha tam ban pyni ia ka jingmyntoi ha ka jinghiar ka mar ki mata, khlem da shah ktah na ka jingwan rung beain ki briew sha ka jylla bad nga kyrmen ba kane ka nuksa, kan lah ban long na ka bynta ka Byrnihat ha ka ba kan lah ban long ka jingmyntoi haka ioh ka kot jong ki briew ha ka jylla"la ong u myntri rangbah.
Nongstoiñ:Ka Ïingmane jong ka Balang Cathlolic kaba don hapoh ka shnong Marshan Namlang kaba hap ha ka St Mary’s Parish Rangblang la ïoh ban kyrkhu mynha ka sngi u Blei jong ka taiew bala lah ka14 tarik u Naiwieng.
Ia katei ka jaka ban shna ia katei ka ïing mane la ai sngewbha sha ki Father Salesian da ki kur Sohshang bad kiba la iadon bynta ban tei ia katei ka ïing mane ki kynthup u MLA ka Nongstoiñ u Bah Macmillan Byrsat, ki salesian co-operators na Pyndengrei bad na Mawlai ryngkat ki riew shimet.
Ha katei ka jingkyrkhu ïingmane la ïadonlang u Fr.
Vice Provincial ka Shillong Province SDB, u Fr.
Alphonse Rongrin SDB parish Priest, u Fr.
Marius Thongnibah SDB u ba dei u trai shnong bad u ba peit bad khmih ia ka jingshna ia katei ka iingmane u ba dei ruh u Parish Priest ka St Peter’s the Apostle Parish Pyndengrei.
Shillong:U Conrad K Sangma, myntri rangbah ka jylla, ula leit ban shim bynta, ha ka jing rakhe ia ka Golden Jubilee jong ka Mendipathar College, kaba don ha North Garo Hills.
U Sangma, ha ka jingkren, ula ong “Ha shwa ka elekshon 2018, nga kular, ba lada nga ioh ia ka lad ba ngan trei, na ka bynta ban pynbha ia ka pule puthi bad kumta mynta, ngi la shim khia bad ngi la thaw ia ka State Education Policy bad ngi dang trei shakhmat, na ka bynta ban pyniaid ryntih ia ka tnat pule puthi".
La iathuh shuh shuh ba ka sorkar, ka pynlut T.
2 hajar klur ha ka shisnem, ha ka tnat pule puthi, tangba wat la katta ruh kam pat biang satia.
“Ka jingbei pisa, kaba bun tam, ka dei ha ka tnat pule puthi bad mynta u snem, la mang pisa T.
100klur ban shna pynbha ia ki 200 tylli ki LP skul jong ka sorkar" ha kaba u iathuh ba kine ki skul, ki dei kiba la jot rathai bad la iathuh shuh shuh ba ka sorkar jylla, ka dang peit biang sa ia 300 tylli ki skul, ha kaba yn shna pynbha ia kitei ruh.
U Sangma, u iathuh ba ha ki 5snem, ban sa wan, ki samla pule, kin sa kiew sha ka 4lak ngut eiei, ki ban pule ha ki kyrdan pule kiba kham halor, hynrei, ki don tang 45hajar tylli ki jaka pule ha ki kolej, ia ki samla bad ka sorkar jylla, ka dang wad ia ki lad ki lynti, ban pynbun ia ki kolej bad ban pynbun ia ki jaka pule.
U Sangma, u kren diaw mynsiem ruh, halor ka jing duna ki jaka pule, kiba tbit ha ka sobjek Science bad u ong “Ki samla pule jongngi, kiba kwah ban pule Science, kiba mih ha katei ka sobjek bad ha ka Mathematics, hynrei kaba sngewsih, ka long ba kim don lad satia bad kane ka dei ka phang, kaba ngi hap ban wad lad bad ban pyniaid shakhmat".
U Ma Lahkmen Rymbui, myntri ka tnat pule puthi, u iathuh ba ka sorkar jylla, ka la thung kam pura ia ki nonghikai bad mynta u snem, la thung kam ia 1,300ngut ki nonghikai bad u iathuh ba ka bai bam ia ki samla pule, la kyntiew sha ka T.
15hajar, katba kum ki kyran jongki bad kaba long na ka T.
60 shibnai, ha kaba la kyntiew sha ka T.
600 shibnai.
Shillong:Ki lad khubor, ki iathuh ba U bah Ethelbert Kharmalki, ula shah weng kum U Deputy Commissioner, ka East Jaintia Hills, ha kaba la aiti ia U bah SS Syiemlieh, uba dei U Additional Deputy Commissioner, ba un peit kum U DC jong ka East Jaintia.
Ia U Bah Kharmalki, la thung kum U Secretary Mining and Geology department bad ia U Dr C Manjunath, la weng noh na ka kam jongu, kum U Secretary Mining and Geology, Forests and Environment departments.
Nongpoh: Ki nongialam ka Garo Student Union, Byrnihat, ki la ujor da ka jingthoh sha ka Deputy Commissioner Ri Bhoi, ban ujor pyrshah ia u manager jong kawei ka Kompani kaba la tip kum u Manoj Sharma, halor ka jingkynnoh ba utei u Manoj Sharma, u la ktah kti bad leh kynshlein ia kawei ka samla kaba dei ka nongtrei hapoh katei ka Kompani.
Utei u Manoj Sharma, u dei u Manager jong kawei ka Kompani kaba la tip kum ka Orient Health Food Pvt.
Ltd bad kaba hapoh ka shnong Rajabagan Byrnihat.
La kynnoh ba utei u Manager u la don kti ha kaba leh kynshlein ia ki kynthei ki khynnah kiba trei hapoh katei ka Kompani bad nalorkata la kynnoh ruh ba u la pyntrei da ki khynnah rit bad kiba ym pat ia hap ka rta ban trei kumba la khang pyrshah da ka sorkar.
Lyngba katei ka shithi jingujor, ka GSU kyrpad jur na ka deputy Commissioner ka Ri Bhoi ba kan leh ei ei ia katei ka Kompani bad kumjuh ruh ban pynshitom ia utei u Manager ba ju leh kynshlein ia ki kynthei ki khynnah bad ka da kaba ka GSU ka ujor bad pyrshah ruh ka long ban khanglad kum kine ki kam kiba leh kynshlein ne thombor ia ki khyllung ki khynnah.
Shillong: Ka hukum, kaba la pynmih mynta ka sngi, da ka Deputy Commissioner, East Khasi hills, ka pynbna paidbah, ba ka rukom iaid ki kali ha East Khasi hills, kan sdang naduh ka por 5baje mynstep, haduh ka por 10baje mynmiet bad katei kan sdang, naduh ka 18tarik Naiwieng, 2021.
Lyngba katei ka hukum, la shah ia ki kali praibed, ba kin ia mih lut noh baroh bad kumjuh ia ki kali paidbah ruh, ha kaba la ailad ba kin ia mih kamai lut khoit man ka sngi; tangba la bthah ia u nongniah kali, ba un da pyni thikna ia ka jingthoh, ba la dep ne bym pat dep injek iada covid.
La bthah ia ki nongniah kali, ba kin deng da ka  double mask lane ka N-95 bad katei ka trei kam ruh ia kiba iaid ha ki kali praibed.
La khang ruh ban dih sikret, ban bam bad ban weng ia ki mask, haba shong kali.
U Kew bad u barli ki long ki jingthung kiba la wallam dang shen sha ri Khasi-Jaintia.
