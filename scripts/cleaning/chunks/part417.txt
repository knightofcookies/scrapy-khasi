Lehse ha ki skul ym dei tang ia ki jingruwai elekshon dei ban tem hynrei iaka politik hi dei ban hikai.
Ka aidiologi bad ka jingdonkam jong ka dei ban buh ha ki kot skul.
Ki jingkylli kum: Ki seng sain pyrthei bapher bapher ki ieng halor kaei ka nongrim? Kaei ka soshal, ekonomik bad jingngeit niam jong kine ki seng? Ha ka jylla jong ngi, ‘Balei ka Congress ka don hangne? ‘Kaei ka aidiologi pdeng tam jong ka BJP?’ ‘Ka ei ka jingngei jong ka NPP?’ ‘Ka UDP bad kiwei kiwei ki seng riewlum de ki dong nongrim aiu?’Balei ha kane ka ‘Jylla u Lyoh’ ka shyrkhei bha ka jingphet seng? Kine bad kiwei kiwei ki jingkylli dei ban ia tainia ha ki skul bad khamtam ha ki colej.
Kumta lehse ka jatibynriew jong ngi kan kam shem phang.
Ka NPP bad kiwei kiwei ki seng kiba don ha MDA-I bad II kim pyrwa ei haba ki khynnah skul ki ia shim bynta ha ki jingialang bad jingaid paidbah elekshon.
Ym don seng ba la pynpaw ia ka jingsngewkhia haba ki khynnah samla ki ia rwai ia shad bad ia iaid hajrong kali ha ka jingbuaid.
Une u nongthoh u la ioh jingtip ba tikna ba wat ia ki nongthep but ba nyngkong ruh la ai pisa bad kiad da ki kyrtong.
Hato kane kam dei kaba kham sniew ban ia kaba tem jingrwai elekshon ha ki skul? Ki don ruh ki seng kiba pyndonkam ia khynnah colej ban sam pisa ha ki nongthep but.
Hato kam long pop ha ki por elekshon? Balei ka sorkar ka kyndit haba la tem jingrwai seng ha ka por kmen ha skul hynrei kam sngew pher haba theh pisa ha ki por elekshon? Ki IAS bad MCS ophisar ruh ki trei kum ki nongpyniaid elekshon.
Ki pan jingpynshai na ka prinsipal namar ki khynnah lui lui ki tem ia ka jingrwai seng hynrei ki khap ki khmat haba don ki jingleh bymdei ha ki por elekshon.
Hato ngi hikai ki jonghikai babha tang ha skul, ha ki por elekshon pat ai lad ban leh katba mon? Ka politik ruh ka dei ka skul.
Hato ha kane ka skul ym don akor ym don burom?Ka NPP ka lah ban pynkhlain ialade hynrei kam don hok ban pynlut ksan ia ka pisa paidbah.
Ka NPP kam patiaw ban ai jingai sngewbha iano iano lada ki rung sha ka seng.
La ai Civil Sub-Division ia u Martin Dango ha Ranikor hynrei u hap ban bret noh ia ka Congress bad rung sha ka NPP.
U Bajop Pynrope ua la pynrem ia u Myntri Rangbah ba u leit rwai ‘Summer of 69’ sha Europe ha ka por COVID.
Hynrei phew se shen u la rung sha ka NPP namar u Conrad u ai kami ia u bad thung jongialam jong ka seng samla NPP.
Lah ban dei ba ki MLA PDF ki la rung NPP namar ki ioh jingmyntoi.
Lada hashuwa ka elekshon la kular ban ai 5 klur ki nongshongshnong ka jylla ki nang ban antat katno la ioh hadien ba ki la jop.
Ka MDA 2.
0 ka pawnam ha ka jingai kam ia ki kyrtong ki ba la shah rem.
U Hamlet Dohling, u PT Sawkmie, u HM Shangpliang bad kiwei kiwei ki la shah thung advisor, chairmen and co-chairmen.
Ym dei tang ka NPP hynrei ki seng synrop ruh ki sei na ka pla pisa u paidbah ban siew tulop ia kine ki ;riew seng.
Ka pisa ka lut da ki klur hynrei ki jongnoh synniang jong ki kim paw ei ei.
U Chairman jong ka Meghalaya State Health Advisory Board, u Mayralborn Syiem u ong ba kitei haneng kin shah weng kam lada kim trei bha.
Hynrei ngi tip kam long kumta.
Kitei haneng bad kiwei ruh kin neh haduh ban da kut ka por jong kane ka sorkar.
Ym don ba lada ki trei ne em.
Ngi ki nongsiew khajna ngi hap ban ai tulop ia ki wad lada ki shu shong ruh.
Ki seng baroh ki kit pop.
Ki pdiang iano iano ruh lada i iohi ba u ne ka lah ban wanrah ia ka jingjop.
Kim peit u ne ka briew ka wan nangno.
Ngam lah ban sngewthuh kumno ki briew jong ka Congress ki lah ban ruh BJP bad kumno ki dkhot BJP ki leit sha ka Congress.
Kumno ki lah ban bret noh ia ka aidiology ba ki la bat baroh shi katta bad pdiang ia kawei pat ka aidiology ba iapher da ki 180 dikri? Ka mut beit ba kim kine kim don aidiology ei ei.
Ka la jia ha Assam, ha Goa, ha Manipur bad ha ha Karnataka.
Ha Madhya Pradesh ka dang iaid shait shait.
Ki iohi ba ka Congress ka la ban wan biang sha ka bor.
Kumta bun ki nongialam BJP ki la phet seng.
Ngin sa nang iohi shuh shuh ruh katba ka Lok Sabha elekshon ka nang jan.
U HM Shampliang bad ka NPP ki la ai nuksa lypa.
Sngewtynnad ban iohsngew ba ka VPP kan nym pynieng kyrtong ia kino kino kiba la ialeh lypa na kiwei ki seng.
Kyrmen kin bat ia kane rai ban ai nuksa ba ka jingkylla seng katba mon kam long satia.
ka jingthoh kalong kaba ym sngewthuh ei ei ruh,namar ba ka grammar  bad ka rukom thoh ka bym beit.
Lehrain kat u Rupang un pynmih kum kine.
U Nonghikai ne Teacher, u long uta u briew uba don ka jingstad jingshemphang bad jingsngewthuh, uba don ka burom ka akor bad kumta ter ter.
Te ki Jiw ruh ki niew ba u Jisu u long kum uta.
Ki Jiw kim niew ba u Jisu u dei u Messiah lane u Khrist lane u khun u Blei.
Wat u Nikodimus ruh uwei na ki riewstad ha ka niam Jiw uba long napdeng ki Pharisi, ha ka por ba u iakren bad u Jisu, u da ong – “Ko Nonghikai ne Rabbi ngi tip ba ME LONG U NONGHIKAI UBA WAN NA U BLEI.
Ka daw ka long ba ym don uba lah ban leh ia kine ki kambah ia kiba me leh, lymda u Blei u don ryngkat bad me" ong u Nikodimus ia u Jisu.
Ioanis 3:2.
Ha kane ka por, u Nikodimus u ngeit da kaba artatien ba u Jisu u dei uta u Messiah lane u khun u Blei hynrei u shu mutdur (suspect).
U Nikodimus u tip ba u Jisu u long u Nonghikai bad kawei pat u ngeit ruh ba u Jisu u wan na u Blei.
Ka daw ka long namar ki kambah kam phylla (miracles and wonders).
U Nikodimus u la long u Nonghikai niam jong ki Jiw ha Israel.
Hynrei haba u Jisu u la ong ha u Nikodimus – “Shisha shisha Nga ong ha me, lymda khapat (born again) ia u briew, te um lah ban iohi ia ka Hima u Blei" Ioanis 3:3.
U Nikodimus te u tip ia ka jingkha kaba tang shisien na ki kmie ki kpa, wat lada u long uba stad ruh hynrei um pei phang ia kata ka jingkha Arsien.
Na kata ka daw u kylli ia u Jisu – Lah ban kha ia u briew haba u la tymmen? U lah ban bsut sha ka kpoh ka kmie jong u bad ban khapat ia u?Lyngngoh ngain u Nikodinus ia ka jingong u Jisu – ba ka dei ban khapat ia u! Lada u stad katno katno ruh um pei phang ka mut aiu kata ka jingkhapat ne Born again.
Hynrei u Jisu u iai ong ha u shisha shisha nga ong ha me lymda kha ia u briew na KA UM BAD NA U MYNSIEM, um lah ban leit hapoh ka Hima u Blei" Ioanis 3:5.
U Jisu u pynshai shuh shuh – “Ia kaba la kha na ka doh, ka long doh, ia kaba la kha na u Mynsiem ka long Mynsiem" Ioanis 3:6.
Ka daw ka long ba ka doh bad ka Mynsiem kim ia iaid lang shapoh ka Hima u Blei.
Ka doh (flesh) lane ka met u briew kan leit phai sha ka dewmet ka khyndew.
“Na ka dewmet me la long, sha ka dewmet men leit phai pat" Genesis 3:19.
Balei? Namar ba ka doh bad ka snam kim lah ban ioh ia ka Hima u Blei, lymne kata ka pyut ia ka bym pyut" 1 Korinth 15:50.
Na kata ka daw, ka mynsiem te ka lah ban mihpat hadien ka jingiap.
Namar la kha ia u briew na ka long mynsiem.
Namar ia kaba la kha na u Mynsiem ka long mynsiem.
Bad kane ka mynsiem (spirit) ka lah ban mihpat hadien ka jingiap.
“Wat sngew kyndit ia kane: Naba ka por ka jia ha kaba kita baroh kiba ha ki jingtep KIN IOHSNGEW IA KA JINGPYRTA JONG U “ Ioanis 5:28.
Na kata ka daw kein, ka mynsiem u briew ka donkam palat ia ka Jingkhapat (Re born).
Ka jingkhapat kaba kumno? Kaba na ka UM BAD NA U MYNSIEM.
Ioanis 3:5.
Ka mut kumno na ka UM bad na u MYNSIEM? Repent and Re-Baptise “To phin kylla bamut bad yn pynbaptis ia phi" Kam ki Apostol 2:38.
Ym dei baptis shwa sa kylla bamut hadien.
Dei halor kane kajuh ka nongrim ba u Nikodimus u dang long tang ha ka doh te um pat sngewthuh ei ei ia kiba dei kaba kynja mynsiem.
Nakata ka daw, u shu tip ba u Jisu u dei tang u Nonghikai uba khraw.
U Jisu u ong ha u Nikodimus – “Me long u Nonghikai jong u ISRAEL bad men tip ia kine kiei kiei ruh?" Ioanis 3:10.
Kaba mut, kumno men hikai khlem da tip ia ki jingshisha?Kumta ka donkam ia iwei pa iwei ban sngewthuh ba KA DOH BAD KA SNAM, KAM LAH BAN RUNG SHAPOH KA HIMA U BLEI" 1 Korinth 15:50.
Namar kata, dei ban khapat ia phi (be born again) Ioanis 3:3.
Shillong:Ka Ophis treikam jong ka Deputy Commissioner jong ka East Khasi Hills District, Shillong ka la phah ai jingmut kumno ban leh haba iadei bad ka jingwanrah ia ki syiar, kiba thmu ban bam doh shapoh jong ka jylla.
Haba iadei bad kumno ban rah ia kine ki syiar, ym dei ban pyntakhuh ia ki khlieh bad thapniang.
Ym dei ban don kino kino ki briew, ki ban khum ia kine ki syiar na ryndang, kjat lane ban rah pynnoh.
Ki ruh jong kine ki jingri, dei ban ailad ba kin ïeng, thiah ha madan, ba kin pyiar, ia ki thapniang ban phai bad ym dei ban thep bun tylli ne khapngiah.
Ka jingkhang jong kine ki ruh ka dei ban long kaba kylluid khnang, ba kine ki jingri kin ym mynsaw, pang ne kino kino.
Dei ruh ban ai jingbam bad ka um ba biang katba donkam.
Ka ruh ka dei ban don ka ding kaba biang, ka jingkhang ban ioh lyer na ka jingshit, jingkhriat bad ka lyer.
Dei ban kit ia kiba don ka met ba shait ba khlaiñ, ki jaka buh dei ban pynkhuid bad synreit dawai, shwa ban buh ia kine ki syiar ban bam doh.
Ka ruh ban kit ka dei ban long kaba kylluid,ba Biang ki jingkhang bad dei ban pynskhem bha ia ka ruh ba kan ym khyllem.
Dei ban pynbam bha bad ai um bha shwa ban buh ha ki ruh ban kit ha ki jaka ba la set ia ki bad ka ruh ka dei ban long kaba shngaiñ.
Kane ka jingbthah dei ban tah ha kine ki ruh ba kit ia kine ki jingri ha ryngkat ki jingthoh Care in Transit.
Kane ka jing bthah la bud ryntih katkum ka Rule 16,17 bad 18 jong ka Prevention cruely Animals(Regulations of Livestock Market Rules 2017 bad ka Rules 77,80,83 bad 84 jong ka Transport of Animals(Ammendment) Rule 2001.
Na bynta ban kit ia kitei ki jingri hap ban bud ryntih ia ka Provision Of Transport Of Animals Rules 1978 bad Transport of Animals (Amendments ) Rule 2001 & 2009 ban pyllait na ka jingmynsaw jong ki mrad.
Shillong:U Myntri Rangbah ka Assam u Himanta Biswa Sarma u la ong ba ki ar ngut ki myntri rangbah kim kwah ban leit jngoh ia ki jaka ba iakajia pud, ka ban wanrah pat ia ka jingiakynad hadien ba la phet na jaka.
Mynhynnin ka sngi, u Himanta Biswa Sarma bad u Conrad K Sangma, ki la dihsha ha Secretariat bad ha kane ka jingiakynduh, ki la iakren artad halor ka jingiaid ki kam ba iadei bad ka jingpyn beit ia u pud u sam hapdeng kine ki ar tylli ki jylla.
Haba kren sha ki lad pathai khubor, u Himanta u la ong ba ka jingiakren ka long, tang ka jingiakynduh, namar ba u wan sha Shillong, hynrei kam pat dei ka jingiakren ba la pynbeit, bad kan sa don ka jingialang shen halor kane.
U la ong ba ka jingiakren ka long ban tei shwa ia ka jingsngew shngain bad shaniah hapdeng ki paidbah kine ki ar tylli ki jylla khnang ba ka jingiapynbeit pud kan long da ka lynti kaba iasngew tynnad lang baroh ar liang.
“Ngi la iakren ia ki kam ki Regional Committee, ki don shibun ki jingtyllun jong ki kam ha kaba iadei bad ka jingpynbeit pud.
Ki ar tylli ki sorkar kila mynjur ban buh ia ka Border Outpost ha Hahim, bad ngi la iakren ban tei ia ka jingshaniah na baroh ar liang", la ong u Himanta.
U la ong ba ki ar ngut ki myntri rangbah kim kwah ban shu leit jngoh sha ki jaka ban dep rukom, ka ban wanrah pat ia ka jingiakynad hadien ba la mih na ka jaka bad ki paidbah kin kynnoh kylla ruh ia ki ba ki wan pynshit, hynrei shisien ba la leit jngoh, ki paidbah ki dei ban iashong suk kynjai da ka jingsngew tynnad bad pdiang sngewbha da ka jingphuh sam rkhie.
“Ngi kwah ban iakren iapynbeit shwa ha miej ban tei ia ka jingshaniah.
Hadien, ngin sa leit ban jngoh ia ki khappud, namar ba ngi sngew ba ka jingleit jngoh jong ngi sha ki khappud, kam dei ban wanrah ia ka jingiakynad, namar haba ki ar ngut ki Myntri Rangbah ki leit jngoh bad hadien ba la kila leit phai, kan wanrah pynban ia ka jingiakynad bad ki paidbah kin sa kynnoh kylla ia ngi", la ong u Himanta.
U la ong ba kine ki 6 tylli ki jaka ba iakajia ki kham jwat khyndiat bad shen yn sa pynbeit ha ka rukom kaba jai jai.
“Hadien ba ngi la tei ia ka jingshaniah, ngin sa leit jngoh sha ki jaka ba iakajia, ha kaba ki paidbah kin pdiang sngewbha da ki khmat phuh samrkhie, ha kaba kan don ki kam tamasa bad ki jingkmen", la ong u Myntri Rangbah ka Assam.
Lah ban kdew ba ka jylla Meghalaya bad ka Assam, ki la pynbeit ia ki 6 tylli ki jaka ba iakajia pud ha ka kylla ba nyngkong bad mynta, ki la iaid ha ka kylla ba ar ban pynbeit ia u pud u sam.
Guwahati:Ka Ophis treikam jong u Myntri Rangbah jong ka jylla Assam (CMO), ka la pynlut haduh kumba 34.
13 klur tyngka ha u snem 2023, tang ka bai shong helikopter bad kiwei pat ki liengsuiñ bad ka dei ruh ka jingpynlut ba heh tam.
Kane la ïathuh da u Myntri jong ka Tnad General Administration Department (GA D), u Ranjeet Das ha ïingdorbar thawain jong ka jylla Assam, haba jubab ia ka jing kylli, ba la buh da u MLA jong ka parti Congress u Sibamoni Bora.
U Das, u la ïa thuh ba ka jing pyndonkam ia ka heli kopter ka dei shi bynta ka jingleit jong u Myntri Rangbah jong ka jylla sha ki kylleng ki bynta jong ka jylla ban leit don bynta ha ki prokram bapher bapher.
U la ong ruh ba ka CMO ka pynlut 5.
01 klur bad 8.
09 klur ha u snem 2018-19, ha u snem 2019-2020 pat 6.
09 klur bad 10 klur tyngka, ha u snem 2020-21, 25.
05 klur tyngka bad ha u snem 2021-22 kumba 19.
71 klur tyngka, ka sorkar ka la pynlut.
Kiba bun na ki nongpyndonkam ia ki social media, ki la buh jingkylli, haba iadei bad ka jingpynlut phut jong ki heh sorkar ha kaba leit jingleit da ki helicopter bad kiwei pat ki liengsuiñ.
Shillong:U myntri rangbah barim ka jylla uba dei ruh u Adviser ka sorkar jyllla, u Bah DD Lapang u la iaroh ia ka sorkar Meghalaya Democratic Alliance (MDA) kaba ialam u Myntri Rangbah u Conrad K Sangma, kaba la lah ban pynneh ia ka shongsuk shongsain ha ka jylla.
Haba kren mynta ka sngi, u Bah Lapang uba la kynjoh sha ka 91 snem, u la ong ba ka shongsuk shongsain ka la wan dur ha kine ki snem bad ki kham bit kham biang ban ianujor bad kiwei ki snem ba la leit noh.
“Kam da don than ka jingthut ha ka shongsuk shongsain ha kine ki sngi kumba ngi la mad ha ki snem ba la leit, ha kaba ki don ki jingpyniap, jingkhihwin", la ong u bah Lapang.
Halor ka jingiapynbeit pud bad ka Assam, u bah Lapang u la ong ba kane ka kam ka donkam ia ka jingaiti met bad mynsiem jong baroh ar tylli ki sorkar jylla.
Ha kajuh ka por, u la ong ba ka sorkar ka dei ban pynleit jingmut ha ki kam kiba iadei bad ka rep ka riang, ban kyntiew ia ka ioh ka kot jong ki nongrep.
Tang ka jingkren iaroh shida, ma ngi ki paidbah ngi I’m jynjar ha ka jingshynshar ka NPP , ngi kyrduh kam, wat ia ka jingpang ruh ngim tip kaei ka jingpang kaba ngi don namar ngim don Pisa ban phah test ne leit thied dawai, ka NPP ka pynjynjar ia ka jylla lyngba ka jingkyrduh, ka NPP ka long ka party ka ba tuh na u paidbah.
Lada sa ar term u ioh ka NPP u shynshar ka jylla jong ngi sa tang ka ud ka iam briew suda.
Shillong: U Myntri Rangbah barim ka jylla, u bah Donwa Dethwelson Lapang u la ong ba ula don 91 snem mynta bad u kwah ban ai mynsiem ia ki samla kum u dkhot jong ka NPP.
U bah Lapang uba phet na ka Congress hadien phew snem, sha ka NPP, u la ong ba kum u briew uba la iaw rta, um kwah shuh ban iakhun ia ka elekshon watla u kloi ban ai mynsiem ia ki samla.
“Haba ka jinglong jingman ka iaid ha kata ka lynti, nga la rai ban mih noh na ka Congress bad mynta, nga don ha ka NPP lem bad kiwei.
Nga la don 91 snem, nga la rai ban shong thait (na politik) hynrei ngan iai ai mynsiem ia ki pateng ban wan", la ong u bah Lapang.
U la ong ba hadien ba la iaid lynti bun snem, mynta u la rai ban shong thait na ka politik ban pynlut por bad ka iing ka sem.
“Hadien ba nga la iaid lynti bun snem, nga la rai ban shong thait (na ka politik) bad ban iadon bad ka ïing ka sem", la ong u myntri rangbah barim ka jylla.
Haba iadei bad ka jinglong u Conrad K Sangma kum u Myntri Rangbah, u bah Lapang ula iaroh ia u, ba u dei u briew uba don ka jinglong ban long u nongialam.
“Wat la um pat don bynta slem ha ka politik hynrei u don ka jinglong kum u nongialam", la ong u bah Lapang.
U la bynrap ba ka jingmih jong u na ka longïing ha kaba u kpa jong u, u dei u nongialam, bad ka jingioh lad jong u ban leit skul shabar ri, ka la dei ki bynta kiba pynlong ia u ban ioh shibun ki jingtip bad ki jingshemphang.
Shillong:Tang hadien jong ka 29 tarik jong u Nailar mynta u snem bad u bnai ba la leit noh, hadien ba u CEM ka KHADC, u Bah Pynïaid Sing Syiem ha ryngkatlang ki EM bad ki pulit kynthup ruh ïa ki Enforcement KHADC, ki la jurip ïa ka Ïewduh, la ïohi hynnin ka Sngi ka 13 tarik u Nailur, ba ki la don biang ki khar die shana hapoh Ïew Mawlong.
Katba ka prokram pyllait trok kit ñiut ka KHADC bad Hima Mylliem, ki dang pynlong jingialang, hapoh Ïewduh, ki katto katne ngut ki bar jylla la ïohi ba ki la sdang biang ban shong die shana hapoh surok ïaidkjat ha Ïew Mawlong, kumba ju long mynshwa.
Lah ban pynkynmaw ba hadien ka jingïai bteng ka KHADC ban khynra ïa kiwei ki jaitbynriew, ki bym don laisen ban khaïi laitluid, la ïohi ruh ba ha katei ka lynti ïaid kjat la don tang da ki Khasi kiba shong die jingdie, hynrei ha ka sngi Balang pat la ïohi biang ba la don katto katne ngut pat ki bar jylla kiba la shong die jingdie biang ha katei ka jaka, wat hapdeng ka jingdon ka prokram ka KHADC hapoh Ïewduh.
Lah ruh ban pynkynmaw ba ha ka 29 tarik u Nailar na ka liang u CEM, u la pynpaw ka jingbitar kaba jur hadien ba u la lap hi da la ki jong ki khmat ba bun ki bar jylla kiba ïoh ban khaïi laitluid khlem ka laisen khaïi bad khamtam ka jingdon bun ki ñiuhmoh kiba la ïoh ban khaïi hapoh ka thaiñ Bimola.
Hynrei, wat haba la ai hukum u CEM ban ïai khynra laisen khaïi hynrei kumba la ïohi mynta ka Sngi, kiwei kiba khaïi khlem laisen ki la bteng biang ban pynkheiñ ïa katei ka hukum.
Shillong:U Chief executive member (CEM) ka Khasi Hills Autonomous District Council (KHADC) u bah Pyniaid Sing Syiem, mynhynnin ka sngi, ula pyllait paidbah, ia kawei ka kali kit niut ban pyndonkam ki nongshong die jingdie ha Iewduh, ha ka jingdonlang u Executive Member (EM) ba khmih ia ka Health and Sanitation u bah Victor Ranee, u Syiem ka Hima Mylliem, u Paiem Ainam Manik Syiem, ki nongshong iew bad ki nongtrei ka Hima bad district council.
Haba kren ha kane ka sngi, u CEM ka KHADC, u bah Pyniaid Sing Syiem ula ong ba ka daw ba ka Hima Mylliem ka ioh kali kit niut, ka dei hadien ba ka EC, ka la shim khia ban wanrah ia ka khuid ka suba hapoh Iewduh.
U bah Pyniaid, ula ong ba ka District council ka sngewkhia haba iadei bad ka shong shngain ki nongshong die jingdie bad ki nongwan iew bad ka khuid ka suba hapoh Iewduh.
“Ha ka jingwan jurip ia ka Iewduh, la shem ba ka Hima Mylliem, ka don tang 2 tylli ki kali kit niut bad na ka liang ka EC, namar ka jingsngew khia halor ka khuid ka suba, ka la iakren bad u myntri rangbah ka jylla ban ioh skhim lyngba ka CMSDF bad u myntri rangbah ruh khlem da pynslem ia ka kam, ula pyllait pisa ban thied ia kane ka Trok kit niut" la ong u bah Pyniaid.
Na ka liang u EM, ba khmih ia ka Health and Sanitation, u bah Victor Ranee, ula ong, ba kane ka jingpyllait ia kane ka kali, ka dei hadien, ba ka Executive committee, ha ka jingialam u CEM ka la wan ban jurip ban khmih iaka khuid ka suba bad ha kane ka jingleit jurip, u CEM ula dep ban kular ban pynioh sa kawei ka kali kit niut.
U bah Victor, ula kyntu ia ki nong shong iew ban long kiba leh khuid leh suba.
La ai jingmut ruh, ba ka donkam ban don da ka khyrdop, ia ka rung ka mih bad ban khang tala ia ka Iew, lada baroh ki dukan, ki la khang bad la donkam ban peit peitngor, ba ym dei ban shah ia ki briew ban sah hapoh Iewduh.
Na ka liang u Paiem Ainam Manik Syiem, ula ong ba kane ka jingioh kali thymmai ban pyndonkam ki nongshong die jingdie ha Iewduh, ka dei namar ka jingtrei shitom u CEM ka KHADC ban pynioh skhim lyngba ka Chief Minister Special Development Fund (CMSDF).
La iathuh ba haduh mynta ka Hima ka don tang 2 tylli ki trok kit niut ban pyndonkam hapoh Iewduh.
Shillong:U MLA barim ka Mawsynram bad nongaiktien ka BJP u Bah Himalaya M Shangpliang, mynhynnin ka sngi Balang, ula leit ban pynïasoh noh ïalade bad ka National People’s Party (NPP).
Ïa une u MLA barim la pdiang sngew bha da u Myntri Rang bah ka Jylla bad National President ka NPP Conrad K Sangma, u DyCM bad National Vice President Bah Prestone Tynsong, DyCM Bah Sniawbhalang Dhar bad kiwei kiwei ki nongïalam ka Party, ha ka jingïalang ba la pynlong ha ophis ka NPP ha Shillong.
U Myntri Rangbah barim ka Jylla uba bat mynta ïa ka kam Adviser ka Sorkar MDA Dr D.
D Lapang ruh ula ïadonlang ban pdiang burom ïa ka jingwan ïasoh u Bah Himalaya.
Haba pyntip ïa kane lyngba ka X, u Myntri Rangbah ka Jylla ula ong, “Ka NPP ka pdiang sngewbha ïa u MLA barim ka Mawsynram Bah Himalaya M Shangpliang sha ka Ïing ka sem jong ka NPP.
U Bah Hima u dei u Nongïalam ba trei shitrhem bha, uba jur kren ïa ki jingeh ki paidbah ka Jylla bad un dei ruh u nongwan bynrap ban pynkhlaiñ ïa ka NPP ha ka ban pyntyllun shakhmat ïa ka Mission & Vision jong ngi na ka bynta ka Meghalaya".
Hadien ba dep ïasoh bad ka party, u Bah Himalaya haba ai jingkren, ula kdew ba dei ki kam pynroi bad ki sienjam bala shim ha kaban kyntiew ïa ki samla bad ki nongrep ka Jylla da ka Sorkar MDA ba ïalam da ka NPP, kaba la ai mynsiem ïa u ban rung sha ka Party.
Ula ong ruh ba ma u ha ryngkat bad 3000 ngut ki nongkyrshan na Mawsynram kila ïasoh bad ka NPP, ka sienjam ba la pdiang sngewbha ruh da u MDC ka Mawsynram bad Block President Bah Alvin Sawkmie.
Shillong:Haba ïadei bad ki khyrdop lum khajna kiba la leh palat na ka liang ka Council ka la dep ban pan jingpynshai ne ka Show Cause Notice bad ngim sa shim ïa ka rai hadien ba la ïoh ka jubab kaba shai na ki, bad ngan shu ïathuh lypa ba lada ngi lap ba ki la leh palat ïa ka rai ba la bthah da ka Council, ym banse ban hap phah khang noh syndon," ong u CEM ka KHADC u Bah Pynïaid Sing Syiem haba kren sha ki lad pathai khubor.
U la ïathuh ruh ba ki toll jong ka Council, kim dei kiba dang shu plie dang shi taïew artaïew, hynrei kiba lah don da ki phew snem, hynrei na ka liang ka High Level Committee kaba la khlieh da u Myntri Rangbah ka jylla, ka la bthah ïa ka DCA ban ïa pynbeit bad ka KHADC bad katkum ki kyndon ka khyrnit kaba hynriew ka Council ka lah ban buh ïa ki toll gate hynrei ym dei ban buh ha ki jaka ba khim, ba pyndik ïa ka ïaid ka ïeng ki kali.
“Hynrei ki la don ki working plan ba la dep aiti sha ka Sorkar kiba dei ki jaka ba biang kiba don ki lay bye bad kiba lah ban khmih ïa ka Trading By Non tribal Regulations act naba bun bha ki kali nabar jylla kiba wan khaïi shane khlem ki kot ki sla ne wat ki ophis treikam jong ki hangne ha Shillong ne jylla Meghalaya na kata ngi buh ïa kine ki check gate ban khmih bad ban ym pynshlur ïa kiba nabar ban wan khaïi shane khlem kot khlem sla," ong u CEM.
U la ïathuh ruh ba la don kumba 5 sngi ba ka la don ka jingkhñium ba la wanrah sha ka Council da ka kynhun ki nongñiah trok ba ka don ka jingleh thurmur jong ki katto katne ki agent kiba don ha ki Toll gate haba ïadei bad kane lah dep phah ka show cause notice lah San sngi shaki bad la aipor haduh 7 sngi ban jubab kumta ka Council kan ap haduh katei ka 7 sngi bad ka EC kan sa shim ïa ka rai.
“Lada kim jubab ngin phah khang noh lada lap ba ki ïaid shabar na ka jingbthah ka Council," ong u CEM da kaba bynrap ruh ba kitei ki Toll gate ki dei ki jong ka Council, nabar la shna ïa ki katkum ki kyndon jong ka khyrnit kaba hynriew.
U la ïathuh ruh ba kitei ki Toll gate kidei kiba la ai wai sha ki kynhun shimet naba ka don ruh ka jingpynksan na ka High Court haba ïadei bad kane ka jingai wai, hynrei na ki 5 tylli kiba la aiwai lehse kin don kawei ne artylli kiba ïaid lait na ka jingbthah kumta lada lap ka EC kan sa shim ka rai ban phah khang.
Shillong:Ka A’chik Students’ Welfare Associa tion (ASWA) ka la kyrpad ïa ka State Bank of India (SBI) ban thung noh da u Branch Manager ba thymmai hapoh ka Selsella branch jong ka SBI kaba hab hapoh West Garo Hills namar une uba don mynta um sngewthuh ïa ka ktien Garo.
“Na kane ka daw ka la wanrah ka jingeh kaba khraw bha ïa ki nongshong shnong ka thaiñ ban ïakren bad pynpaw ïa ki jingdonkam bad u," ong ka ASWA ha ka shi thi ba la phah sha ka SBI Regional Office kaba don ha Tura.
Ïa katei ka shi thi la soi da ki dkhot ba la Rang bah jong ka seng ASWA’s Selsella unit.
Shillong:U EM ka tnat Khaïi jong ka KHADC u Bah Rangkynsai Kharbuki u la ong ba baroh ki dukan ki bar jylla kiba don hapoh ka Complex kaba bun mala ne ka Marbaniang Newly Multi Stored RCC building kaba la long trai ruh da u Paul Leong ha Ïewduh, kin hap ban shim ïa ki laisen khaïi.
Ïa kane u la ïathuh ha ka por ba u leit jurip ïa ka Ïewduh ha ka sngi Palei ha ryngkatlang bad kiwei ki EM ïa ka jaka die jhur Dielang ha kaba ïadei bad ka jingeh ki nongrep.
U la ong, “Kat kum ka hukum jong ka Ïingkashari kaba la shim bishar halor kane ka kam ka la ong ba u trai katei ka Complex u lah ban aiwai sha ki bar jylla ia ki dukan hynrei ka la bthah ruh ba kito kiba shong dukan kin hap ban shim ïa ka laisen khaïi napoh KHADC.
"“Ka Ïingbishar ha ka hukum ka ong ba kitei ki 9 tylli ki dukan kiba la shah khang ha ka 29.
05.
2014 ki lah ban plie tangba kin hap bud ïa ki rukom treikam kiba hapoh ka kyndon 7 A bad 7 B jong ka Khasi Hills District (Trading By Non Tribal) Regulation Act 1954 kaba mut ba kin hap ban shim laisen khaïi napoh KHADC," ong u Bah Rangkynsai Kharbuki haba kren bad ki lad pathai khubor.
U la pynkynmaw ba dangshen haba ka KHADC ka wan khynra laisen khaïi hapoh katei ka building u Paul Leong u trai katei ka Complex u la pyneh hi triang bad sei ruh da ka hukum ka Ïingkashari ban pyni ba ka council kan ym lah khynra trading license.
“Ka Council lyngba ka tnat Trade kan sa ai da ka jingpynbna ban pan ïa ka daw ne Show Cause Notice ïa kitei ki dukan ba kidei ban jubab ban shim ïa ki laisen khaïi bad lada kim jubab ngin sa phah pat sa da ka jingpynbna ban khang khyrdep biang ïa kitei ki dukan (Closure Notice)," ong u EM Trade Bah Rangkynsai Kharbuki.
Shillong:U Nongïalam ka NPP bad Symbud Myntri Rangbah ka Jylla u Ma Sniawbhalang Dhar ha ka sngi Palei, ula kyntait ïa ki khubor hamsaïa ba kan sa don ka jing kylla ha ka Sorkar Meghalaya Democratic Alliance (MDA)-2 ha dien ka ilekshon ha Sohïong.
Ka jingïathep vote ha ka ilekshon MLA ha Sohïong, la pynlong hynnin ka sngi Balang bad ka jingñiew ïa ki vote kan long ha ka 13 tarik mynta u bnai.
Hynrei, u symbud myntri rangbah, ula ong ba ki paralok ba ïatreilang ha ka Sorkar MDA-2 ki ïadon ïa ka jingïadei ba ïajan bha bad ma u hi um ïohi satia ban don ka jingkylla ha ka Sorkar hadien ka ilekshon Sohïong.
Halor ka jingkam na baroh arliang mamla, u Ma Sniawbha ula ong ba baroh kine kiei kiei ki dei tang ki “Jingkren ilekshon" bad kaei kaba jia ha ka por ilekshon kan kut tang ha ka ilekshon.
Haba kylli halor ka jingïohi jong u ïa ka ilekshon, u Bah Sniawbha ula ong, “To ngin ap ïa ka sngi ñiew vote," bad bynrap, “Ka NPP kan kam ba ka NPP kan jop bad ka UDP ruh kan kam ba kan jop".
Shillong: Ka jing ia kulmar ka la mih biang sa shisien pat hapdeng ki artylli ki jaitbynriew, kata ki Pnar bad ki Karbi ha ka shnong Khanduli ha ki khapud jong ka jylla Meghalaya bad Assam ha West jaiñtia hills District ha ka sngi palei.
Ki tyllong khubor ki la iathuh ba ka daw jong ka jingmih ka huri hura, ka dei hadien ba ka dorbar shnong Khanduli ka la rai ban pyrkhing noh ia ka rung ka mih jong ki briew Karbi ha shnong ha thaw.
Kane ka dei hadien ba katto katne ki Karbi ki la byrngem ia ki nongrep na katei ka shnong ban hiar sha ki lyngkha ki jong ki bad kumba artylli ki ïing sah ki la shah thang, nangta, ka la don, sa ka jing kawang maw bad ka jing iashoh ia dat.
Ki tyllong khubor ki la iathuh ruh ba ar ngut ki briew na ka jaitbynriew Karbi, ki la mynsaw bad la rah noh ia ki sha ka jaka ai jing sumar ha Hojjai.
Ha kane ka jingjia ka kali jong Superintendent of Police jong ka West Jaintia Hills District ruh ka la shah kawang maw ha ki paidbhur kiba la kiew jingdom.
U SP u khlem mynsaw satia hynrei ka kali ka ba u pyndonkam pat ka la shah pynjulor.
Kumba long mynta ki artylli ki district jong ki jylla ba marjan, ki la shim ia ki lad ki lynti ban tehlakam ia ka jing kulmar bad la pynjur ia ki bor pahara, ha shi lynter jong ka khapud.
Shillong:U Lat jong ka jylla Meghalaya u Phagu Chauhan, ha ka sngi balang u la hiar sha ka shnong Dawki ba hap ha West Jaintia Hills District.
Ka jinghiar jong u lat ka jylla sha katei ka jaka ka long shi bynta ban leit jngoh ia ka ophis jong ka Landport Authority of India (LPAI) bad ka Integrated Check Post (ICP) kaba dang shu plie ha kine ki khyndiat sngi ha Dawki.
Ha ka jing leit jngoh jong u lat ia katei ka jaka, u la ioh ruh ia ka lad ban ia shong jingialang bad ki tnat treikam ba bapher-ba-bapher jong ka sorkar pdeng kum ka LPAI, BSF,Custom bad ki ophisar jong ki bor pyniaid distrik kynthup ia ki Superintendent of Police ,PD-DRDA,SDO-Civil jong ka Amlarem Civil subdivision ki nong mihkhmat na ki shnog ki thaw bad ki Rangbah shnong na ki shnong ba marjan.
Ha ka jingiatai bad iathir jingmut u Lat jong ka jylla u la kren ia kiba bun ki bynta haba iadei bad ka Integrated Check Post kaba don ha Dawki, ka kamram jong ka tanta Custom bad kiwei pat ki kynhun jong ka sorkar pdeng kum ka Central Exercise Department bad ka jing pyntreikam ia ki a bun ki skhim jong ka sorkar pdeng kum ka PMAY,MGNRERS,SSA,PM-POSHAN,NHM,PMGSY bad kiba bun kiwei pat ki Skhim jong ka sorkar pdeng.
U Superintendent of Police jong ka West Jaintia Hills District u la batai bniah ia u lat jong ka jylla haba iadei bad ka long ka man bad ka rukom pyniaid ia ki aiñ ki ka nun ha ka District.
Kum shibynta ha kane ka sngi, u la ioh ruh ka lad ban iakren bad ki Rangbah shnong jong kine ki shnong bad kylli ruh ia ki shaphang ka jing shem jingeh ka jong ki bad ka rukom pyntreikam ia ki kam ba iadei bad ka roi ka par ha ki shnong ki thaw ki jong ki.
Ki nongialam shnong bad ki ophisar ki la iathuh ia u lat jong ka jylla, haba iadei bad ka jingtlot palat jong ki network ha kane ka thaiñ bad ki kyrpad ruh ba dei ban pynkloi noh ia ka jing pyntrei ia ka Shillong Dawki projek.
Ki la ioh ruh ban ia kren kham bniah haba iadei bad ki kam pynroi ha ka shnong Dawki, ha kaba u la bthah ruh ia ki ophisar ba kin pynbiang ia ka roi ka par jong ki paidbah baroh ki liang.
Kum shi bynta ban pynkhlaiñ ia ka jingiadei jong ka India-Bangladesh u lat ka jylla, u la leit ruh ban jngoh ia ka Maitri Dwar kaba don ha Tamabil Dawki jong ka integrated Check Post bad iakren ruh bad ki heh shipai jong ka ri Bangladesh,ha kaba ka la don ruh ka jing ia sam ia ki mithai kum ka dak jong ka jing iatreilang na bynta ka jing bha.
Kham hadien u lat u la leit ruh ban jngoh ia ka Border Out Post (BOP) jong ka 4Battalion Border Security Force, Dawki ha kaba la batai bniah ruh da u Pradeep Kumar IPS, Inspector General jong ki BSF Headquarter Shillong halor ki thaiñ kiba la shim da ki BSF ban ai jing shakri.
U Lat u la leit ruh ban jngoh ia ka wah ba pawnam ka wah Umngot kaba dei kawei na ki jaka ba la khring bha ia ki nong jngohkai pyrthei.
La synranlang ia u lat jong ka jylla Meghalaya da u Commissioner & Secretary jong ka sorkar jylla B.
D.
R Tiwari, IAS ha ryngkat kiwei pat ki heh ophisar.
Shillong: Ka Department of Telecom (DoT) ka la lap kumba 1.
52 lak ki connection mobile phone ba la suba ba ioh da kaba ai ia ki kot ki sla ba thok ha ki Points of Sale (PoS) ba bun jong ki Telecom Service Providers (TSPs) bapher bapher ha ki hynriew tylli ki jylla kiba hap hapoh ka North East LSA – Arunachal Pradesh, Manipur, Meghalaya, Mizoram, Nagaland & Tripura.
Palat 1.
47 lak tylli ki connection mobile kim shym la lah ban pyndep ia ka kam ban pynthikna biang (re-verification) bad la pynduh noh ia kine da ki TSP ha ka thain.
Haduh mynta, ki TSP ki la kyntait ia 493 tylli ki PoS bad ki la ai haduh 71 tylli ki jingujor sha ki pulit pyshah kine ki PoS khnang ba ki pulit kin leh ia kaba donkam.
Bun na ki kam beain kum ki cybercrime, ki jingthok pisa bad ki kam sniew ha ka imlang sahlang ki dei kiba la leh da kaba pyndonkam ia ki SIM kiba ioh da kaba ai ia ki kot ki sla ba thok.
Khnang ban lap bad weng ia kum kine ki SIM, ka DoT ka la shim ia ka sienjam ban thaw bad pyntreikam ia ka Artificial Intelligence and Facial Recognition Powered Solution kaba la shna da ka ri na ka bynta ka Telecom SIM Subscriber Verification (ASTR) – kane ka dei ka rynsan kaba thmu ban pynlait na ki kam beain cybercrime.
Kane ka rynsan ka pyndonkam ia ki dur jong ki nongbat mobile bad ka database jong ki Telecom Subscriber Provider (TSP) ban lap ia ki jingshim connection mobile da kaba ai ia ki kot ki sla ba thok.
Nongpoh:Ban tip halor ka jingeh ki paidbah nongshong shnong ha Nongwah Mawtamur, kata shwa ka jingia pynbeit pud ha ka wat ba ar hapdeng ka Meghalaya bad Assam, u Bah Sosthenes Sohtun, MLA Jirang ha ryngkat u Bah M.
B Tongper, ADC Ri Bhoi, mynhynnin ka sngi ki la leit sha katei ka shnong, ban twad jingmut na ki nongialam shnong, khnang ba ki sngewthuh halor ka jingsngew ki paidbah jong katei ka shnong.
Ha katei ka jingiakynduh bad kitei ki nongialam shnong, u MLA Jirang, u la ailad ia kitei ki nong ialam shnong bad ki riew rangbah, ba kin pynsngew halor ka jingeh kaba ki kynduh bad shem, shwa ka jingiapynbeit ha katei ka thain bad ka ban sa long ha kine ki bnai ban wan.
U Bah Soshthe nes Sohtun, u la ong ruh ba katei ka jingleit pynlong jingialang jong u ha katei ka shnong, ka long ba baroh ki jingiathuh da ki riew rangbah, un sa rah bad pynsngew ne iakren ha ka jingiakynduh hapdeng ki Regional Committee jong ka jylla Assam bad Meghalaya.
Lyngba jong katei ka sngi, u Bah Sosthenes Sohtun, u la kyntu ia ki nongialam shnong ba kin ialeh ban pynbiang ia ki kot ki sla ka shnong bad ka jinglongtrai ia ki jaka puta, ba kin pynpoi sha ka Regional Committee khnang ba ka Regional Committee ruh ba kan ioh iakren kyrpang halor katei ka thain.
Namarkata, na ka liang u MLA Jirang, u la kyntu ia ki kynhun seng bapher bapher bad kumjuh ruh ia ki kynhun seng sain pyrthei, ba kim dei ban shim kabu ne ban leh Politik ha kane ka kam pynbeit pud bad khamtam eh ha katei ka thain Nongwan Mawtamur.
Tura:Bun ngut ki briew kila poi sha hospital na ka jingkem pang kynsan kynsan hadien ka jingïa bam ïa ka dohkha ba la sam ha ka Ïing ïap briew ha Adokgre, kaba don ha khappud ka North Garo Hills bad Assam.
Kane ka jingjia kala jia ha ka Shnong Mariampur jong ka Goalpara District, ha kaba bun ki briew na ki Shnong Garo kynthup ïa bun ngut na Adokgre bad Kharkutta, kila leit sngewlem sha kane ka Ïingïap briew ban leit ontep ïa uwei u nongshong shnong.
Ka sengtreimon sngewbha na ka thaiñ ka A.
chik Organization for Social welfare (AOSW) ka la pyntip ba ki don haduh 160 ngut ki briew kila kem pang kynsan hadien ba ki wan phai shala ïing na kane ka jingleit ontep briew hadien ka jingdep bam ja ba la ai da ka dohkha.
“Ngi kyntu ïa ki bor District ka Ri-lum Garo ban peitngor bha bad ban phah khmih ïa ki dohkha bad ki syiar pham kiba wanrah na Assam sha Ri-lum Garo.
Ngi la sakhi ïa ka jingjia kaba long ha ka sien kaba ar ba palat 160 ngut ki briew kila ïoh pang na ka jingbam dohha ha ka Ïingïap briew ha Mariampur, Goalara," ong u Gripping Marak President ka AOSW.
“Ha ka jingtohkit la shem ba kane ka dohkha ka dei kaba wan na shabar ka Jylla bad la lap ruh ba bun ki briew kiba kem pang ki don ïa kajuh ka jingpang.
Ka ong ba ka dei ka dustur jong kane ka shnong ba ki ju tyrwa ja bad ka dohkha bad u dai ïa kito kiba wan sha ka jingsngewlem," ula ong.
Ula ong ba kane ka juh ka dohkha ka dei kaba ju wan pynpoi sha ki katto katne ki jaka jong ka Ri-lum Garo ïa kaba la dei ban pyrkhing noh da ki bor pynïaid ka District khlem da pynslem shuh.
Shillong:Ha ka National Conference halor ka “Land Governance in North Eastern States" ba la pynlong ha ka 3 bad 4 tarik u Jym mang, 2023 ha Guwa hati, ki Territorial bad Autonomous District Council ha ki jylla Assam, Tripura, Mizo ram bad Megha laya ki la ong ba ka jingpyn kylla digital ia ki kot ki sla kiba iadei bad ki jaka puta ka long kaba donkam bha na ka byn ta ka roi ka par.
Ia ka National Conference la pynlong da ka Lal Bahadur Shastri National Academy of Administration, Mussoorie bad ka tnat Land Resources ha ka jingkyrshan jong ka tnat Revenue jong ka Sorkar Assam.
U Ajay Tirkey, Secretary ka tnat Land Resources u la pyniaid ia kane ka National Conference.
U Sonmoni Borah, Joint Secretary ka tnat Land Resources; u Gyanendra Dev Tripathi, Principal Secretary, Revenue, Sorkar Assam; ka Anandhi, Deputy Director, Lal Bahadur Shastri National Academy of Administration, Mussoorie; u P.
V.
Rajasekhar, Additional Surveyor General, Survey of India; ka Mridula Singh, Sr.
Social Development Specialist, World Bank bad kiwei kiwei ki ophisar ki la iadon lang.
Ki nongmihkhmat na ka Bodoland Territorial Council, Karbi Anglong Autonomous District Council, Dima Hasao Autonomous District Council (kiba ha Assam); Tripura Tribal Areas Autonomous Council, Tripura; Lai Autonomous District Council, Mizoram; Khasi Hills Autonomous District Council, Garo Hills Autonomous District Council, Jaintia Hills Autonomous District Council (kiba ha Meghalaya) ki la iashim bynta ha kane ka National Conference.
Ki jingiamir jingmut ha kane ka National Conference kaba nyngkong eh, ka kynthup ia ki rukom treikam ha ki jylla mynta bad ka rukom pynthymmai ia ka jingbuh ia ki jingtip shaphang ki jaka puta, ka rukom peit bad pyniaid ia ki kam kiba iadei bad ki jaka puta bad sa kawei ka bynta halor ki ain bad ki dustur tynrai, ki rukom treikam mynta bad ki sienjam ba thymmai bad ruh ka bynta jong ka Survey of India ha ka jingpynthymmai ia ka rukom buh jingtip shaphang ki jaka puta.
Katba ki kam pyndonkam da ki kor computer bad ki lad digital ban buh jingtip shaphang ki jaka puta ki la iaid shaphrang ha katto katne ki bynta jong ka Assam, la shem ba kane ka dang duna bha ha ki jaka ba hap hapoh ka Bodoland Territorial Council, Karbi Anglong Autonomous District Council bad Dima Hasao Autonomous District Council.
Dang thaw ia ka Bodoland Land Policy bad la kyrmen ban pyndep shen ia kane.
Ka khana samari ha ki jaka Karbi Anglong ka dei ka bym pat leh.
Katba ka Dima Hasao Autonomous District Council ka la pdiang ia ka ain Assam Land Regulation Act, ki don ki jaka kiba heh ki bym biang u pud u sam bad kumta la sngew ba ka long kaba donkam bha ban don ka jingpeit bniah ia kine ki jaka.
Ka Tripura Tribal Areas Autonomous Council ka don phra tylli ki Distrik bad kumba 10,000 sq.
km.
hapoh ka Sixth Schedule bad 10 tylli ki ain tynrai.
Ha ki jaka Lai Autonomous District Council jong ka Sixth Schedule, la sngew ba dei ban don ka jingpeit bniah ia kine.
Ha ki jaka ba hap hapoh ka Khasi Hills Autonomous District Council jong ka Meghalaya, ki jaka puta ki dei kiba long trai da ki briew.
Ka Garo Hills Autonomous District Council ka don ka rukom treikam ha kaba ka District Council ka ai ia ki patta na u snem sha u snem.
Katba ka Jaintia Hills Autonomous District Council, Meghalaya ka bud ia ka Meghalaya Land Survey and Records Preparation Act 1980.
U Ajay Tirkey, Secretary ka tnat Land Resources u la ai jingiaroh ia ki jingpyrshang jong ka Anandhi, Deputy Director, LBSNAA ban pynlong ia kane ka Conference bad u la pynshai ba katba ka jingkwah jong ki Autonomous District Council ha ka thain shatei lammihngi ban pynkylla digital bad pynthymmai ia ki rukom buh jingtip shaphang ki jaka puta ka dei ka sienjam shakhmat, yn shim lut ia ki lad ban ai jingkyrshan ia ki Council katkum ki kyndon ka Riti Synshar bad ki ain kiba don.
Kum ka sienjam na ka bynta kane, ka Bodoland Territorial Council ka la tyrwa ban don ka jingpynkylla digital bad pynthymmai ia ki rukom buh jingtip shaphang ki jaka puta bad ka tnat Land Resources ka la ai jingmynjur ia kane.
U Secretary ka tnat Land Resources haba u la peit ia ka jingiar jong kane ka kam kaba hap leh ha ki jylla ka thain shatei lammihngi u la iathuh ba yn seng ia ka Task Force na ka bynta ki kam kiba iadei bad ka khyndew ka shyiap ha ki jylla ka thain shatei lammihngi da ka jingioh jingmynjur na ki bor kiba dei ban peit ia kane bad ruh hadien ka jingiakren bad ki Autonomous District Council.
U Sonmoni Borah, Joint Secretary u la kyntu ia ki Autonomous District Council ba kin phah ia ki jingtyrwa jong ki na ka bynta ka jingpynkylla digital bad ka jingpynthymmai ia ka rukom buh ia ki jingtip shaphang ki jaka puta hapoh ka Digital India Land Records Modernization Program me(DILRMP).
U la ai jingsngewnguh ruh ia ka Anandhi, Deputy Director, LBSNAA bad Principal Secretary, ka tnat Revenue jong ka Sorkar Assam kiba la pynlong ia kane ka National Conference.
Sohiong:Ka jingjied jong ki 34 hajar tam ki paidbah nongthep vote ia u kyrtong ban long u MLA ka Sohiong konstitwensi kaba la pynsangeh noh shipor, sha ka ing dorbar thawain ka jylla ka la kut mynhynnin ka sngi, kaba sdang naduh ka por 7 baje mynstep haduh 4 baje janmiet.
Ka Sohiong ka don 6 ngut ki kyrtong kynthup ka UDP, NPP, HSPDP, TMC, BJP bad Congress.
Katkum ka jingiakren bad ki paid bah jong ki katto katne ki jaka thep vote, ka jingiakhun kan kham long hapdeng ka UDP bad ka NPP, wat la ym lah ban khein troin ia kiwei ki kyr tong kum ka Congress.
Ha thain Rangshken ka jingiakhun kan long hapdeng ka UDP bad ka NPP kiba iadon lang ha ka sorkar MDA-2, bad na kane ka thain, lah ban kham wan shakhmat ka UDP.
Ha jaka thep vote ha Dongkiingding, Sohiong ka lah ban kham tam ka Bom, katba ha ka thain Krang lah ban kham kiew u kyrtong ka NPP, bad kiwei ki jaka marjan.
Ha ka thain Mawmaram ka lah ban knieh ka Congress namar ba u kyrtong u dei na kato ka thain.
Katba kiwei ki kyrtong kim da don than ka jingiakhun lait noh tang ha ki katto katne ki jaka, katba kiba kham don ka jingialeh, ki dei ka UDP bad ka NPP bad kumjuh ka Congress haba khein kyllum ha baroh kawei ka Sohiong konstitwensi.
Ha ka jingiakren bad ki lad pathai khubor, ki paidbah, ki la pynpaw ia la kajong ka nongrim balei ki jied ia ki kyrtong.
Ki don kiba jied ia u MLA barim hynrei mynta ki jied noh ia u kyrtong ka UDP bad kane ka jia ha ka thain Rangshken, bad kumjuh ha ka thain Mawdngung.
Ka thain Lawmei, Kreit bad kiwei ki jaka ba marjan ka NPP ka lah ban poi kham shakhmat.
Ka jingniew vote kan long ha ka 13 tarik mynta u bnai.
ki briew kin jied ia uta uba ki kham mon,bad lada uta uba don bun ngut ia kum kita kiba jied ia uba ki kham mon,da shisha uta un jop.
Shillong:U nongialam ka All India Trinamool Congress u Dr.
Mukul Sangma, u la kyntait mardor ia ka jingmih khubor ba un leit pyniasoh noh sha ka BJP, kumba la paw ha ki lad pathai khubor ha kine ki sngi.
Haba kren mynta ka sngi, u Dr.
Mukul u la ong ba ka donkam ban pynshai halor ka jingmih khubor khnang ba ki paidbah kin ym sah ha ka umdum.
“Wat la ngim shym la iakynduh la slem hynrei phi (nongthoh khubor) la shna bun ki stori.
Nga la shu tip na ka stori, kaba dei kaba shu mutdur bad ngam lah ban pynsangeh ia kata namar ba ka dei ka kamram ki nongthoh khubor", la ong u Dr.
Mukul.
Haba pynpaw ba ka TMC kan kham trei borbah shuh ha kine ki sngi, u Dr.
Mukul u la ong, “Ngi ruh ngi kwah ba kiwei ki MLA bad ki paidbah kin wan rung sha ka parti jong ngi".
U la bynrap, “Ba ka rai jong ki paidbah ka jylla ka long ban pynsangeh ia ka parti kaba ialam ia ka sorkar barim.
Ngi la pyrshang ban pyniatylli ia baroh ki seng sain pyrthei ban thaw sorkar ban ia ka jingbishar hok ia ki paidbah kumba kila rai ban ioh ia ka sorkar kaba lait na ka parti kaba ialam ia ka sorkar barim hynrei kam shym la wan dur".
U la ong ba ka jingjah noh ki MLA ha ka por ba thmu ban thaw sorkar bym dei NPP, ka dei ka jingkhaii kulai.
Ha kajuh ka por u Dr.
Mukul u la maham ba kin sa don kiei kiei ia kane ka sorkar ba mynta ha ki sngi ban wan tangba long kiba iai shah ia mynta shipor.
“Ngin ym ailad ia ka sorkar ne iano iano ban shu thombor ia ka jylla, bad ka kamram jong ngi ka long ban iada ia ki paidbah ka jylla", la ong u Dr.
Mukul.
U la bynrap, “Ha ki sngi ban wan, phin sa iohi shibun kiei kiei kin jia bad ngin ther ia kane ka sorkar.
Phin iohi shibun ki jingjia, sa ap bad iai shah shipor", la kam u Dr.
Mukul.
Shillong: Ka jingbun ki nongthep vote ha Sohiong, ka poi sha ka 91.
87 percent, haduh ka por 6baje mynta ka janmiet.
Ha u 2018, ka jingthep vote, ka long 90.
46 percent.
Katei ka jingkhein, ka lah ban nang kiew shuh shuh, ong U bah FR Kharkongngor Chief Electorial Officer, ka Jylla.
Shillong: Ka tnat peit mariang jong ka sorkar India, ka pyntip, ba ha ki 24 kynta, ki ban wan, kan kiew ka jingshit ha ka nongbah Shillong bad ki jaka ba marjan, kaba long hapdeng ka 3 haduh 4 degree, na kaba ju long bad katei ka dei na ka jingdon ka lyer shit bad ka jingshit jong ka mariang.
Ka lah ban don ka jinghap slap, kaba malu mala ha ki bynta jong ka nongbah Shillong bad ki jaka ba marjan.
Kan don ka jingkhie eriong bad tied pyrthat, ha ki katto katne ki bynta jong ka jylla.
Ka jingshit ha Shillong, mynta ka sngi, kaba shit eh, ka long 27.
2 bad kaba khriat eh, ka long 17.
6 degree, ha Sohra, kaba shit eh, ka long 27.
5 bad kaba khriat eh, ka long 18.
2, ha Umiam, kaba shit eh, ka long 31.
0 bad kaba khriat eh ka long 16.
1 degree.
Shillong: Ka Hill Farmer’s Union West Jaintia Hills District Unit ka khot ka wer ia baroh ki nongrep sha ka jingrakhie ia ka 31st Foundation Day jong ka Hills Farmer Union ka ban long ha ka 13 tarik u Jymmang 2023 ha Ummulong Community Hall (Madan Khawang) ha ka shnong Ummulong, West Jaintia Hills District, Meghalaya.
Ha kane ka sngi kaba ka seng ka kynmaw burom ia ka jingsdang ia ka sengbah ki nongrep, yn wan ban sakhi lang da ki nongialam, ki nongkitkam bad ki paidbah nongrep na ki unit jong ka seng na baroh kawei ka jylla bad kumjuh ruh na ki unit ki badon shabar ka jylla.
Ia ki program yn sdang ha ka por 10:00 baje mynstep bad kan don ka jingplie pyrda (Inauguration) ban bud pat da ka jingiaphylliew jingmut hapdeng ki nongrep bad ki sahep sorkar na ki tnad bapher bapher kiba iadei bad ka rep ka riang kumjuh ka kam ri jing ri.
Lygnba une u kyrwoh na u president ka HFU West jaintia Hills Diostrict, bah Mutshwa Thabah, ka seng ka kyrpad ia baroh ki nongrep ban pyllait por khang ban wan sha kane ka jingiakynduh lang ki nongrep bad ruh ban pynsngew ia ki jingeh ba ki iakynduh kum ki nongrep khang ba kum ki nongrep ngin lah ban jop ia ki jingeh da ka jingiatylli bad ka jingiatrei lang.
Shillong:Ka Meghalaya Board of School Education (MBoSE) ha ka sngi Baar, ka la pynbna ïa ka HSSLC Results ne klas XII bad mynta ka kynti arngut ki samla pule jong ka Laban Bengalee Boys’ Hr.
Sec.
School kila ïoh ïa ka first position ha ka Science bad Commerce stream.
U Arnab Dutta jong ka Laban Bengalee Boys Hr Secondary School u la ïoh ïa ka kyrdan kaba nyngkong eh ha ka HSSLC (Science) da kaba ïoh 483 mark bad ïoh ïa ka distinction ha ka subject (E,CS, Ph,Ch,M).
U Rishab Purkayastha na ka Laban Bengalee Boys’ Hr.
Sec.
School, Shillong ula bat ïa ka kyrdan kaba nyngkong ha ka HSSLC (Commerce) Stream.
Ula ïoh 484 marks bad distinction ha ka subject (E,M,Bs,Ac,En,Ec).
La ïohi ruh ba ki la don kiwei ruh ki skul kiba paw ha ka Science Stream kum ka St.
Anthony’s Higher Secondary school, ka St.
Edmunds Higher Secondary school, ka RKM Higher Secondary school Cherrapunjee bad kiwei.
Shillong:Ka thma ktien ba shyrkhei bha ka la jia hapdeng ki pulit jong ka sardar police station bad ki nongialam jong ka seng HNYF ha ka sngi ba ar haba iadei bad ka jing shah kem jong ki 9 ngut ki dkhot jong katei ka seng.
Katkum ki tyllong khubor, ka jing shah kem jong ki dkhot jong katei ka seng ka dei ha Umpling, ha ka por mynstep haba iadei bad ka jing kynnoh ba ki donkti ban thaw jingkulmar iashoh bad pynpra ia kawei ka dukan ha Police Bazar ha ka 5 tarik jymmang bad ka jingkem ia kitei ki dkhot jong ka seng HNYF ka long khlem ka jingtip jong ki, hynrei la shu wan kem beit na ïing sah jong ki.
Ki dkhot jong ka seng Hynñiewtrep National Youth front (HNYF) lem bad ki kmie ki kpa bad kiba ha iing hasem jong kito kiba shah kem ki la leit sha Sardar police station ban kylli balei ba ki dkhot jong ka seng ki shah kem, hynrei na ka liang jong u wei u pulit u la iathuh ba ka don ka FIR ba la ujor da ki briew kiba um shem la pynpaw kyrteng satia.
Ki Kmie jong kine kiba la shah kem ki la ong ba kine ki pulit ki la iaid lait na ki bor jong ka shnong haba iadei bad ka jingkem ia kine, namar ka khlem don satia ka jingiathuh ne ka jing ai jingai jingtip sha ki bor jong ka shnong ban wan kem.
Na ka liang jong ka seng ka la pan ka jing pynshai haba iadei bad ka jingleh donbor jong ki pulit, namar ki shu wanrung sha ïing sha sem da ka bor khlem ka jingtip jong ka shnong bad ka shnong ruh ka ioh jingtip dei hadien ba la iathuh da ki kmie jong kitei kiba shah kem.
Shillong:Ki shipai Border Security Force (BSF) ki la kem ïa lai ngut ki jawan (shipai) kiba donkti ban ther kuli ïa ka trok kaba lam sha ka jingïap jong u Bah Roning Nong kynrih ha Mawshun, kaba hab hapoh ka Pynursla Sub Division.
Ïa kine ki shipai la kem ha ka sngi Nyngkong bad ka jingtohkit mynta ka la ïaid shakhmat.
Ki shipai BSF ki la pynmih ïa ka hukum ban pynlong da ka Court of Inquiry halor kane ka jingjia.
Kine ki lai ngut ki BSF ki kyrteng u head constable Moni Singh, u Constable Sengel Singh bad u Constable Kdam Ki shore.
Kine ki laingut ki dei kiba don ha ka sngi kaba jia ka jing ther kuli.
Ha kajuh ka por, ki BSF ki la sospon ïa u Moni Singh uba siat haduh 3 kuli na ka suloi SMG Barreta bad lah phah ïa u sha BSF Headquarter ryngkat ka hukum ba um dei ban mih khlem da ïoh jingbit.
Ka dei ha ka miet sngi Thohdieng ba ki shipai BSF, ki la siat ïap ïa u Bah Roning uba don arngut ki khun ha Mawshun, halor ka jingsuba ba u dei u nongkhaïi beaiñ ïa ki masi.
U Bah Roning ula ïap na ka jingshei kuli na ki bynta jong ka khlieh bad ka ryndang.
Halor kane ka jingjia, ka KSU ha ka sngi Nyngkong ka la pynlong ïa ka rally ba jai jai ha Pynursla ban pynbor ïa ki BSF bad ka Sorkar Jylla ban kem bad pynshitom ïa ki BSF kiba donkti.
Ha ka miet sngi Nyngkong, ka kynhun ki runar ki la hiar thma ïa ka ktem ki shipai BSF ha Lyngkhat bad ki la wiang ding ïa kane ka ktem.
Shillong: Myn hynnin ka sngi ha ka jingwan ka kong Santa Mary Shylla MLA ka thaiñ Huroi, ka Khasi Students’ Union(K.
S.
U) Huroi unit, ka la iakynduh ban dawa pynkynriah mardor ia ki Border Security Force (BSF) kiba shong be aiñ ha surok Sonapyrdi.
Na ka liang jong ka Khasi Students’ Union (K.
S.
U) Huroi unit hapoh ka jingialam u President u Samla Wallam Lamin Gadew bad u Vice-president samla Gilbertstar Khonglah, ki la ioh ban ia kynduh markhmat ia ka MLA ka 5-Sutnga Saipung Constituency ka kong Santa Mary Shylla, ha ka jingwan jongka sha shnong Huroi bad na ka liang jong ka Seng ka la ioh ban pynsngew halor ka jingeh ki paitbah nongshong shnong jong ka thaiñ Border,naduh ka shnong Lejri, Lahaleiñ bad ka shnong Huroi, ha kaba iadei bad ka jingktieh shaba palat jong ka surok khamtam ban dawa pynkynriah mardor ia ki Border Security Force (BSF) kiba thaw ktem be ain ha jingkieng Sonapyrdi bad kiba juh pyndik man ka por ia ki paitbah ka thaiñ Border.
Na ka Liang jong ka kong Santa Mary Shylla ka la kular hakhmat Jong ka KSU ba kan shimkhia halor kane ka mat kaba ka seng ka la dawa bad ka la kular ruh ban shimkhia bad ban pynsngew sha ka sorkar jylla bad sha ki bor ba dei peit ia ka tnat home jong ka sorkar India ha kaba iadei bad ka ktem beain jong ki BSF ha Sonapyrdi bad ka la ong ruh ba kan ia trei ryngkat ryngkat lang halor kane ka mat jong ka jingdawa jong ka seng.
Kum ban shu pynkynmaw ba ka jingdawa pynkynriah jong ka Seng ia kane ka ktem shipai ha Sonapyrdi kam dei shuh ka ba dang thymmai hynrei ka dei ka mat ka ba la dawa na ka por sha ka por, namar ha katei ka jaka kam dei shuh ka ba shngaiñ ia ki paitbah ha ka leit ka wan, namar ka jingleh donbor bad leh riewkhlaw ki ne ki shipai sha ba palat.
Shillong:U MLA jong Voice of The People Party (VPP) na North Shillong Konstitwensi u bah Adelbert Nongrum u la ai por ia ka sorkar jylla ba kan pynkynriah noh ia kito ki briew kiba sah ha Themetor bad u la ai ruh ka por ba khatduh ban pynkynriah ka dei ha ka 12 tarik Jymmang 2023.
U bah Adelbert Nongrum, u la pynpaw ruh ia ka jing bym sngewhun haba iadei bad ka jing pyniaid jong ka sorkar ia kane ka kam bad u la iathuh ruh ba u don ka jing thmu ban leit kynduh ia u symbud myntri rangbah jong ka sorkar jylla u bah Prestone Tynsong, ha ka sngi ai por ba khatduh.
Ka jing pyrshah kam dei satia ban pyrshah ia kano kano ka imlang sahlang, hynrei ka dei ia ki polisi treikam jong ka sorkar ka bym shem la lah ban leh eiei ia ki nongtrei la jong.
U la dawa ruh ba ka sorkar jylla ka dei ban leh da kaba tyngeh ban pynkynriah noh ia kitei ki nongtrei na katei ka jaka bad ki dei ruh ban kohnguh ia ka hukum jong ka sorkar.
Ka jingkhang ban iaid ki kali na kitei ki surok ba leit sha ka jaka sah jong kitei ki briew, ka dei kawei kaba ktah bha ia ka jing sahkut jong ka iaid ka ïeng ha shillong bad u sngewkhia ruh ia ka koit ka khiah jong ki nong shong shnong, ha katei ka jaka.
U la bthah ruh ba ka jaka pynieng kali ne ka multi purpose cum parking la dei ban tei ha katei ka jaka.
Ka long ka bym sngew shongdor eiei ruh em ba ka Harijan Panchayat Commitee (HPC), kan kyntait ia ka jingtyrwa jong ka sorkar ban pynkynriah ia ki 342 tylli ki longïing sha ka jaka ba don ka ophis treikam jong ka Shillong Municipal Board (SMB).
Katba u symbud myntri rangbah jong ka jylla pat u bah Prestone Tynsong, u la iathuh ba ka jing pynkynriah ia ki briew kiba shong ba sah ha them metor, ka dei beit ban urlong.
Nongpoh:Ka Ri Bhoi Youth Federation (RBYF) Umran Unit, mynhynnin ka sngi ka la pynmih ïa ka jing maham kaba jur ïa ki paidbah kiba pyntuid jaboh ne bret ïa ki jaboh ha ka Wah Umiam bad ha kajuh ruh ka por, ki la buh ruh ia ka jingmaham kaba jur ia ki briew kiba pyniap ia ki Doh um kiba im hapoh katei ka Wah.
Lah ruh ban kdew hangne, ba ka RBYF Umran Unit, ka la ju mana ruh ïa ki paidbah ban bret jaboh ne pyntuid ïa ki jaboh sha ki wah bad ka la don ruh ka khep ba kum ki nongïalam ka RBYF kila mih paidbah ban pynkhuid ïa kane ka wah da ka jingthmu ban sumar bad ban ïada ïa ka khuid ka suba jong kane ka wah kaba dei kawei na ka wah kaba ki paidbah ki ioh jingmyntoi na ka bynta ban sum ban sait bad kiwei kiwei ki jingdonkam ban wan rah ïa ka khuid ka suba ha ïing ha sem.
Haba bad katei ka jingmaham, u Bah Amjester Papang, General Secretary ka RBYF Umran Unit, u bah Amjester Papang, u la ong ba ka seng RBYF ka don ka jingsngewkhia kaba jur ban pynjaboh ïa kane ka wah bad kum ka seng kam kwah ruh ba kane ka wan kan kylla long kum ka Wah Umkhrah kaba la dap da ki jaboh suda bad ban ïada kyrpang ïa kane ka wah ka seng ka maham jur ïa ki paidbah nongshong shnong ba ki dei ban pyntuid jaboh sha ki wah lane ban bret jaboh shapoh ka wah.
Nongpoh: Mynta ka step phyrngab ha ka por 2 baje ei ei, la don ki riew dusmon kiba la leit ban thang dusmon ia ki katto katne tylli ki dukan rit kiba don ha Sor Nongpoh bad kaba la pynlong ia kitei ki dukan ba kin julor hi khait bad kaba la wanrah ia ka jingduhnong ia ki trai jong kitei ki dukan.
Kitei ki dukan kiba la shah thang dusmon, ki kynthup ia kawei ka dukan die sha kaba don hakhmat ka Nongpoh Town Shopping Complex bad kawei pat ka dukan kaba la shah thang dusmon ka dei ka dukan die soh kaba don hakhmat jong ka Meghalaya Cooperative Apex Bank.
Ia katei ka jingjia shah thang dusmon ia kitei ki dukan, nyngkong la lap da ka kynhun iaid pahara jong ka E/67 Bn ka CRPF Nongpoh, kiba la leit ban pynshang pynlip ia katei ka ding, hadien kata pat ki la pyntip noh mar mar sha ki pulit pynlip ding bad kaba la pynlong ba kin lah ban pynlip ia katei ka ding, ba ka lait ban saphriang sha kiwei pat ki dukan kiba don marsyndah bad kitei ki dukan.
Ha katei ka jingpluh jong kitei ki dukan, ka la wanrah ia ka jingduhnong kaba jur eh ia ki trai jong kitei ki dukan, namar katkum ba la iohi, ba kitei ki dukan kiba la shah thang dusmon, ki la julor shikatdei eh, ha kaba la iohi ba baroh ki tiar ki tar, ki la ingkhong hi khait.
Haba iadei bad katei ka jingshah thang dusmon ia kitei ki dukan, na ka liang jong kitei ki trai dukan, ki la pynpaw ia ka jingsngewsih kaba jur eh, namar ba ki la duhnong palat bad ha kajuh ruh ka por, ki la ujor da ka ejahar sha Nongpoh Police Station.
Baroh ki jingiakhih, jingiapyrshah, ki dei beit, da ka tip briew, tip Blei bad da kaba jaijai.
Barabor, ngi ju shem ba don katto katne ki riew shim kabu, ba thmu ia kaba sniew, na ka bynta ban pyniohnong iano re iano.
Kam dei kaba suk da ka bor briew ban iohi kiei kita, khamtam hapdeng u paidbah babun.
Namarkata, ngin hap ban duwai, namar tang U Blei hi Uba lah ban iohi/iohsngew, Ngin duwai ba un kren ia ka dohnud jong ki bad ban iada iangi na kaba sniew Amen.
Shillong:U General Secretary jong ka seng Khasi Students Union (KSU) Sengkmie u samla Donal Thabah haba ai jingkren ha ka jingialang ban pyn paw ka jingpyr shah ia ka jing siat iap jong ki shipai BSF u bah (L) Roning Nong kynrih, ha Pynursla u la pynrem jur ia ka jingleh jong ki BSF.
Haba ai jingkren ha katei ka sngi u samla Donald V Thabah, u la la ong “Ngin ong shu kumno ia kita ki BSF ha kaba ia ki khar Bangla ki pyllait beit bad ngi iohi ruh ha ki khubor ba ki kem ia arngut ki khar bangla, hynrei naduh u snem ba kham ha shwa kiba bun ki khar bangla ki rung ki sah ha ki bynta jong ka sor phi la kem ne em ia ki".
“Phi leit ha iewduh, Police bazar phin iohi ia ki mynder, ki shnong kum ka Laban, Jail Road, ki sawfurlong, Lumparing, Madanryting da u mynder suda ki leh aiu kita ki BSF sha border ki khlem kem ia ki, katba ia ki khasi ki pyndik na ka por sha ka por bad da leit trei lyngkha ruh ki bat".
U samla Donald Thabah u la ong ruh ba ki khar Bangladesh ki rung sha ki jaka jong ngi ban rep ban riang beaiñ, hynrei ki shipai BSF ki khlem nud ban leh eiei bad dei ki dkhot jong ka KSU kiba la hiar ban pynpra ia ki jaka rep beain ki jong ki ha ki bynta jong ka ri khasi.
Katba ia ki briew shi sngi ki para dkhar pat ki iarap bad ai jingiada, ki BSF kim dei shuh kita ki border security force hynrei ki dei kita Bhakad security force kiba iada tang ia u dkhar, ym ia ki khasi.
Ka seng kam lah satia ban pdiang ia ka jingleh jong ki BSF kiba la thombor ia ki Khasi, na ka por sha ka por, ki briew saiñ pyrthei ki kren ba kin pynlong kata ka jingphah tohkit, hynrei ka seng ka ong “Thaw bad buh shibun tylli ki kynhun tohkit ruh ngim tip, hynrei to ai ba ka jingtohkit ka ban mih nangta kan dei ban set along bad pynshitom shi jingim ia kito ki BSF bad wat ong ba u la pyniap ia u khasi u jaitbynriew bapoh ngin shu transfer ne beh kam ia ki sha kawei ka jaka bad ngim sngewlah ban pdiang".
U General Secretary jong ka seng u la ong ruh ba haduh katno tylli ki miet kin duh thiah kiba haiing ha sem jong une u Rangbah, ka jinglynga bad katno tylli ki snem ba kin kynmaw ia ka jingshah thombor jong ka ïing ka sem.
U Samla Donald V Thabah, u la ong ba ha ka miet jong ka 5 tarik jymmang ki sawa bad ki her ki kuli hangthie ha ka shnong khasi ha kaba ka lyngkien ka snam bad u kyllon u doh u snam khasi u jong ngi bad ngi la iohi na ka por sha ka por.
Balei ba kata ka jingim khasi bad ka jaitbynriew khasi ka jong ngi la kheiñ poh haduh katta-katta seh? Ka jingsiat bad pyniap ia ki paradoh para snam ki jong ngi dei ba ki kheiñ poh.
“Ki BSF kiba siat ia u bah (L) Roning Nongkynrih phi tharai kin tieng kin lynga ba ki la siat ia u kin ym leh kumta, hynrei kin ia rkhie bad kin ong one down more to go, uwei ngi la pynkhyllem bad sa kiwei ruh".
“Lada ngi leit sha ki bynta jong ka India ki kheiñ beiñ ia ngi ki ong ba ngi dei ki Chinese bad ki Nepalese, katba ma ngi shane ngi ong ia u dkhar da u mama, hynrei lada ki dkhar ki kheiñ poh ma ngi ngin kyrdem syndon ha ki sla kjat ki jong ngi ia ki" ong u samla Donald.
“Hato ka lah mo ban long leit shabar ka jylla lajong ruh syrtok ka jingim, sah ha ki border ruh syrtok ka jingim bad ha sor ruh syrtok ka jingim bad kat shaba sah ruh shah thombor beit bad balei ngi long kumta" ong u samla Donald.
“Ka jaitbynriew jongngi ka dei kaba duna kiba don jingsngew bad ki bym khein snep bad lada ngi shu sngap ngin iai shah siat" ula ong biang.
“Ka jing siat iap ia u rangbah tang namar ba u kit ia ki masi ne ki muid khlem da tohkit, ki kem ia ki khynnah khasi tang namar ba ki shoh ia ki dkhar bad ki ong ruh ban tehlakam ia ka jingjur jong ka jingkynad.
Kiwei ki jaitbynriew ki ia shoh ha nongbah Shillong tang ha ki kynta la kem bad pyllait noh ia ki ban pynlait ia ka jingiakynad katba ia ki samla khasi la kem na phang ban pyllait ia ka jingiakynad" ong biang utei u samla.
Ka NASA, ka don ha ka jingkhuslai jingmut kaba khraw, ha kine ki sngi, namar ba uwei u metbneng asteroid, un sa wan tur hajan bha jong ka pyrthei.
Utei u dei u metbneng, uba la tip, da u  2023 CL3 bad u dei uba don ka jingheh, kaba 656 phut.
Ka NASA, ka shim ba ka jingiaid lynti jong utei u metbneng, ha kane ka sien, ka dei kaba ha syndah bha ia ka pyrthei bad kumta, ka donkam ka jingtih bniah, halor katei ka mat.
La ong ba utei u metbneng, un lah ban buh ia ka jingma kaba khraw, lada un ia lymbub ia ka pyrthei, ha ka lynti iaid jongu bad utei u metbneng, un wan ha ka jingjngai kaba long 4.
65mer bad u dei uba kham heh, na kiwei pat ki asteroid kiba la ju iaid ha syndah ka pyrthei bad dei na katei ka daw, ba ka NASA, ka sngew khuslai mynsiem bha.
U Asteroid 2023 CL3, u dei ban iaid lynti, ha syndah jong ka pyrthei, ha ka 24tarik Jymmang bad ha ka jingjngai kaba 4.
5 million mer bad wat la ka  jingkhein, ka sngew kumba ka la jngai bah, hynrei, ha ki metbneng, ka dei kaba dang hajan bha bad la shim, ba u asteroid, un her ha ka jingstet kaba haduh 16 hajar mer ha ka shi kynta.
Ki stad peit metbneng, ki dang wad ia ki lad ki lynti, ba kumno kin iada ia ka pyrthei, na kine ki jingjia, ki bym tip lypa, ba kin wan ha kano kano ka por.
U Elon Musk, u khlieh duh jong ka SpaceX, ula thoh kham mynshwa, da kaba ong “Un da wan hap u mawbah ha ka pyrthei, ngim don jingiada eiei ruh em".
Ka NASA, haduh mynta, kam don lad ban iada bad dei na katei ka daw, ba ka la pynher ia ka tiar sha haw haw, kaba la tip, da ka kyrteng  Double Asteroid Redirection Test, ha u snem ba ladep bad katei ka dei, ban pyntip lypa sha ka orbit, haba don kaba kum kane ka jingwan her jong kine ki asteroid kiba lah ban buh jingma ia ka pyrthei.
Shillong:Ka seng Khasi Students Union (KSU), ha ka sngi nyngkong ka 8 tarik jymmang 2023, ki la pynlong ia ka jingialang sngewlem ha Pynursla haba iadei bad ka jingshah siat iap jong bah (L) Roning Nongkynrih ha ki shipai BSF ha ka miet sngi thohdieng.
Haba ai jing kren ha katei ka sngi u nongkren na ka ïing ka sem jong u tei u ba la khlad noh u la ïathuh ba kum ka ïing ka sem ka mad ia ka jingeh bad jingtynjuh ha kaba wat ban nguid ia ka umbiah ruh, haba iadei bad kane ka jingjia ha kaba na ka liang jong ka ïing, ki sah ha ka umdum.
U tei u Rangbah u la iathuh ruh ba katkum ka jingiathuh jong u para ka long ban ailad ia ki shipai ba kin iaid shakhmat, khnang ban ioh pynhap noh ia ki mar ha kata ka jaka bad ha kum kata ka por la ioh sngew pynban ia ki ktang suloi bad ka long syaid hapoh ka kjat bad ynda la peit la iohi ba u hymmen u dem ka khlieh hadien ba la peit bha la mih da ka snam, na ryndang sha ngap u kuli u la mih arsut ha ki bynta jong ka met.
Kine ki shipai BSF ki lah hiar na kali ban wan peit ioh dang don ba dang im, ha kaba u para u la shong hangta khop ban sngap siar ba lano kita ki shipai BSF kin leit noh na kata ka jaka.
U para u la tah ruh da ka snam jong u hynmen khnang ban ong ba u ruh u la iap ha ka jingtieng bad ka jing syier u la mad ia ka jing sngewsih kaba khraw bad hadien nangta u la phet ruma.
Na ka liang jong ka ïing ka sem jong u tei u lanot ki la kwah ba dei ban kem bad pynshitom ia kito ki shipai BSF kiba donkti katkum ka kyndon aiñ.
Ka ïing ka sem ka pynpaw ruh ka jingkhublei ia ka seng Khasi Students Union (KSU) bad ia u General secretary jong ka seng u bah Donald Thabah, u ba la wan ban ia shim bynta lang ha katei ka jingialang.
Mynta u snem 2023, naduh ba dep Election, ki Jia khah khah ki kam ki bym sngewtynnad, hakane ka Ri Khasi jongngi,khamtam ha poh Pynursla Constituency, to ngin Duwai lem hakaba ki Nongialam baieid eh Jong ngi kin lah ban leh iakaba bha eh naka bynta ka Ri Khasi jongngi,Daka jingtieng Burom ia u Blei bad haka jingialam ka Jong U.
Shillong:Mynhynnin ka sngi ka party People’s Democratic Front (PDF) kila ai ka shithi sha u Lam phang ka Ïingdorbar Thaw Aiñ ka jylla u Thomas A Sangma ban pyntip ba kila pynïasoh bad ka party National People’s Party (NPP).
Ïa ka shithi la ai da u President ka party u Bah Gavin M Mylliem MLA bad la donlang u Bah Bantei dor Lyng doh MLA, ha ka jingïadon lang u Commissioner Secretary u Bah Andrew Saimon, da kane ka jingai ïa kane ka shithi la pyndep ïa ka jingpyn ïasoh ki MLA ka PDF sha ka party NPP.
Da kane ka jingpynïasoh kitei ki arngut ki MLA sha ka NPP mynta ka PDF ka la jah kyrteng na ka jingdon ki seng saiñ pyrthei hapoh ka ïing dorbar Thawaiñ ka jylla, kiba shah mynta ki long ka NPP, UDP, BJP, HSPDP, VPP bad ki dkhot shimet.
Ka jingdon ki MLA jong ka NPP ha ka ïing dorbar kaba 60 ngut mynta ka la kiew sha ka 28 ngut, 26 ngut kiba la jop ïa ka ilekshon na ka tiket jong ka party bad 2 ngut ki MLA ka PDF, ki la pynïasoh bad ka NPP.
u Riewkai Gavin bad u Riewkai Banteidor ki dei ki men die ri…husiar Paidbah na ka buit poh kine.
Shillong:Mynhynnin ka janmiet, ka la don ka jingshah pynpra kawei ka ktem jong ki BSF, kaba don ha Pyrdiwah, ong ki lad khubor.
Kiwei pat ki lad khubor, ba la ioh lum da U Rupang, ki iathuh ba ki don sa kiwei kiba shah pyn pra, ha ka surok, kaba iaid lynti na Pyrdiwah sha Lyngkhat bad la iathuh, ba kawei ka ktem jong ki BSF ha Lyngkhat, ka la shah thang, mynhynnin ka janmiet.
Ki lad khubor, ki iathuh shuh shuh, ba ha ka miet jong ka 5tarik Jymmang 2023, ka la don ka jingshah ther maw, ha ka ktem jong ki shipai BSF ha Pyrdiwah, kaba la jia ha ka por 2baje dang step phyrngab bad katei ka la pynlong ia ki BSF, ba kin siat pyntieng sha suin, ban pyntieng ia kiba leit ther maw.
Ka jingjop ne ka jinglah ban treikam ne shakri ha kano kano ka seng ne ka  kynhun,ka klob(club) ne ka  Association etc.
ka shong eh ha ka kti bad ka  jingtbit ne jinglah ne ka mynsiem ba shynrang jong ki nongialam.
Lada ioh ia ki nongialam kiba shlur,kiba skhem jingmut bad ba don nongrim,khlem artatien kata ka seng ne kynhun kan jop beit ha kaba kut ia ka thong(aims and objectives) jongka.
Hynrei,lada ki nongialam kilong kiba tlot(weak) ka jingmut jingpyrkhat,kiba kwah bad khwan jingmyntoi(selfish),kiba ieng ruh khlem nongrim(spineless),kata ka seng ne kynhun kalong ka jinglehrain bad ka jingshah rkhie bein hakhmat ka pyrthei(paidbah ba bun) solonsar.
Shwa ka MLA elekshon 2023,baroh baroh ngi iohi  ba bun ki MLA ki ia leh ieit ri ieit jaitbynriew lut.
Baroh ki pyni shisha ba ki da ieng ha ka nongrim kaba skhem(strong principles).
Ki nang ruh ban leh mynleh bym ieit ne kwah spah ban shakri hok  met bad mynsiem(sacrifice) na ka bynta ka ri bad ka jaitbynriew.
Kim treh satia wat lada ki tyrwa san klur tang ban ialeh(contest) na ka party ba tyrwa.
Ki paidbah ki la ai jingiaroh bad thap kti thap kjat lut baroh.
Phewse,ynda ki la jop bad long MLA,ha kata ka juh hi ka party ki leit nguh ki leit dem ban long syndon u dkhot jong kata ka party.
Mynta,ka mih ka jingkylli na kiba bun ki paidbah,ba tang ban long candidate na kata ka party,ka shongdor san klur tyngka,lada leit pyndem syndon ynda la jop ne  long MLA,tharai,katno ka shongdor?Don ki paidbah ki ong ba ka kham duna dor ynda la jop, hynrei bun pat hi ki ong ba ynda la jop lei lei,ka dor ka long shiphew ne arphew shah ia ka dor shwa ban jop elekshon.
Haduh katno kata ka dei ka lait,ki paidbah ki sah mynta ha ka umdum.
Ha shwa ka MLA elekshon,kine ki jait briew ki ong hana,ba kidei ki nongieit ri.
Ynda la dep ka elekshon pat ki kylla ki nongdie ri.
Mynshwa kidei ki nongialam,mynta pat ki kylla nonglilam ia ka ri bad ka jaitbynriew.
Shisien ba la ngat ki nongialam ha ka jingriam,sngew synei bad sangsot ia ki paidbah ba shi sur shi dur kiba pli.
Lada ki babe ruh ym myntoi shuh.
Kiba kwah bad wad jingmyntoi te,ki ia shong shit hi puk la kumba ioh skei ki nongbeh mrad.
Ban batai ia ka nusip jong ka lashai te,ka eh bha.
Shano kine ki nongialam kin poi lada jia ba kylla syndet   biang ka sain hima sima.
Mano shuh ban shaniah ia uba shet kylla tdong tdong khlieh khlieh.
Shisien ba la phai dien,la eh ban phai biang sha dien trai.
Mei pap ka bneng ka khyndew ia u bym sngewnguh.
Uba rkhie, la la dei ban iam,uba shngain,la la sah marwei.
Lada dei haduh ban da mih snam,ha uta kin shaniah kiwei.
Nongpoh: Ha kawei ka jingjia aksiden kali kaba la jia hynnin ka sngi u Blei hapoh ka surokbah NH-6 bad kaba hap hapoh ka shnong Umling, u nongniah lem bad uwei uba shong hadien jong kawei ka thuk thuk kaba don ia u number AS-01-FG-7651, ki la mynsaw, hadien ba katei ka Bike ba ki shong, ka la iatyngkhuh bad kawei ka kali Innova kaba don ia u number ML-05-AA-9408.
Katei ka jingjia, ka la jia ha ka por 4 baje ei ei janmiet, ha kaba katei ka thuk thuk kaba thmu ban hiar sha Guwahati, ka la tyngkhuh bad katei ka Innova kaba thmu ban kiew sha Shillong bad katei ka jingjia, ka la jia ba ka jingpyniaid kali hapoh ka surokbah, la pyniaid ia ki kali tang na kajuh ka liang surok, namar ba ka don ka jingtan ia kawei ka Trok kaba la hap sha riat.
Ha katei ka jingjia aksiden, u nongniah jong katei ka thuk thuk, u la khang mynsaw jur, ia kaba la pynkit noh mar mar ia u sha Nongpoh Civil Hospital.
Nongpoh: Ka la shimpor jan kumba 12 kynta eiei ia ki 5 tylli ki kali Khwai, ba kin tan ia kawei ka trok kaba don ia u number WB-25-E-5691, kaba ka la leit ban thung baji hapoh kawei ka riat ha surokbah NH-6 ha khlaw Umling.
Katei ka Trok ka la kylla mynha ka miet Sngi Thohdieng, ha kaba u nongbud jong katei ka Trok u la khlad noh bad u nongniah u don hapdeng ka jingmynsaw kaba jur, ha kaba hynnin ka sngi U Blei, la iohi ba ki la don haduh 5 tylli ki kali Khaw, ba kin tan ia katei ka Trok kaba la hap hapoh katei ka riat.
Wat la ki la don haduh 5 tylli ki kali khwai, kiba la leit ban tan ia katei ka trok, hynrei la ioh jingtip, ba ka la shimpor jan kumba 12 kynta, namar kitei ki kali Khwai, ki la sdang tan naduh ka por 3 baje eiei janmiet bad ki la lah ban tan ia katei ka trok haduh ka por 2 baje eiei mynta ka step sngi Nyngkong.
Shillong:Ki MLA ka People’s Democratic Party (PDF) kila pynïasoh noh ïalade bad ka National People’s Party (NPP) ha ka jingïalang ba ishongkun hapoh ka Ophis treikam ka NPP ha Shillong.
U National Pre sident ka NPP bad Myntri Rangbah ka Jylla Conrad K Sang ma, ula ïadonlang ha kane ka sngi sah jingkynmaw ha ryngkat bad ki para ba ïatreilang kata u Vice President ka NPP bad Symbud Myntri Rangbah Bah Prestone Tynsong, Symbud Myntri Rang bah Bah Sniawbha lang Dhar, ki Myntri Sorkar Kong Ampa reen Lyngdoh, Coming one Ymbon, Marcuise Marak bad ki Nong ïalam bad nongtrei ka NPP.
Ka PDF ka don arngut ki MLA bad kine ki dei u President Bah Gavin M Mylliem uba mihkhmat ïa ka Sohra bad u Working President Bah Banteidor Lyngdoh uba mihkhmat ïa ka Mawkynrew.
Ha kane ka sngi, la ïasoi ruh ïa ka soskular ïabynrap (merger document) hapdeng kine ki artylli ki party, kiba don ïa 11 tylli ki mat.
Haba kren ha kane ka jingïalang, u Vice President ka NPP bad Symbud Myntri Rangbah ka Jylla Bah Prestone Tynsong ula ong ba ka jingïateh soskular ba la ïasoi ka dei ïa kaban shimkhia kum ka “jingïateh shongkurim".
Ula ong “Kum ka jingïateh shong kurim, ngim dei ban ïakhlad lynti noh tang 2-3 bnai lane 1-2 snem hynrei “Tang ka jingïap ka ban pynïakhlad".
Haba pdiang ïa kine ki arngut ki MLA sha ka Party, u National President ka NPP u Conrad K Sangma ula pynbud ïa ka jingkren u Symbud Myntri Rangbah Bah Prestone bad ong ba wat la ka jingïakyntiew kurim ka dei ha kane ka sngi, hynrei ka (NPP bad PDF) ki la ïalang samla la slem bha.
U ong ba ka jingïakren halor ka jingwan bynrap ka dei kaba la pynlong la slem bha hynrei ki arngut ki MLA ki la shimpor ban ïakren bad ban wanrah lang ïa ki Nongkyrshan, kaba dei ka rai kaba biang eh.
Ula kular ruh ba kane ka soskular ba la ïateh ka dei kaba la dep ban khmih bad pule bha, bad ba ka Sorkar Jylla kan sa leh ïa kaba donkam halor ki jingdawa.
Halor kane ka jingwan bynrap lang sha ka NPP, u MLA ka Mawkynrew bad Myntri kam ïalehkai barim ka Jylla u Bah Banteidor Lyngdoh ula ong, “Ym ju don satia u paralok ba shirta lane u nongshun ba shirta ha ka kam saiñ hima sima".
Ula ong ba kane ka dei ka sngi ka bansah jingkynmaw namar u sngew ba ka dei ka sngi kyntiew kurim jong u.
Hynrei, ula ban jur ba kane ka jingleit bynrap lang kam dei satia ka thong shimet jong u hynrei na ka bynta ka bha ka miat ki paidbah.
“Ngi la bynrap lang bad ka NPP, ym ba ngin myntoi shimet hynrei na ka bynta ka jingmyntoi ki briew jong ngi," ong u Bah Banteidor.
U President ka PDF bad MLA ka Sohra Bah Gavin M Mylliem ula ong ba ka rai ban bynrap lang ka dei u soh jong ka jingtreikam hapoh ka jingïalam u Myntri Rangbah u Conrad K Sangma bad ka Sorkar MDA, kaba la pynsngewthuh ïa ka ‘Meghalaya kaba kham bha," hapoh jong u.
“Namar ka dei ha ka jingïalam jong u (CM) ba ngi la ïohi ïa ka Meghalaya kaba kham bha.
Ki briew ki lah ban kynnoh shibun kiei kiei hynrei hadien ba ngi la ïakren bad ki Nongkyrshan jong ngi, ngi la shim ïa ka rai kaba dei eh," ong u Bah Gavin.
Hynrei, u General Secretary ka PDF Bah Auspicious Lyngdoh Mawphlang, ula ban jur ba ka PDF ka dei ka party kaba dang im bad kaba khlem pat pynwai satia.
Ka lah ban long napdeng uwei naki myntri sorkar un hap ban hiar shukingi ju shait iakren man ka por u khasi um ju iatylli.
hangne kein ka paw ka jingshisha.
kine ki MLA  PDF ( bah Cavin) dei ki ingkhong shyllangmag ha ka jaidbynriew jong ngi…ki mih na ri khasi ki leit ai soh pat sha ri lum Garo.
Shillong:Ka Khasi Student Union (KSU) ka la pyndep ïa ka ilekshon na ka bynta ki dkhot jong ka Central Executive Committee (CEC) jong u snem 2023-2026.
Ha kane ka ilekshon, la jied biang ïa u samla Lambok starwell Marngar ban ïalam ïa ka KSU na ka bynta u snem 2023-2026 hadien ba khlem don ba ïeng ban ïakhun ïa ka kam President.
Ha kane ka ilekshon na ka bynta ki dkhot CEC jong u snem 2023-206 nalor ka kam President, la shem ba khlem don ba ïeng ban ïakhun ïa ka kam vice president bad General Secretary bad la bat biang hi da u samla Biangbor Paliar bad u samla Donald V Thabah.
Kiwei ki dkhot ka CEC kiba la shah jied thymmai ki kynthup ïa ka kam Assistant General Secretary la bat da u samla Ruben Najir, Organising Secretary da u samla Raymond Kharjana, Education Secretary Pynkmenlang Sanmiet.
Information and Publicity Secretary Pynshaiborlang Rani, Office Secretary Spaiñdonsing Lyngkhoi, Sports and Cultural Secretary Eric A Nongkynrih bad ïa ka kam Environment Secretary la bat da u samla Shiningstar Kharbuhkhiew.
Haba kren hadien ka ilekshon CEC 2023-2026, u President ka KSU u samla Lambokstar Marngar ula ai khublei ïa baroh ki dkhot kiba la wanshim bynta ha kane ka ilekshon na ka bynta ban pynthikna ba ka jingjied ïa ki dkhot ba thymmai ka long kaba seisoh.
U samla Lambokstarwell ula ïathuh ba shen ka CEC, kan sa lum ka jingïalang na ka bynta ban pynrung dkhot biang sa ïa kiwei ki samla sha ka seng bad ha ka juh ka por ban pyrkhat ïa ki sienjam ba ka seng kan shim nangne shakhmat.
Nalor kane u President ka KSU ula pynrem jur halor ka jingsiat ïap ki shipai Border Security Force (BSF) ïa u Bah Roning Nongkynrih ha Mawshun bad ula ong ruh ba ka KSU ka dawa na ka sorkar ban pynshitom tyngeh ia kiba donkti ha kane ka kam pynïap briew.
Na ka liang u vice President barim ka KSU u Bah Danny Khyriem ula ïathuh ba ki la don 33 ngut ki kyrteng kiba ïakhun ha kane ka ilekshon bad na kine 3 ngut kila jop suk namar khlem don ba ïeng ban ïakhun pyrshah.
Shillong:Sa 17 ngut ki samla pule kiba pule ha ki jaka pule bapher bapher ha Manipur, ki la wan poi ha ka sngi Saitjaiñ ha Guwahati Airport bad sa 165 ngut kin sa nang wan phai ha kine ki saw sngi ban wan kata haduh ka 10 tarik u Jymmang.
Ïa kane la pyntip da ka Ophis u Myntri Rangbah ka Jylla (Chief Minister’s Office) haba ïathuh ba ïa kine ki samla pule ki ban sa nang wan, yn wan ïalam da ka liengsuiñ ba la pynkhreh jaka (booked) da ka Ophis u Myntri Rangbah ka Jylla Conrad K Sangma bad da ka jingïatreilang bad ki shipai India Army, ïa kine ki samla pule, yn synran da ki shipai naduh ka jaka ba ki sah haduh ha Imphal Airport.
Ka CM Office ka pyntip ba ha ka sngi Saitjaiñ, 17 ngut ki samla pule ki la wan poi ha Guwahati Airport bad la pdiang ïa ki da ki Ophisar ka Jylla, kiba la pynbiang ruh ïa ki jingbam ha shuwa ba kin kiew ha ki bos ba la pynkhreh da ka Jylla ban ïalam ïa ki sha Shillong bad sha Ri-lum Garo.
Ka pyntip ba ha kine ki saw sngi ban wan kata naduh ka 7 tarik haduh ka 10 tarik Jymmang, kin don sa 165 ngut ki samla pule bad nong Meghalaya kiban sa leit shaw na Imphal.
Kine ki long 50 ngut ki samla pule/nong Meghalaya ki ban wanphai ha ka 7 tarik, 70 ngut ha ka 8 tarik, 30 ngut ha ka 9 tarik bad 15 ngut ha ka 10 tarik.
La pyntip ba ka Sorkar ka la phah ïa arngut ki Ophisar ka Jylla ban leit bad sah ha Imphal na ka bynta ban khmih ïa ka jingwan ïalam noh ïa ki samla pule/nongshong shnong ka Jylla bad ban pynbeit ïa ka jingkyrshan jong ki bor sorkar ka Manipur na ka bynta ka jingïaid lynti kaba shngaiñ jong kine ki samla pule.
Lah ban kdew ba ha ka sngi Thohdieng taïew ba lah dep, haduh 66 ngut ki samla pule bad nong Meghalaya kila wan phai shala ïing na Manipur da ka jingïarap ka Sorkar Jylla.
Kine kila wan da ka Alliance Air ba la pynkhreh da ka Sorkar Jylla halor ka jingbthah jong u Myntri Rangbah ka Jylla.
Namar ka jinglong jingman ka bym pat thikna ha Jylla Manipur namar ka jingïakynad pher jaitbynriew hapdeng ki paid riewlum ka Jylla bad ki jaidbynriew Meitei, u Myntri Rangbah ka Jylla ula lum biang ïa ka jingïalang shong bishar kam ha ka sngi Saitjaiñ ban ïoh jingtip ïa kaei kaba long ba man halor ka jingwan phai ki samla pule.
Ka Sorkar Jylla ka la ïakren khlem sangeh bad ki samla pule ha Manipur ban peit thuh ïa ka jinglong jingman ha katei ka jaka bad ban ai jingïarap ïa ki kat kaba don ba kin lah ban wanphai suk sha Jylla.
Shillong:U Symbud myntri rangbah jong ka jylla Meghalaya, u bah Prestone Tynsong ha ka sngi saitjaiñ, u iathuh, ba u dang ap ia ka jing tohkit haba iadei bad ka jing shah siat iap jong u wei u briew ha ki shipai BSF ha ka shnong Mawshun ha ka janmiet sngi thohdieng.
U ophisar pulit ba iadei bad katei ka jingjia tohkit (investigation officer) u la iaid shakhmat ia ka kam.
U SP u don ha ka kam ban ioh ia baroh ki jingtip ba bniah kaei kaba la jia ha katei ka jaka.
“Ha ka sngi nyng kong ka jingtohkit ka dei ban poi sha ka miej jong nga", la iathuh u bah Prestone sha ki nongl um khubor.
U symbud myntri rangbah, u la ong ba u la dep ban phah ia ka kynhun bad u SP la bthah ba un pyndep ia ka jing tohkit kloi katba lah.
Uwei u briew ba 37 snem ka karta u la shah siat iap, ha ki shipai BSF harum ka shnong Mawshun kaba hap ha East Khasi Hills ha ka miet sngi thohdieng ha ka por kumba 11 baje mynmiet.
Haba kylli ia u bah Prestone, u la ong ba ka jingiohi jong ki shipai BSF ka long ba katei ka trok ka kit ia ki muid ne ki masi, hynrei u ong shuh, ba um lah ban kren eiei katba ka jingtohkit kam pat dep.
“Tang shu dep ban phah ia ka jing tohkit hangta ngin sa lah ban kren bad ban iaid da kiwei ki lad ki lynti katkum ki kyndon aiñ" ong U bah Tynsong.
Haba iadei bad ka jingthung ia ka kynhun tohkit ba kyrpang u bah Prestone Tynsong, u la ong ba kumba long mynta tang u officer incharge (OC) bad u investigation officer kiba lah ban tohkit haba iadei bad kane ka bynta.
Haba iadei bad katei ka jingjia na ka liang jong ka seng Khasi Students Union (KSU) South central Pynursla, lyngba u Assistant secretary jong ka seng u bah V Sohkhlet, u la pynrem jur ia ki shipai BSF ba donkti ban siat iap ia u bah R Nongkynrih.
U bah V Sohkhlet u la ong ruh ba ka jingbuh jong ka sorkar ia ki BSF ha jaka khapud kan long ban ai ka jingiada, hynrei ki long pynban ki nong pyniap briew bad ka jing don jong ki BSF ka wanrah pynban ia ka jinglong bym shngaiñ.
U bah Sohkhlet, u la ong ruh ba ka jingdon jong ki BSF ha ki jaka ba jngai haduh 50 kilometer na khappud ne zeropoint ka long pynban ka jingma bad kaba mynsaw.
Ka seng ka la buh ruh ka jingdawa ba ia ki BSF ym dei shuh ban iohi ha ki shnong ki thaw, namar ki dei ki ban iada ia ka khappud.
Ka seng ka dap ruh ia ka jinglyngngoh ia ka jing bym ioh kem jong ka tnat pulit ia u shipai BSF ba donkti ban siat iap ia u tei u draibar bad ki la buh ruh ka jingkylli balei ba ka ain ka sting palat ia u ba pyniap briew, katba ia uto pat u ba riam ia ki dngiem pat tang hadien katto katne kynta, la wan ban kem katba ia u ba shim pat ia ka jingim briew, ym pat ioh kem satia.
Ka seng ruh ka la dawa ba ia kito kiba donkti ban siat iap dei ban kem mardor bad pynshitom, kat kum ka kyndon jong ka aiñ, lym kumta ka seng kan leh ia kaei kaei kaba kham tyngeh.
Katba nang iaid ki por ki sngi ka jylla ba ieid tam jong ngi ruh ka la nang kynjoh sha ka rta ba 51 tylli ki snem.
Ki Sorkar bapher bapher naduh ki sorkar marwei haduh ki sorkar synrop ki nang mih ki nang iaid kumba mih ki saw aoim ha ka jingim briew jong ngi.
Ka jaitbynriew jong ngi ka khie rasong ha ka im tip briew tip blei bad ka im-sngi ha ki nongrim ba shong-sbai ba shong-nongrimbad kumba la ioh hikai na ki tymmen ki san hala i iing i trep.
Phewse, ka jingshah iuhroit pat ka jaitbynriew jong ngi kala sdang lypa naduh u snem 1972.
Ka roi ka par ka dap ka biang na duh ki thain nongkyndong haduh ki thain sor ka ring swai shaba palat.
Ki jingkular ba khlem nongrim jong ki sorkar ba wan ba leit ha ki liang bapher bapher baroh ban pynsuk bad pynbiang ia ki jingdonkam jong ki nongshong shong ki kut ruh hi kumba kut ka por ia ki sorkar ba nashwa.
Leilei ha ka sorkar ba mynta naduh ka MDA I haduh kane ka MDA II kala nang jur nangjur.
Katba u paid nong shong shnong u nang kynduh sohsat khamtam ia u rangli u juki, ki briew ba iajan tam bad kine kiba shong ha ki shuki ka bor ki nang sngaid nang sngaid ha u saipan jong ki jingmyntoi marwei ki jongki.
Ki jing-eh ba ka jaitbynriew ka kynduh mawsiang naduh ki lynti ki syngkien, ki jaka pule puthi, ki jaka sumar, ka umbam umdih haduh ka bor ding kiba bunsien bunsien ki wanrah tang ki jingjynjar jing shem-pop ymtang ia ki paid nongshong shnong sha ki thain nongkyndong hynrei wat sha ki jaka sor kumjuh.
Kaba pynklumar hi thlim ia ka jaitbynriew ha ki por ba mynta dei ka jingkyrduh ha ka ioh kam ioh jam jong ki khun samla bala nang la stad.
ka Reservation Policy lane ka bhah buh kyrpang ha ka iohkam ioh jam kala kylla long pynban u ja-ngew ja-thang ia ki khun samla haba hapoh ka 40% la hap ia-shrut hap ia-knieh ki ar ngut shi para kata u Khasi bad u Jaintia, katba u paid Garo u dang kham lei lei ban ioh marwei haduh 40%.
Ha ka jingshisha ia kane ka policy bala shna naduh u snem 1972 la dei ban pynkylla noh daka ba long shonghok bad long katjuh ia baroh lang.
Tlum bad tlam, mynta ha kane ka kynti pat kumba kane ka MDA II kan dap noh 2 bnai kynthih, ka jylla jong ngi ruh kan dap 2 bnai syndon ha ka jinglip jong ka bording lane ka load shedding.
Kaba pynsha-iong khlieh duh ia ki man iing mansem hapoh ka kylla ka long ka jing pynlip light ha ki por ba long kyrkieh (rush hours) ha ki iing ki sem.
Lah thut lut ki kam iing kam sem khamtam ha ki por leit skul khun.
Ka jinglyngkar ha ka jinglip bording ba khah khah nalor ka load shedding kala pynklumar jingmut ymtang ha iing ha sem hynrei ha ki jaka trei jaka ktah khamtam ia ki briew ba im ja sngi ha ka kamai da kaba pyndonkam ia ka bording.
Mynmiet leilei, ka jingdum lymwir hapoh shnong hapoh thaw kaba pynsmiej pat ia ki nongshong shnong na ka jingroi ki kam sniew hapoh ka imlang ka sahlang.
Kane ka sorkar MDA II ba la iahkhmat da une u Conrad Sangma ka dei ka sorkar ba nang tang ka kren maw kren dieng bad ka thok ka shukor ia u paid nongshnong shnong.
Imat kane ka dei shisha ka sorkar kumba ong ha ka ktien sepngi “A Government of the riches, by the riches and for the riches’.
U rangli u juki u sohsat ka jingim, ki samla samhoi ki kylla langknia ha ka Reservation policy, ki nongshong shnong ki mad jingeh bad jingjynjar ha baroh ki liang.
U ne u Myntri ka tnad bording leilei uba da kren laplah hana ba “ka jinglip light kanda btheng tad haduh ban da ioh slap’.
Hynrei ha ka jingkylla ka suinbeng ha kipor ba mynta ryngkat ka jingduna u slap ka mut ba lada ngim ia ioh slap baroh shisnem, ka jylla kan shong hapoh ka jingdum lynter? Ka bill light pat ngon ngon kane ka poi biang biang por pat sha ki khyrdop iing jong ngi, kata ruh ha ka dor ba pura baroh shi bnai.
Kada long ruh kaba sngew shrai shaba palat haba ia uba pli uba duk ba duna lada u slem ne um lah ban siew ia ka bai bording katto katne bnai, la shah khyrwit tyngeh pat ha ka sorkar.
Phewse, lada ia ki kharkhana heh kiba ka sorkar ka dang sah ram da ki phew klur ruh, ka sorkar ka shu sngap beit man man.
Ban buh jingkylli haduh katno katno ruh ia ki MLA jong ka ri Khasi- Jaintia, kine pat sadhai ha ka im sngi ban shu iaknieh shuki ia knieh bor donhi, kida kylla pynban tang ki ‘niang kohnguh jong u Conrad Sangma bad ki nongialam ba hakhmat ka MDA II.
Ki da ia bunkam ruh tang ha ka ia ryngkoh ka ia kyntiap party nawei shawei I kum ban ioh myntoi u paid u phlang ne ka shnong ka thaw.
Ka jingkylli mynta, Ngi ia bunkam ban ia mih paitbah ha ka sngi thep vote ban jied ia ki Nongialam ki ban thok bad ban shukor kylla pat ia ngi ? Lada une u 24 un jop beit beit ia une pat u 36, kan myntoi aiu ia ngi ban jied nongmihkhmat ban shakri ia ngi ki nongshong shnong bad ka jaitbynriew haba kine pat hai hai la ihun ban peit ba kida ia bunkam miet bad sngi tang ha ka shakri ban ioh jingmyntoi ialade bad ka iaid sahuh sharum shaneng.
Ki jingkular khlieh shrieh kane ka sorkar ban shna ia kita kita, ban ai ia kine kine, ban buh da kita kita, kine baroh ki kylla long tang ki jingphon jingpah bad ban pyn matlah ia ki khmat kumjuh ruh ban pyn-kyllut ia ki shkor jong ngi ban iohi bad ban sngew ia ki jingshisha.
Lada ka Sorkar kada kwah eh ban wanrah ia ka jingroi ka jingpar kala dei ban phai dien bad ban pynbha bad pynbiang shwa ia baroh ki jingduna bad ki jing-eh ba ki nongshong shnong ki kynduh mawsiang hashwa ban phon ban pah pat ia ki nongshong shnong da i mithai bad i mit mit kumba phon khynnah rit.
Shillong:Kawei ka trok kit umphniang petrol, ka la kylla bad leit rat ïa artylli ki kali ha ka thaiñ Mawblei ha ka sngi U Blei.
Kane ka jingkylla ka la pyntuid lut ïa ka umphniang sha surok bad lam sha ka jingdheng kali kaba jur ha ka surok Shillong-Jowai.
Ki kali pynlip ding ki la her wut wut sha katei ka jaka ban pynkhuid ïa kane ka umphniang da kaba synreit um ha shi lynter ka surok.
Katkum ka khubor, kane ka trok kit umphniang ka don jingthmu ban leit buh Umphniang sha ka Thangkhiew Service Station kaba don ha Mawlai.
Kat haduh ba thoh ïa kane ka khubor, ym pat don satia kano kano ka jingjia kaba sngewsih.
Kam snongnia ban shu kynnoh ia ki Minister, MLA bad MDC haba pei thliew pei syar ki surok, namar ym shym la jied ia ki ba kin shna surok, shna iing, shna jingkieng.
La jied ia ki ba kin thaw ain, bad kumno ban pynkiew ka ioh ka kot ka Jylla baroh kawei bad ban takrain ia ki tnad sorkar bym trei bha.
Haba riewspah ka Jylla, baroh ki tnad trei kam ka Sorkar kin biang lut, bad ka dei ka kamram jong kine ki tnad ban trei na ka bynta ka Jylla baroh kawei hi, ym tang ha ki konstitwensi jongno re jongno.
Lada ym don shuh mano mano ba pynkhein ain, ym donkam shuh ia ka tnad pulit.
Kylleng satlak ka pyrthei kin mih beit ki jing kulmar haba ki paidbah ki iohi ba la knieh noh ia ka hok jongki, haba lah siew khajna.
Hangne la donkam ia ka tnad pulit.
khlem ki minister, mla, mdc yn nym lah ban leh ei ei, namar u shabi u don bad ki ban plie.
Meghalaya Board of School Education, ka pynbna, ba kan pynmih ia ka result jong ka HSSLC Examinations, 2023 na bynta ka Science, Commerce & Vocational, ha ka 9tarik Jymmang 2023.
The Result of the HSSLC Examinations, 2023 (Science, Commerce & Vocational) Streams conducted by the Meghalaya Board of School Education, Tura will be declared onduring office hoursThe result booklet of the Examinations has been discontinued with effect from 2014.
The whole Result(s) Booklet can be downloaded from the MBOSE Official website.
Results can also be accessed from the websites mentioned below:www.
meghalaya.
shikshawww.
result.
shikshawww.
jagranjosh.
com.
Imphal: Ka jingiap briew, na ka jing ia kynad ha Manipur, ka la poi mynta sha ka 54ngut, ong ki lad khubor, wat la ka don ka jing antad, ba ka jingiap, kan kham palat ban ia katei, kaba la ioh jingkhein haneng.
Ka jinglong ka suk ka sain, ka la nang wan phai biang ha ki them jong ka Imphal, ha kaba ki dukan, ki la sdang plie shipor ar por bad ki kali, ki la sdang iaid ha surok bah.
Na kitei ki 54 tylli ki met iap, ki don 16 tylli ha ka jaka buh met iap ha  Churachandpur district hospital, sa 15 tylli ha  Jawaharlal Nehru Institute of Medical Sciences ha Imphal East district.
Ka Regional Institute of Medical Sciences ha Lamphel ha Imphal West district, ka iathuh ba ki don 23 tylli ki met iap.
Ha kawei pat ka khubor, la iathuh ba ki don 5ngut ki ehrang Kuki, kiba la shah siat iap ha ki pulit jong ka  India Reserve Battalion bad sa arngut ki pulit jong India Reserve Battalion, ki la mynsaw, ha ka jing iasiat ha ka miet sngi thohdieng ha Churachandpur district.
Ki lad khubor, ki iathuh shuh shuh, ba 13 hajar ngut ki riew paidbah, ki don mynta ha ka jingrieh tngen ha ki jaka kiba shngain, ba la iada khlain bha, da ki shipai bad kitei ki dei kiba na  Churachandpur, Moreh, Kakching bad Kangpokpi district bad kitei ki jaka, ki don ha ka jing pahara kaba skhem bha jong ki bor shipai, ong shuh ka khubor.
Jan man la ka sngi, ngi iohsngew ia kane ka kyntien “Koropshon" ne “bamsap" bad kane ka don ha ka pyrthei baroh kawei, naduh mynhyndai.
Ka World Bank, ka syntiat bha, ba ia ki phon ba la pynlait sha ki Ri ka pyrthei ba dang donkam ban pynkiew ia ka ioh ka kot, ba kin pynlut beit thik kumba la thmu ban pyntreikam.
Ka don ruh ka bor ban tohkit, bad lada ka lap ba don ki jingleh bakla, ka lah ban phah pynphai biang ia ka ram lem bad ka sut, bad kan ym ai shuh hadien habud.
Ka koropshon, kam da dei eh tang ia ka pisa.
Ka dei kata kaei kaei kaba la shim ne knieh noh ia ka bhah jong kiwei, na ka bynta ka myntoi shimet shimet, bad ba 99.
9 na ka 100, ym don ba lah ban lait ha ka jingim ka jong ngi ba man la ka sngi.
Ki bun bha ki rukom korop bapher bapher ia kiba ngim ju poi pyrkhat, bad khyndiat na ki, ki long, 1.
Ban pynsngewthuh bakla, 2.
Ban thok ne shukor, 3.
Ban sakhi lamler, 4.
Ban shet kylla, 5.
Ban pynieng kali khlem akor ha surok sorkar, kiwei kim ioh iaid shuh, 6.
Ban pynher stet ia ki kali bad thuk thuk, shna iing, shna surok, shna jingkieng torti, kaba lah ban pynmynsaw, ne shim noh ia ki mynsyiem, kaba ki bynriew ki don ka hok ban im, 8.
Ban iehnoh ia la ki tnga bad ki khun khlem da don ka daw kaba biang, katno ka i pang met, pang mynsiem, khamtam lada ki dei ki long iing kiba duk.
Ki khynnah ki iam rem bad sngew lehrain, haba ki iohi ba kiwei ki paralok khynnah, la wan ne shaw skul da ki kmie ki kpa jong ki.
Ym tang katta, ka lah ban ktah ia ka jingmut jingpyrkhat, ka koit ka khiah bad ka pule puthi, ka lawei ka bym shngain, kine ki kpa ki la shim noh ia kaei ka bhah ba ka iing ka sem jong ki hi, ka dei hok ban ioh.
Ki khyllung ba la shah iehnoh bein, ynda ki la kham sngewthuh, ki ju kylli ba shaie i papa i don, ka long kaba eh bha ia ka kmie ban jubab, ka kham suk ia ka ban jubab, lada u kpa u la khlad noh, ban ong ba i papa jongphi, mynta i don ha bneng bad U Jisu ne i la leit sha kata ka jaka kaba kham bha ban ia kane ka pyrthei, ki kmen haba ki iohsngew kumta, 9.
Mynshuwa haba phah rwai ne shad ia ki khun hakhmat ki paralok, bad lada kim treh namar ba lehrain, ki kmie ki kpa ki byrngem da u dieng, mynta pat, la pynbamsap, da u mitmit ne shoklet, haba ioh ki rwai la ka rwai ne shad la ka shad tang dep, 10.
Ban leh shilliang khmat ia la ki khun.
(Pynbeit lada nga bakla).
Ha ki por kiba mynshuwa, nga kynmaw, ha kawei ka Jingiaseng heh, la hap leit kloi, namar ba ioh duh jaka shong, kumba 15 minit eiei shuwa ban tied ka baje ba arsien, ka Iingmane ka la dap smam, kiba wan slem ki hap shong shabar.
Lait noh na ki ben bad ki shuki ba ju shong ki Pastor bad ki Nongsharai Balang, don sa kawei pat ka ben, kaba ym don ba shong.
Kumta, nga la kylli na uwei u rangbah, ba balei kitai ki briew ki ia shong shabar, haba dang don jaka hapoh.
U la jubab kumne “katai ka ben la ju shong barabor da ki tymmen, kiba tista ban wan Jingiaseng, bad ym don ba nud ne shlan ban knieh noh ia ki jaka shong ba dei hok jong ki.
Katba dang tied ka baje ba ar sien, shisha la wan rung da kita, kumba la ong da uta u rangbah.
Ki khlem wan kloi bad ki khlem wan slem ruh.
Shillong: Ka khubor, ba dang shu ioh, ka iathuh ba uwei u nongniah trok, ula shah siat iap, ha ki shipai BSF, hynnin ka miet.
Kito kiba tip kham bha, ki iathuh ba u dei u nongniah ia ka trok kit muid, kaba don ia u number ML 05 f 0885 bad u nongniah u dei uba la tip kyrteng, kum U Bah Roning Nongkynrih bad ula shah siat iap, harum jong ka shnong Mawshun, kaba dei hajan jong kawei ka petrol Pump (ha ka surok ban leit na Pynursla sha Dawki).
Ki lad khubor, ki iathuh ba katei ka jingjia, ka dei ha ka por 11baje hynnin ka miet bad  ula siat haduh 4,5 kuli ia utei u nongniah trok.
Kat haduh ba thoh ia kane ka khubor, ym pat shym la sei satia ia katei ka met jong utei u nongniah trok, na katei ka kali bad katei ka kali, ka dang don ha kajuh ka jaka haduh mynta.
Sngewbha ban phah khubor u Rupang man ka sngi ha ka e ka email jongnga.
Haba ha ka paragraph ba haneng phi lah batai ia u number kali haba pynkut pat phi ong ym pat tip number kali.
Shillong:Ka Dame Dr Munni Irone, kaba dei ka nongthoh ba paw nam na America bad kaba dei ruh ka Founder Art 4 Peace, United States of Ame rica, ka la leit ha ka sngi thohdieng, ban ia kynduh bad ki nongialam ka Dorbar Khun Kur Longtrai Lai kynthei, Raid Shabong, Khyrim, Syiemship.
Ha katei ka jingleit, ka Dame, ka la plie, ia ka iing sah jong U Chairman ka Khun Kur Longtrai, kaba don ha Phlangshlan, ha neng Pynursla bad katei ka dei ka iing niam bad ba la sop da u tynriew.
La batai ia ka Dame, da U Pa’iem Laborious Manik Syi em, uba dei u nongai buit jong ka Kur Long trai, ha kaba ula batai, shaphang ka rukom thaw ia katei ka iing, nangta ia ka duwai ka phirat, kaba la ju pynlong da U Chairman ha katei ka iing, ha ka jing sakhi da ki nongialam jong ka Kur Longtrai.
Hadien kata, la ialam ia ka Dame, sha ka kper thung dawai kynbat jong ka Kur Longtrai ha Ri Sawkur, kaba don, ha syndah jong ka Madan Langtad, ha kaba la ri la sumar, naduh u snem 2015 bad kaba la tip, ka Dr APJ Abdul Kalam Memorial Herbal Garden.
Ha katei ka kper, ki don ki nongai dawai Khasi, kiba la pyni ia ki tynrai dawai bapher, kiba don ha katei ka kper, kaba don ruh ka pung, kaba itynnad bha, kaba la tip, kum ka Mawsiang jajer.
Hadien ka jingleit jngoh ia kitei ki ar tylli ki jaka, ka la don ka jingialang ha madan shad Lyngdoh, Rangthylliang, ha kaba la sakhi da shibun ki Syiem, ki Sirdar bad nangta sa ki Rangbah Shnong jong ka Raid Shabong.
Ha katei ka jingialang, ka Munni Irrone, ka ong ruh “Nga ai khublei iaphi, ba phi dang iai bteng ban pyniaid ia ka riti dustur bad ka synshar paidbah.
Phi don shibun ki nongialam kiba tbit" bad ka kyrmen, ba da ka jing iatreilang, yn dang lah ban leh kham bha.
“Lada ngi ia treilang hi baroh, ka jingkylla kan wan beit hangne hi bad ngim donkam ban leit shawei pat, ban wad, ia ka kamai kajih".
Ka Irrone, ka iathuh, ba ka la iatreilang bad ki trai ri trai muluk, naduh u snem 1982, ha kylleng ka pyrthei bad ka iathuh ba ki trai ri trai muluk, ki ju don ka jingiadei bad ia syriem bha ha ka jing ialong ia im para briew ha kylleng ka pyrthei.
Ka Irrone, ka iathuh ruh, ba ka don ka kashari jong ka pyrthei, na bynta ki trai ri trai muluk, lane ka International Court of Justice for Indigenous People bad kumta ka ong “Ngi dei ka sur ka jongphi" bad ka ong shuh shuh “Pynneh ia la ka jong ka dustur ka riti, pynneh, ia la ka jong ka tynrai, pynneh ia la ka jong ka ktien" bad ka ong ruh shuh shuh “Lada ka don kano kano ka jingleh bym hok iaphi, ngi don mangi".
Ha katei ka jingialang, la don ruh ka jingrwai na ka Rynsan ki sur tynrai na Pynter, ka jingshad Khasi, na ka Khap umru, Khap umsong bad Pdengraid (lai kynthei) bad la ioh ruh ia ka jingkren na U Ike Sinha, uba dei U Country Director, UNITE4 Good, India, New Delhi.
S.
K.
NKatba dang ia trei ha lum, u Hep uba la don ka mynsiem bym sngewtynnat u la pynpaw ha la u kthaw kurim.
“Uto u briew mynne u wan kai phylla, ngam ju iohi shuh lah slem, phi iajan bha ne Kthaw" la buh jingkylli u Hep“Mynshuwa nga ruh nga dei uwei na ki dkhot Executive committee ka shnong haba u dang long Rangbah Shnong.
Uto u dei u Bah Let, tangba ki khot ruh Bah Lait.
" la phai ktien u Kthaw.
“Ka mut mynshuwa phi iajan bha ne haduh mynta…?" la kylli biang u Hep.
“Mynta te ngim iajan shuh khamtam naduh kato ka jingjia ia u para jong phi, nga salia ioh shah tharai sniew lang.
Ha ka jingshisha u briew uba bha, tang na ka daw ka rhah jaka eh shu kylla long ei kumto…" la iathuh u Kthaw.
U Hep mynta u la sdang shaniah ba dei ba u Bah Lait u wan kai hi ym ba wer u Kthaw.
Hynrei watla katta ruh um banse ban pynpaw la ka jingsngew,“Nga te naduh ba ki leh kumto ia ka iing jong ngi, ngam ju sngewtynnat bad kwah wat tang ban iohi ia u.
" la ong u Hep“Te shisien ba la iakynduh kam kumta hi la mano mano ruh…" la ban ktien lem u Kthaw.
U Hep u la sngew hun la ka mynsiem ba u la ioh ban pynpaw kumta ha la u Kthaw.
Kumta ki sdang noh ban ia trei ia ka kam.
I Kmie ka Lydia im kren eiei, katba u Kpa ka Lydia pat mynta u sngewthuh ba u la iatyngkhuh bad la u Pyrsa.
Ka daw ka long namar ba u don ka jingiasylla ban ioh tip ia ka iing jong u Bah Shanbor bad mynta ka la urlong.
Hynrei ka jingeh ia u mynta pat, kumno shaphang la ka khun kaba u ieid thep mynsiem.
Kane ka jingpyrkhat ka la pynkhih phaloh ia ka jingmut jingpyrkhat jong u.
Haba la poi ha iing, mynmiet u Kpa ka Lydia um nang iohthiah namar ba ka jingiakut bad u Bah Lait lada um ai jubab khlem pep u Bah Lait un iathuh briew.
Lada un pyndep ia ka jingiakut ne ka jingiasylla ruh u sngew ba ka long ka pop, namar ba u iohi ia ka jingbha bad jingkyrmen kaba don ha la iing haba u Hep u la ia shong bad ka khun jong u ka Lydia.
Katba haba phai sha ka liang u Bah Lait mynta u la khmih lynti ban ioh tip noh eiei shaphang ka jingiakular ba la iateh.
Ki sngi ki la iaid ka taiew ka la kut, u Bah Lait u la shu ap khmih lynti ia ka jingwan mih u Kpa ka Lydia sha iing jong u.
Katba u Maheh ruh u shu don ha ka jingpyrkhat bad u la kwah dik dik ban pyndep la ka kular; hynrei ka long ka man kaba u mad ha la iing kam shah ia u ban leh kumta.
Ha kawei ka step, u Bah Lait uba la thait la lynga ka ap um banse ban leit mih hi noh sha iing u Maheh.
Marsien iohi ia u Bah Lait ba u wan ha iing, u Maheh u la sngewthuh ba ka kam ka la long ka kaba kyrkieh.
Kumta u la ialam shongkai noh ia u ha Kper namar ba um sngew nud ban iakren ia kata ka kam hapoh iing, ioh shu iohsngew ka menkmie ne ka khun ne u pyrsa.
Joit u Maheh (Kpa ka Lydia) u mih na iing u rah ryngkat ar tylli ki knot.
“Ale ngin shongkai noh hangthie ha kper kham pyngngad.
" U la wer ia u Bah LaitU Bah Lait ruh u la bud ia u.
Baroh ar ngut ki la shongkai ha kper.
Dei ha kane ka jaka ba u Maheh u la phla ha u Bah Lait.
“Peit Shane nga ialam khnang ia phi sha kper namar ngam sngew nud ban ia khana bad phi ha iing ia kito ki kam kiba ngi iakren mynshuwa.
Mynta ka la urlong tangba ka jingeh jong nga pat ka long ba ngam lah ban leh ei ei imat namar u pyrsa u sian palat kum u myrsiang" la pynpaw u Maheh“Maheh, phim dei ho ban iaid lait na ka jingiakren mynshuwa, namar kato ka la long kum ka kular ba ngi iateh.
Phi tip nga naduh ba iohsngew ba ka khun jong phi ka lah ia poi bad u khun jong u Bah Shanbor katno nga la kmen, namar nga sngewthuh ba ka jingpyrkhat jong nga bad phi ka la treikam" la pynpaw u Bah Lait“Hooid nga la sngewthuh, Bah Lait tangba nga la ong ha phi ba ka eh pat ia nga mynta" la ong biang u MahehKhatduh u Bah Lait u shu ong“Peit mo Maheh, nga te ngan ym riej lada phim pyndep ia ka kular" la maham u Bah LaitMarsien iohsngew ia kata ka ktien, kiew jingkhluit u Maheh lain bad u shu ong,“Phi tharai nga ruh ngan riej ia phi.
"Bran nangta ki mih na kper da ka jingiadom bad ki la ia pyneh nia iwei ia iwei pat markylliang.
Guwahati: Ka sorkar India, ka la shimti noh ia ka jingteh lakam ia ka suk ka sain, ha Manipur, da kaba ka pyntreikam da ka Article 355 bad la iathuh ba ki shipai suin, Indian Air Force (IAF), ki shim khia bad mih khah khah na ka ktem jongki ha Assam ban leit buh shipai sha ki bynta bapher jong ka Manipur.
Ka article 355, ka ailad ia ka sorkar India, ba kan teh lakam ia ka suk ka sain, haba don ki jing iakynad kiba jur ha kano kano ka jylla lane haba don ka jingthombor jong ki bor kiba nabar.
U Amit Shah, myntri kam poh iing ka sorkar India, ula sangeh noh ban leit kanbas elekshon sha Karnataka, na ka bynta ban peit pyrman ia ka suk ka sain ha Manipur.
next ha meghalaya….
Lada kane ka sorkar ka dang leh ban khniot bein ia u paidbah baroh u khasi u dei ban mih madan.
ka jing thombor ka sorkar BJP iaki rit paid ka pyni Shai.
Ha manipur ruh dei Kane ka BJP/RSS combination ba wanrah ka huri hura da kaba ai lad ia kine ki meitei Hindu ba kin long hajrong ka ain.
Imphal: Ka jing ia kynad ha ka jylla Manipur, ka la dei kaba jubor tyngeh bad ka jing ia shoh ia dat hapdeng ki kynhun jaitbynriew, ka la pyniap ia ki bun phew ngut bad sa ki spah ngut, kiwei pat kiba mynsaw, ong ka khubor.
Kat haduh mynta, ki don 36 tylli ki met iap, kiba leit rah sha ka  Regional Institute of Medical Science (RIMS) ha Imphal West district, ong ka khubor na katei ka hospital.
Kitei ki dei ki met iap, ba la ioh sei na  Imphal East and West, Churachandpur bad Bishenpur.
Ki don sa shibun kiwei pat kiba mynsaw, na ka jingdei kuli ha  RIMS bad Jawaharlal Nehru Institute of Medical Sciences.
Ka la don ruh ka jing ia siat hapdeng ki seng lehnoh, kiba ju don bynta ha ki jingialeh thma pyrshah jaitbynriew, ha kaba ki ia siat bad ki shipai ha  Kangvai kaba ha Churachandpur district, kaba don ha ki bynta jong ka  Phougakchao, ha syndah jong ka  Bishnupur district bad ka Dolaithabi bad Pukhao ha Imphal East district.
Ki shipai ki la poi biang por bad teh lakam, ia ka jing iakynad bad mynta, ki jaka, kiba kynthup ia ka  Churachandpur, Kangpokpi, Moreh bad ka Kakching, ki don ha ka jingteh lakam kaba khlain bor jong ki bor shipai.
Ki don 10  hajar ngut ki shipai bad ki Assam Rifles, kiba don ha katei ka jylla, ban teh lakam ia ka suk ka sain bad 13 hajar ngut ki riew paidbah, ki la kynriah ia ki jaka shong jaka sah jongki, na ki jaka, ba don ka jing ia kynad kaba jur, ong shuh ka khubor.
we stand in solidarity with our tribal friends against this fascist regime.
BJP dividing the country in the name of religion is a matter of great concern.
This could have been avoided but because they the BJP think they are above the law is a serious matter of concern.
North east is not mainland india.
Nongpoh: Kum ka dak ka jingkynmaw sngewlem bad ka jingiakhih ba jar jar, ban pynrem halor ka jingkhlad ba sah umdum jong ka Samla (L) Walinda Binong, ka samla na ka shnong Nongagang, kaba la khlad mynha ka 27 tarik u Iaiong hapoh ka jaka sah jong ka ha Mody University jong ka jylla Rajasthan, mynta ka sngi ka Dorbar Shnong Nongagang, ka la pynlong ia ka jingiathang Mombati ha phyllaw ka Nongpoh Town Market.
Ka nongrim kaba la pynlong ia katei ka Dorbar Shnong, ba kan pynlong ia katei ka jingiathang Mombati, ka dei hadien ba ki bor pyniaid jong ka Mody University, ki la kam ba katei ka samla, ka la khlad da kaba ka la dihbih bad hadien kata ka sa phasi pat ialade, hynrei kiba haiing kim sngewlah ngeit ba katei ka samla, ba kan shim iala ka jong ka jingim.
Ha katei ka sngi, ba la pynlong ia katei ka jingiathang Mombati, la don shibun ki nongkren kiba kynthup ia ka Kong Meristela Lamare, President ka Nongpoh Area Women Welfare Association, nangta u Bah Marcus Marten, President ka HNYF Northern Region, u Bah Corneliuis Laloo, nongthoh khubor ba la rangbah ha Ri Bhoi lem bad kiwei.
Ki nongkren ha katei ka janmiet, ki la pynpaw ia ka jingsngewkhia eh halor ka ka jingkhlad jong katei ka samla (L) Walinda Binong bad kiba la dawa ruh na ka sorkar Meghalaya bad Rajasthan, ba ki dei ban shimkhia ban pynlong ia ka jingtohkit, khnang ban lap ia ki jingshisha baroh bad khamtam eh na ka bynta ban pynioh ia ka hok jong kiba haiing katei ka samla.
Ha kawei pat ka liang, ki nongkren ha katei ka sngi, ki la kyntu ruh ia ki kmie ki kpa napoh ka jylla, ba kim dei ban phah leit pule matlah ia ki khun sha ki jaka pule bapher bapher kiba don ha kylla ki jaka ha ka ri bad ki la ai jingmut ruh, ba hashwa ba kin phah, ki dei ban wad jingtip shwa la kita ki jaka pule ki long kiba kumno.
Shillong:Na ka daw ka jingjia kulmar ha jylla Manipur, ka sorkar jylla Meghalaya, ka pyrshang katba lah da kaba pynbiang ia ki liengsuin ba kyrpang, ban wan ialam ia ki khynnah pule bad ki nong shong shnong ka jylla Meghalaya na Manipur, kiba kynthup ia 50 ngut ki samla pule na Agriculture University, 10 ngut na Food Technology Insti tute, 25 ngut ki nongialehkai football ka kynhun Lajong, bad kiwei kiwei.
Ka jylla Megha laya, ha ryngkat ka jingia treilng bad ka PMO, ka Ministry of Home Affairs, DG Assam Rifles, ka Ministry of Civil Aviation, bad ki private airlines, ki dang ialeh katba lah ban pyntikna ban wan ialam ia ki nongshong shnong ka jylla.
Kat haduh ka shiteng sngi jong ka sngi Thohdieng jong ka taiew, palat 25 ngut ki nongshong shnong la lah ban wan ialam lyngba ka Guwahati da ki liengsuin ba pher bapher.
Ryngkat bad ki liengsuin, la pynbiang ruh ia ki bos ban wan ialam ia ki 60 ngut ki khynnah bad samla pule ka jylla.
Shuh shuh, ka sorkar jylla Meghalaya ka la pyllait ruh ia u nombar na ka bynta ki nongshong shnong ki ba donkam jingiarap, ki ba lah ban phone hi ha u nombar 1800-345-3644, bad la bthah ia ki ba donkam jingiarap ba kin ym artatien ban phone lada donkam jingiarap ha kano kano ka rukom.
La bthah ruh na ka bynta ki samla pule ka agriculture and food technology ban phone ia u Nodal Officer, bah Remdor Dkhar (+91 98631 14387), Dr.
Paul Chyne (9863089972), bad ki lah ruh ban phone lada ki donkam jingtip na ka bynta ki Samla pule medical.
Ka kynhun jong 3 ngut ki dkhot ba lam khmat da ka Dr.
Ampareen M Lyngdoh (Minister, Government of Meghalaya), u bah Daniel Thangkiew (Political Secretary & OSD to Chief Minister) bad u Dr.
Viveknanda Singh Rathore, IPS (SP, West Garo Hills) ki la leit sha Imphal na ka bynta ban iarap ha ka ban ialam biang ia ki ba dang sahkut shathie.
Ha ba kren halor ka jingpyrshang ka sorkar jylla ban wanrah ia ki ba dang sahkut sha Manipur, u Myntri Rangbah ka jylla u Conrad Sangma u la ong, “ngi dang pyrshang katba lah ban wan ialam biang ia ki nongshong shnong ki ba dang sahkut shathie, da ki liengsuin bad ruh da ka ba ioh jingbit, na ka bynta kito ki ba kwah ban wan phai sha jylla Meghalaya.
La pynbiang nongsynran ia ka kynhun Lajong shaduh airport, bad ngi dang pyrshang ban katba lah ban pynbit pynbiang ha ka rukom ka ba shngain ban wan ialam biang ia ki nongshong shnong ka jylla.
Nga kyrpad ia ki samla pule sha Manipur bad ki kmie ki kpa ryngkat ki ba ha iing ha sem ba kin ym tieng hynrei ba kin long kiba jai jai.
Ngi dang ia treilang ryngkat ryngkat bad ka sorkar pdeng bad ki sorkar jylla ba mar jan, bad ki wei kiwei ban pynbiang baroh ki jingdonkam ban wan ialam biang ia baroh sha ka jylla khlem kano kano ka jingsyier ne jingma.
".
Nongpoh:Ha ka jingjia pluhiing kaba la jia hynnin ka miet ha ka por 10 baje ei ei ha shnong Nongagang, Marngar, Ri Bhoi, kawei ka iing kaba dei ka jong u Bah O.
Binong, uba dei ruh u Rangbah shnong, ka la kemding kynsan bad kaba la pynlong ia katei ka iing ba kan julor hi khait.
U trai jong katei ka iing, u la ong ba ka daw kaba la pynlong ia katei ka jingpluh, ka dei namar ba ki klet ban pynlip ia u Mombati, namar ha kaba kum katei ka por ka dang dei ka por lip bording bad kiba dang donkam ban treikam, kumta ki la hap ban pynmeh da u Mombati.
Shuh shuh, u la ong ruh ba ha ka por, ba ki mih na la iing ban leit pynshngain ha iingiap ki para marjan, ki la klet ban pynlip ia u Mombati bad kiba la iohi ba ka iing ka la pluh, tad haduh ba ka ding ka la klang ia katei ka iing, hynrei shu donbok ba ha katei ka jingjia ym shym la don ki jingjia sngewsih, namar ia ka ding la lah ban tem noh khyndiat, da ka jingiarap ki paidbah jong katei ka shnong.
Utei u rangbah, u la iathuh ba na katei ka jingpluh, ka la pynduhnoh eh ia ka iing bad ka jinglut jingsep, ka la kot sha ka T.
5 lak eiei, namar baroh ki tiar iing tiar sem, kiba kynthup ia u Kba, ki tiar thir ksai, ki kot ki sla lem bad kiwei de ki tiar donkam.
Shillong:Mynhynnin ka sngi ka sorkar lyngba ka tnad kam Pohïing ka la pynmih ïa ka jingpynbna sorkar ba la shna Police Out Post ha shnong Barato ïa kaba la tip kyrteng kum ka Barato Police out post kaba dei hapoh jong ka West Jaiñtia Hills District, ïa kane la pyntip da u Secretary ka sorkar Meghalaya na ka tnat kam poh ïing ka sorkar jylla.
Ha kane ka jingpynbna la kdew ïa u pud u sam jong kane ka police Outpost, na shatei ka don ka Saitsama outpost, ka Jowai Police Station na mihngi, na shathie da ka Raliang Out post bad ka Nartiang Police Station na sepngi.
Ki shnong ki ban hab hapoh jong kane ka Barato Police Out Post jong ka Barato ki don 20 tylli ki shno ng kiba kynthup ïa ka Barato, Mukroh, Saba, Maitdien, Jong kyn shur, Iongkwang, Tha ngraiñ, Khliehsni riang, Shiliang myn tang, Thadsning, Thad Ïa long, Musiaw, Sama tan, Moobandu, Latym phu, Thadbamon, Umsalang, Lummuriap, Sowkhlieh and Bhaiñ.
Kane ka Barato Police Out Post kan hab noh hapoh jong ka Nartiang Police Station.
Shillong:Ka High Court of Meghalaya, ka la shong bishar mynhynnin ka sngi, halor ka jingduh ding ha ka jylla, ba la mudui pyrshah da U Flaming B Marak.
Ha katei ka rai, la kynthoh, ba wat ha ka por ba ka jingbthah ban pynmih ia ka rai, hynrei, ka wan kyn san, ka jinglip ding bad ka sa wan biang hadien katto katne sekhon bad katei ka dei kaba ka sorkar jylla, ka dei ban ai ka jubab kaba biang.
Ha katei ka jingbishar, la pyni, ba ka jingdonkam bor ding, ka long 200 million unit, katba ka jingdon ka bor ding, ka long tang 88 million nit bad la ong da U Chairman ka Meghalaya Energy Corporation Limited, ba ka jingduna bor ding, ka dei na ka jingkhang ka jaka sam bor ding na Tripura.
Ha ka jing bishar, la pyni ruh ba ka National Thermal Power Corporation Limited, ka la ujor sha ka kashari, ba ka dei ban ioh da ki bun spah klur, na ka sorkar jylla, namar ba ka la ia mynjur, na ka bynta ka jingsam bording kaba man u snem, hynrei, kaba ka sorkar jylla, kam shym la lah satia.
U Sanjib Banerjee Chief Justice bad U bah W Diengdoh, Judge jong ka High Court, ki la buh sngi ban bishar, ha ka 30tarik Jymmang 2023.
Nongpoh:Ki nongialam ka HITO Ri Bhoi District, mynhynnin ka sngi ki la leit ban kynduh ia u BDO ka Umsning C&RD Block, kata na ka bynta ban leit wad jingtip halor ka khubor kaba ki la ioh, ba ka la don kata ka jingthmu ban pynkynriah noh ia katei ka Block sha Lad Umpih, ka jaka kaba la jngai na katei ka jaka ba don ha Block kaba mynta.
Katei ka jingleit kynduh BDO da kitei ki nongialam ka HITO, ka dei ruh hadien ba ki la ioh jingtip, ba la don kata ka jingthmu ban pynkynriah jaka noh ia katei ka Block, ha kaba ynda kitei ki nongialam ka HITO ki la iakren bad u Raja Brahma, uba dei u BDO, ula kubur ba ka don shisha kaba kum kata ka jingthmu pynkynriah jaka noh ia katei ka Block sha kawei pat ka jaka.
Haba iadei bad katei ka jingthmu pynkynriah jaka ia ka Umsning Block, ka HITO lyngba u Bah Ban Kharnaior, President ka HITO ha Ri Bhoi, ula ong ba ka seng kam ailad da lei lei ruh halor katei ka jingthmu, ia kaba ka seng hi ka suba ba ia katei ka kam la shu leh sop sop da mano re mano.
Shuh shuh, ula ong ruh ba katkum ka jingtip ba ka seng ka ioh, ka long ba wat ia u mawnongrim ruh yn sa buh noh shen, hynrei na ka liang ka seng kam ailad ia katei ka jingthmu bad lada shu leh jubor kaba mut ba ka seng ruh kam banse ban pyni la ka jong ka bor.
Namarkata, ka seng ka dawa ba la kumno kumno ruh ba ia katei ka Block dei ban pynneh ha katei hi ka jaka, namar lada rah sha kawei ka jaka, kan sa pynjynjar ha ka leit ka wan ki paidbah, namar kata ka jaka kaba la thmu ban tei ia ka block thymmai ka dei ka jaka kaba la kham jngai.
Ka Meghalaya High Court ba donburom ka la ai syndon da ka rai(verdict) kaba biang ha ka por ba ih bha(right decision on the right time) ban pynduh pyndam noh pyrshah ia ka rai leh donbor(arbitrary) bad bym shongnia ne shong nongrim(unjustified) jong kane ka sorkar MDA halor ka jingiashim bynta ki nonghikai bym dei sorkar(govt.
aided proffessors/lecturers/teachers,etc)ha ki kam paidbah( active politics).
Kane ka rai jong ka Kashari ba heh duh jong ka state Meghalaya ym tang ba ka pynkhie im bad ai mynsiem biang ia ki nonghikai bym dei sorkar hynrei kadei ruh ka rai kaba la pynim biang ia ka hok bad ka jingang nud ban shakri ne trei(interests) jong ki nonghikai ban ai lem ki jinghikai, ki jingpynsngewthuh paidbah ha ka kam sain hima-sima baroh.
Shwa ban mih kane ka sorkar MDA ba la lamkhmat da ka party NPP, baroh ki nonghikai bym dei sorkar(govt.
aided colleges/schools) ki lah ban shim bynta laitluid ha ki kam politics katba ki mon ha ki party bapher bapher(irrespective of any political affilation).
Naduh ka por ba long Chief Minister u (L)Capt.
W.
A Sangma,(L)D.
D Pugh,(L)B B Lyngdoh,(L)P.
A Sangma, Shri S C Marak,(L)Dr.
F.
AKhonglam,Dr.
DD Lapang,(L) JD Rymbai,(L)Dr.
Donkupar Roy,Dr.
Mukul Sangma,etc.
kim ju pynwit pynthut satia ia ki nonghikai ba kin don bynta ha ki kam politics.
Mar ia shimti kane ka sorkar MDA ha u snem 2018 hapoh ka jingialam u Conrad K Sangma jong ka NPP, la sdang ban bishni bad pihuin da kaba teh ba khum da ki kyndon ba eh pyrshah ia ki nonghikai bym dei sorkar.
Ym tang ba ki shun thlong mluh thlong sying ia ki nonghikai hynrei ki da leh sat ruh ia ki da kaba pyndik bad pynslem kai ia ka tulop jongki haduh ban pynthiah miet syndon ha surok Secretariat bad wat ban siat tiar gas ruh ia ki nonghikai kiba pli.
Ym tang katta, u Chief Minister bad Deputy Chief Minister lei lei jong kane ka sorkar MDA ki la kren kop sarong lypa ia ki nonghikai ba kim lah shuh ban pyllait ba kin shim bynta ha ka kam politics bad lada ki kwah,ki ai jingmut(advised) pyllein pyllein ban leit sha ka ing Kashari(Court).
Dei tang kane ka sorkar kaba shan khmat eh ia ki nonghikai ha ki kyrdan bapher bapher.
Kane ka rai jong ka Meghalaya High Court ba donburom ban pynduh pyndam noh pyrshah ia ki jingkwah rhah jong kine ki nongialam ka sorkar MDA ia ki nonghikai bad ban ailad biang ia ki ba kin ia don bynta laitluid biang ha ki kam politics kumba mynshwa katkum ka jingsngewtynnad jongki(their own interest)la dei ban ai ka jingiaroh bad jingsngewnguh sngewburom shi katdei eh.
Kito ki kynhun jong ki Nonghikai College kiba la rai kut(strong determination) khlem kyrtiang dien ban iakhun pyrshah ia kum katei ka rai donbor bad ban bein(arbitrary decisions) ruh dei ban ai ka jingiaroh bad ka jingpyrto junom la junom.
Hynrei,dang don bun bah ki jingdonkam ba dei hok(genuined grievances) ba ki nonghikai bym dei sorkar ki dei ban ioh.
Lada ka sorkar kam shah shkor ne leh bym suidniew, imat, donkam shisha ia ka Kashari ba kan tuklar(intervene) lem sa ia kiwei kiwei ki Hok ba ki nonghikai ki dei ban ioh kum ka bai nong(reward) jong ka jingshakri hok( dedicated and valueble service) jongki ban ai jingstad ia ki samla pule haduh ba kin da nang da stad ha ki kyrdan bapher bapher.
Ka Croatia, ka la pynliem ia ka Japan, ha ka jing ialehkai World Cup ha Qatar, da ka jingshut penalty, ha kaba ka Croatia, ka la ioh shut 3-1.
Ha ka por ialehkai kitei ki ar tylli ki team, ki la ia khaid mar shikol.
La thep kol ia ka Croatia, da U Ivan Perisic, ha ka minit kaba 55, katba ia ka Japan, la ioh thep da U Daizen Maede, ha ka minit kaba 43.
Ha kawei pat ka jing ialehkai, ka Brazil, ka la pynliem ia ka South Korea, da 4-1.
La ioh thep kol, na ka liang ka Brazil, da U Vini Jr, ha ka minit kaba 7,  nangta, da U Neymar, ha ka minit kaba 13, da ka jingshut penalty, da U Richarlison, ha ka minit  kaba 29 bad da U Lucas Paqaeta, ha ka minit  kaba 36; katba na ka liang ka South Korea, la ioh thep da U Paik Seung Ho, ha ka minit kaba 76.
Shillong:Ka Meghalaya High Court, mynhynnin ka sngi, ka la weng noh ia ka hukum jong ka sorkar Meghalaya, kaba khanglad ia ki nong hikai, ba kin trei kam sain pyrthei lane wat ba kin ialeh elekshon ruh.
Halor ka mukotduma, ba la ujor, da U bah Brigh starwell Marbaniang bad kiwei, ka kashari, ka ong shuh shuh, ba kitei ki nonghikai, kim shym la bat satia ia ka ophis kaba ki kamai spah ialade bad kum ta, lada ki bud ia ki kyndon jong ka riti synshar ri, katba kum ki Article 102(1) bad 191(1), kumta, yn nym lah satia ban khang ia ki, na kaba ialeh elekshon lane ba kin bat ia ki kam sain pyrthei.
Ngi ai ka Jing sngewnguh ia ka Meghalaya High court badonburom ba ka la ai lad ia ki nonghikai ban ia don bunta baf ka politics lane wat ban ialeh election.
Shillong:Ka KHADC lyngba ka Executive Committee ka la dep ban pynbna ban pynlong noh ïa ka jingjied Syiem ba pura hapoh ka Hima Mylliem ha kaba ïa kane ka kam la buh ban pyndep la kumno kumno hapoh u Kyllalyngkot jong u snem ban wan bad kane ruh ka long katkum ki Act and rules jong ka Hima Mylliem.
Ïa kane la ïathuh da u EM incharge Elaka u Bah Jambor War, haba kren bad katto katne ki lad pathai khubor ha ka sngi Nyngkong.
U la ong ba ka daw ba kongsan ba ka EC lyngba ka tnat Elaka ka la shim ïa katei ka rai ka long hadien ba u Paiem Latho Manik Syiem uba la shah pynsangeh kam shipor na ki daw ki jingshah ujor bad ka jingdon hapdeng ki jingshah tohkit halor kitei ki jingshah kynnoh u la iehnoh na ka khet kum u Syiem ba pura ka Hima Mylliem.
“U Paiem Latho Manik Syiem u la phah ïa ka shithi iehnoh kam naduh ka 10.
11.
22 bad ka daw ba u la ai ka long namarba u la don ha ka rta kaba la noh, nangta ba um shym don shuh ha ka met kaba Koit ka Khiah kumta ka EC kam don shuh da kawei ka lad hynrei ban pdiang beit ïa katei ka jingieh noh kam jong u," ong u EM.
U la ong ba ka Council lyngba ka tnat Elaka ka la pdiang ïa ka jingieh noh kam bad haba lah dep pdiang kaba sah mynta ka long ba hap ban pyndap ïa ka kam ba thylli.
“Ka EC lyngba ka tnat ka la dep pynmih ruh ïa ka jingpynbna ne Notification kaba la don mynta hapoh ophis Hima Mylliem, bad ban pynïaid shaphrang ïa ka jingjied Syiem ba pura bad mynta la aiti ha u RO ban pan ïa ka thup ki nongthep vote (Voter list) bad ban leh ïa ka jingïakam bad jingpyrshah (Claims and Objection)," ong u Bah Jambor.
Haba kylli la ka donkam ne em ïa u Acting Syiem ka Hima Mylliem u Paiem Ainam Manik Syiem ban hap iehnoh kam lada u kwah ban ïakhun shwa ka ilekshon jied Syiem, na ka liang u EM u la ïathuh ba hapoh ka Hima Mylliem Act kam shym la don ka kyndon kaba ong ne kdew ba u Acting Syiem u hap ban hiar shwa na ka khet ne ka shuki khet Syiem lada u kwah ïakhun ïa ka ilekshon jied Syiem ha shwa ka ilekshon bad u lah ban ïakhun beit ïa ka ilekshon.
“Kumba ka long mynta ka jingpynkhreh ïa ka ilekshon ka la ïaid shakhmat," u la ong.
Ha kaba ïadei bad ka jingtohkit haba ïadei bad ki jingkynnoh ïa u Paiem Latho Manik Syiem kaba la wan ka hukum napoh ka Ïingkashari Meghalaya ba ka Council kadei ban pyndep na ka liang u EM u la ong ba ha kaba ïadei bad ka Court Order un sa khot ïa ki Legal Adviser ka Council ban ïasyllok ha kaba ïadei bad kane ka bynta bad kumjuh haba ïadei bad ka jingphah hiar khet ïa u Acting Syiem ka Hima Mylliem u Paiem Ainam Manik Syiem namarba u dei u pyrsa trai jong u Paiem Latho katba ka jingtohkit ka dang ïaid.
Shillong:U Saket Gokhale u ba dei u nong aiktien jong ka seng All India Trinamool Congress (AITC) u la kynnoh ba ka pisa ba palat 632 klur tyngka, ba khlem ka jingkheiñ jing diah kaba biang ba la bei tyngka na bynta ka Meghalaya Ecotourism Infras tructure Development Project, kaba la pyniaid da ka kompeni ba la tip kum ka Meghalayan age Ltd ba la khlieh da u Vijay Kumar, uwei na ki ophisar (IAS) ba don ka jing iadei ba jan bha bad u myntri rangbah jong ka jylla Meghalaya.
Kane ka jingkynnoh ba ka jing pyn donkam bakla ia ka pisa da ka kompeni Meghalaya Age ba la pyniaid da da u Vijay kumar kum u Chairman bad managing director.
Kane ka Meghalaya Age, ka la pyniaid ia ka jing khot tender na ka bynta ban pyntrei ia ka Meghalaya Ecotourism Infrastructure Development project, kaba ka sorkar jylla ka la shim ram na ka New Development Bank haduh USD 79.
05 millions lane 632 klur tyngka.
Ka jingkhot tender bad kiwei kiwei la dep khot bad bud ryntih kat kum ki kyndon, hynrei ia ka jingkhot tender la phah da ka Meghalaya age, ym da ka sorkar jylla, ha kaba ym shem la tip satia la ia ka kyrteng jong kito ki kontraktor kiba pyntrei ia katei ka projek namar ia ki kyrteng, ym shem la pyntip paidbah satia.
Ki don bun tylli ki projek kiba dei bynta bad ka Meghalaya Ecotourism infrastructure development project, kum ki jing shna surok, kaba hap ha ka jingpeit jing khmih jong ka tnat Public works department (PWD), hynrei la shu pyntrei beit da ka kompeni Meghalayan age Ltd.
Ka kompeni Meghalayan age Ltd, ha ka jinglong chairman jong u Vijay Kumar, kam pat shem la phah satia ia ki kot ki sla haba iadei bad ka jing ioh lum pisa pilaiñ jong katei ka kompeni sha ka tnat Ministry of corporate affairs naduh ba la seng ia katei ka kompeni ha u snem 2020.
Ka long kaba sngewlyngngoh ban tip ba ka Meghalayan Age Ltd, ka kompeni ba la pyniaid da u Vijay kumar, u ba don ka jingiadei ba jan bha bad u Conrad Kongkal Sangma, kam pat pyn biang ki kot ki sla kat kum ki jingbthah jong ka tnat corporate affairs,wat la ka kompeni ka la ioh pdiang haduh 600klur tyngka kum ka jing iarap pisa, kaba kane ka pisa la ai da ka sorkar Meghalaya kum ka ram.
U Saket, u ong ruh ba U Vijay Kumar, uba dei U Chairman bad MD ka Meghalayan Age, u dei uba don ha syndah jong U Conrad Sangma, myntri rangbah ka jylla bad la ju tip ruh ia u, da ka “super CM" namar ba baroh ki jingtrei kam, U Conrad, u ju ia syllok bad U Vijay Kumar.
La ong shuh shuh ba ka All India Trinamool Congress, ka la lap ruh ia katei ka jyrsih, ha ka jing pyntreikam ia ka Shillong Smart City Ltd.
Ha kaba U D Vijay Kumar, u dei uwei na ki director, uba sdang ia ka kompeni.
Ka Trinamool, ka dawa ruh ba u paidlang ka jylla, u dei ban tip shai kdar, ba balei ia ki projek bapher, la pyntrei kam ha kine ki sngi, kaba long hapoh lai bnai shwa jong ka elekshon MLA.
Shillong:Ka kong Evalyni Kharbani, ka la phah ia ka dorkhas sha U Narendra Modi, myntri rangbahduh ka India, ha kaba la khang ia ka jingshalan mawshun sha Bang ladesh, katba kum ka rai jong ka Meghalaya High Court, ha ka 24tarik Naiwieng 2022.
Ka kong Kharbani, ha ka dorkhas, jongka, ka iathuh ia ka jingkhang maw shun, kaba la rai da ka High Court, ha ka 24tarik Naiwieng 2022 bad ka iathuh ba katei ka kam khaii maw shun, ka dei kaba la ju trei, mynta la 50 snem kynthih, lyngba ka jingbud pyrkhing ia ki kyndon jong ka sorkar, kiba la pynmih na ka por sha ka por.
La iathuh ia ka jing pyntreikam, ia ka ain Meghalaya Minor Minerals Concession Rules, 2016 bad ba la ai laisen, na bynta ba ki trai shnong, kin tih ban khaii, ba kin ioh kamai kajih bad ai kam ai jam ia ki trai shnong jong ka thain.
La ong ruh, ba ka khyndew, ka dei ka jong ki trai shnong bad kumta ki briew kiba nabar, kim lah satia ban tih mawshun, ha kitei ki jaka.
La ong shuh shuh, ba hadien ka rai jong ka High Court, ha ka 24tarik Naiwieng 2022, katei ka la ktah jubor, ia ka kamai kajih bad ka khaii pateng jong ki trai shnong ha ka jylla bad kumta, la dawa ba dei ban pynkylla ia ka ain Mines and Minerals (Development and Regulations) Act, 1957 bad ban weng noh ia ka kyntien, kaba pan jubab, ia ka jing pyndonkam ia u mawshun bad ban iai bteng ban khaii ia u mawshun, da kito kiba don ia ki minor license.
Shillong:Ki nongialam jong ka HNYM, ki la shah khot, mynhynnin ka sngi ha ka 5 tarik Nohprah ha ki pulit jong ka Sadar police station.
Ha ka jing iakren bad ki lad pa thai khubor, na ka liang u bah Louis Doh tdong, nongialam, ka Hynniewtrep Natio nal Youth Movement (HNYM), u la ong ba ka jingshah khot hajir ia u ka dei halor ka jingjia kaba la jia por ba ki dawa ia ka ILP ha ka por ba u dang don bad ka seng Comso.
U bah Louis u la ong ba hadien ba la iakren bad u SI, u la ong ba ka dei tang ka jingpynkynmaw ia ka ishu, kaba lajia ha u snem 2019,2020,2021.
“Naduh ba nga lah mih na ka Comso ngam don bynta shuh bad ki kam jongka Comso bad ia kane ka case ka jingleh jong ka seng Comso ha kito ki por ngam shym la don bynta shuh" la ong u bah Louis.
Shuh shuh u bah Louis, u la ong ba ym dei tang kane ka Case, hynrei ki pulit ki la pynngat case ruh ha ka jingialang kaba la pynlong ha Motphran bad la pynngat ha ka case 505b, 124 A, bad ka 506 bad haduh mynta um pat pat ioh ia kata.
Ha ka shithi ba u la iohi ba la thoh bad ba la ai Fir ia u, ka ong pyrshah ia ka seng HNYM da u wei SI napoh Lumdiengjri ba kyrteng u bah Nongspung, la bynrap u bah Dohtdong.
U la kyrpad ia u ne u bah Nongspung ba ai Fir ia ka seng ba ha katei ka 24 tarik ba la pynlong jingialang ha Motphran kam dei kaba ki pyrshah ia ki pulit, hynrei ki kren ia ka jing sngewkhia ia ka jingshah leh beiñ iaka jaithynriew.
Ka jingduh noh jong ki 5 ngut ki mynsiem ha ka shnong Mukroh, ka dei ka dak ka shin jong ka jingshah thombor jong ka jaitbynriew.
Lada u ne u pulit u dei u khasi un sngewbha ban weng noh ia kane ka FIR, kaba u la ai pyrshah ia ka seng.
“Ngi ki seng bhalang ngi iada, ym tang ialade, hynrei ngi iada wat ia ki khun ki kti jong u ruh kiba hadien ba ioh lehse ki khun jong u kim ioh kam pulit kin sa rung ha ki sengbhalang" la bynrap u bah Dohtdong.
Shillong:Ka kynhun pulit jong ka West Garo hills Narcotics task force, ki la ioh kurup ia u drok ryngkat kawei ka pistol ha ryngkat ki kuli na ki lai ngut ki briew kiba ki la ioh kem ha ka thain Garobadha jong ka west Garo hill district.
Katkum ka khubor na ki pulit, la iathuh ba hadien ba ki la ioh jingtip mynnin ka sngi, ki la pynlong ia ka jing talasi bad thwet ha Garobadha ha ka ba ki la ioh kurup ruh ia u drok lem bad ka pistol, ki kuli; na kawei ka kali Maruti WagonR kaba don ia u number AS 01AK6596.
Na katei ka kali, ki pulit ki la kurup ruh ia ki dawai kuli kumba 98 tylli, u nitcon, ki dawai tramadol hydrochloride, acetaminophen, decyclomine hydrochloride capsule.
Ki pulit ki la kem noh ruh ia ki lai ngut ki briew ba la tip kyrteng kum Ranggam Marak, khun jong u Bijen D Dangma, u ba shong ba sah ha Ampati, u Sakwan ch Sangma khun jong u Manjeng ch Marak, ba shong ba sah ha Mukdangra bad u Konrad k Marak khun jong u (L) Dominic ch Marak ba shong ba sah ha Matchakolkre tura.
Shillong: Ka kynhun jong kiba duna dkhot met bapher bapher, ba la tip kum ka Federation of person with Disabilities ki la mih shakhmat ban pynrem jur ia ka jingkren jong u bah S Osborne Kharjana, u kyrtong jong ka seng India National Congress na sohiong constituency ha ka elekshon ban wan, halor ka jingkren pyrshah ki jong u ia kito ki briew kiba don ha kum kitei ki jing duna, ha kawei na ki jingialang ki ba dang shu dep shen, da kaba u ong “Hato ngi juh jied mo ia kiba dkoh, ba matlah, ba kyllut ban long ki nongialam".
Haba iakren bad ki nongthoh khubor, U President jong ka kynhun, U bah Starwin Kharjana, u la ong ba ka jingkren jong utei u kyrtong jong ka seng congress na sohiong hi ka dei kaba la pynkhein ia ka aiñ ba la tip kum (RPD act 2016) bad u ong ruh, ba kiba bun na ki briew kiba duna dkhot met ha ka jylla Meghalaya ki bat ha ki kam synshar ha ki shnong ki thaw bad kiwei pat ki kam ba ki la bat.
Ka kynhun ka la dawa ruh ba u tei u rangbah u dei ban pan map hapoh 24 kynta lyngba ki lad pathai khubor bad ki la kyntu ruh ia u tei u nongialam ba un pynshong nongrim bha ia ki rukom kren, khnang ba kin ym ktah ia kiwei pat ki briew.
Ka kynhun ka dawa ruh ba ka Meghalaya Pradesh Congress Committee ba ka dei ban pynshitom ia une u briew, ha ka jaka ba kin long ki nongialam ki ibeiñ bad kren beiñ pynban ia kito kiba duna, ha ka jaka ba kin ai jingiarap.
Shillong:Ka Wah Umngot kaba dei kawei ka jaka jngoh kai kaba pawnam bha ha ka pyrthei, kaba khring ïa ki paitbah ka jylla bad ïa kiwei ki jylla haba ki wan jngoh kai ha kane ka wah kaba pyniasoh bad ka Bang ladesh.
Kane ka jing sdang kiew ka jaka jngoh kai ka dei naduh u snem 2015 ha kaba ki nong shongshnong ba marjan kane ka jaka jngoh kai kila long kiba bhabok kaba long kum ka jingioh kam ioh jam na ki kiwei ki jylla haba ki wan kai sha kine ki jaka.
Na ka liang u nonglum khubor u Rupang sa shisien ula ioh ban hiar sha kane ka wah Umngot ban wan ïa kynduh ïa ki nongniah lieng hapoh kane ka wah.
Ki la iathuh naduh utei u snem ba sdang kiew ka jaka jngoh kai katno ka jingpahuh kyrhai ban pyndap ïa ka iing ka sem haba ki donkam ban pyndap, hynrei naduh ba wan lynshop u khñiang jingpang u Corona virus, ha ki ar snem, ka la long ka jingduh nong kaba khraw.
Suki suki, ynda ka pyrthei kala sdang kylla na ka jingsakma noh jong u Corona ka jaka jngoh kai, ka la sdang wandur da ka jingwan tuid ki bar jylla, ha kaba ki la sdang ban khie biang ka kamai ha kine ki snem.
Haba kylli ïa ka kam jngoh kai mynta ka snem kaba dei ka aiom kaba ki ong ka aiom bamkhana naba la dei ka por tlang jong ka jingleh sngewbha, la ka dei shi iing shi sem ne shi paralok, ki la iathuh ba wat lada ka long kumta ki dang ud dang nam ba duna kiba wan jngoh kai.
Ka jing hiar sha ba palat pud ka kam jngoh kai ha Wah Umngot, ki la iathuh ha kaba nongkong ka jingsniew tasam jong ka surok na duh ka shong Wahkdait terter shaduh Dawki kaba bun ki nongwan shangkai, kiba wan kylleng ki jylla ki phai dien noh na ka jingtieng ïa ka jingsniew ka surok.
Shuh shuh kawei kaba ktah ka long ba kiwei ki jylla ki dang don ka jingtieng ban wan sha ka jylla Meghalaya, naduh ba jia ka jing shah pyniap jong ki trai shong ka jylla ha ka shong Mukroh ha ki Pulit Assam kaba la don ka jing huri hura bad ka jing bym shongsuk shongsaiñ.
Ynda lah dep dihsha bad ka ja shi bol ka Sandra ka leit noh bad ka la slem khyndiat na kaba ju leit mynshwa.
Ka poi biang por ha ophis kumba poi lem kiwei kiwei.
Ka jingsngewlynga jong ka, kam pat jah khlem pat ioh ka jingtip shaphang u khun lajong.
Ynda la dei ka ‘Lunch break’ ha ophis kata ka para nongtrei jong ka ka la iawer dihsha sha kawei ka dukan kaba pajih khyndiat na ophis“Tharai phi lah kwah tip palat" ong kata ka para nongtrei bad ka dang sei artat la ka tiphin“Te phi, kum ka kmie nga kyndit artat tip ka kam eh kata namar ym pat ju don ba phun ia nga ha kane ka rukom" ong ka Sandra bad ka ruh ka sei la ka tiphin“Kong pynai sha dud ar pela" ong ka Sandra“Kumne kein, kawei ka briew ka iathuh khana ia nga ba ka khun jong ka ka la leit pule shabar jylla.
Hangta ka ia pule lang bad uwei u samla khasi.
Sngewmat ha ka jingiadei paradoh parasnam ki la poi sha ka jingia itynnad markylliang.
Ki lah iajan bha ruh.
Ha ka por ba pang ka ju leit pynshngain ia u.
Lah kham bunsien ki ju leit shangkai sha ki katto katne ki jaka jngohkai ba itynnad jong kato ka thain ba ki leit pule.
Hynrei mynta kata ka khun jong ka ka la shu sah ha ka lyngngoh ba u shu jah khlem wan pule shuh.
Ka shu tip ba u la wanphai noh sha la iing.
Kane ka la pynkhuslai bha ia ka bad ka ong ba mynta ka shu leh sngewsih bad kren kulmar imat ba ka la ieid ia u" iathuh kata ka para nongtrei.
“Ni tip shuh phi.
Tip un dei une u khun jong nga ne da kiwei pat namar ba ma ngi nangne na jylla bun beit kiba leit pule sha ri thor.
Ka khlem iathuh kyrteng pat?" buh jingkylli ka kmie u Hiram bad ka bam pynlut ia ka pylleng sdieh.
“Ka kyrteng te, ka lap ia ka kyrteng u khun jong phi, kata, u Hiram" iathuh kata ka paralok nongtrei“Jngan tiew ka kmie u Hiram kam sngewnang shuh ban ong kumno kumno ruh.
Lada bun jingkylli shibun kan shah tharai ba ka iashah khun.
Kumta ka la shu ong noh kumne“Ni jynjar phi haba la ioh khun saitlah runar haba phah ban pule ban kiew shaphrang ha la ka jingim pynban u leh pynban kumta u pynkhuslai pynban ia kata ka samla kat haduh ba kan long kumta.
Sa kawei ka daw ka long ba wei haba ym iohi hi da la ka jong ka khmat ka eh than ban batai tip haduh katno kata ka jingiajan hapdeng jong ki" ong ka kmie u Hiram“Te ia kata pat te phi un ong kumno.
Ki khun jong nga la khun jong phi haba ki mon hi ban leh tam ka shu pynjynjar jingmut ia ngi ki nongbsa" ong kata ka para nongtrei“Ka dei kein" mynjur ka Sandra bad ka ieng ban leit siew ia ka bai sha“Ianoh ianoh lah dei ka por ban kynrup biang ia ka kam" ong ka paralok nongtrei da kaba peit por na mobai Samsung rong lam stem.
Ki la mih noh nangta na dukan sha ban rung biang sha la kamra kamra trei ha ophis.
Ka jingiathuh kata ka para nongtrei ka la pyning khong ia ka kmie u Hiram.
La ka treikam makna ruh hynrei ki jingmut jingpyrkhat ki her tang sha kata ka khana ba ka dang shu tip.
Kum ka kmie kaba la pun la kha kaba pynheh pynsan ia la u khun katno ka kthang ka mynsiem.
