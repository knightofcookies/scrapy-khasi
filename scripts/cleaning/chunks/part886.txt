Kumta u Blei u pynbna, “Nga la iohi haduh katno la pynshitom bein ia ki briew jong nga ha Ijipt; nga la iohsngew ruh ba ki ud ban iohlait noh na ki nongpyntrei mraw…bad kumta nga la wan ban pyllait ia ki na ki nong Ijipt…" (Eksodos 3:7-8)Hapdeng ka Migdol bad ka Duriaw Basaw ka “kynhun u Moses" ka la shaiong bad kam tip shuh shano ban iaid? Hynrei ka hukum na u Yaweh ka long ba kin nang iaid shaphrang.
Ka khlam ka la pynjulor bad pynshaiong hi ngit, hynrei kane kam pat dei kaba kut jong ka jingim jong ngi.
To ngin iawan bad iamir jingmut lang, ngin ia phohsniew bad puson lang, ngin iateh Jutang hapdeng jong ngi bad ngin saindur ia ka imlang sahlang kaba thymmai.
“…lada u Blei u long na ka bynta jong ngi, mano ba lah ban ialeh pyrshah ia ngi?" Amen.
U Elon Musk, u dap billion jong ka America, ula pyni paidbah ha ka sngi thohdieng ia u Neuralink, uba dei u chip, uba la buh ha jabieng jong ki sniang.
Ha katei ka jing pyni paidbah, U Musk, u pyni ia ka video, ba la ring ia kawei ka sniang, kaba la tip kyrteng Gertrude bad katei ka sniang, ka don ia utei u chip, uba kat ka pisa nar, ba la tynsat ha jabieng jongka, la ar bnai kynthih bad katei ka sniang, ka la stad bad ka sngewthuh ia ka jingbam, ka jingmut jing pyrkhat jongka bad ka jingkoit jingkhiah jongka ruh, kam iapher satia, hynrei ka long hi kumba long lem kiwei pat ki sniang.
Ka jingpynmih ia utei u chip, ka dei kaba U Musk, u mut ban iarap ba ka jabieng kan trei kam, ia kito khamtam kiba don ia ka jingpang kaba ktah ia ka bor kynmaw bad ia ka bor jingmut jing pyrkhat lane kiba don ia ka jingpang budlum, ha kaba kim lah shuh ban trei ban ktah, hynrei kaba ki lah tang ban batai lyngba ka bor jabieng.
Ha ka jing pyni video, U Musk, u pyni ia lai tylli ki sniang bad ka Gertrude, ka dei kaba la don ia utei u chip, la ar bnai eiei bad katei ka don ia ka bor sma kaba biang, nangta kam da kyrkieh than ban leit tur sha ka shyngoid bam jongka, hynrei ka da sma shwa, la ka sma bang ne em.
La iathuh shuh shuh ba kawei pat ka sniang, ka dei kaba la buh ia utei u chip, hynrei, ula weng noh kham hadien bad katei ruh kam iohi dak eiei, ba ka don jingpang ne jingthut ha ka iaid ka ieng bad ka bam ka dih jongka bad nangta sa kawei pat ka sniang, ka dei ka bym shym la buh eiei, ha ka jabieng jongka, hynrei katei ka long lem hi kumba long kitei ki ar tylli kiwei pat ki sniang ha ka jingkoit jingkhiah bad ka jinglong ka met ka phad jongka.
Kitei ki chips, ki dei kiba don ia ka jingeh, kaba tang 0.
9 inchi bad kiba la buh ha ka jabieng jong u briew.
New Delhi: Ka tnat kam poh iing jong ka sorkar India, ka la rai ban nang pyn jynsur shuh ia ka leit ka wan, ha ka jing pyllait kyndon 4.
0.
La pyntip paidbah, ba naduh ka 21tarik Nailur 2020, yn ailad ia ki skul, ki jing ialehkai, ki jaka peit kai, ki jaka lehniam bad ki jingialang sain pyrthei, kin sdang ban plie noh, tangba ka jing don briew, kan long tang hapoh 100ngut.
Ha kitei ki jing ia lum, la shah lem bad ki kyndon kiba dei ban bud, kum ka jingteh mask, ka jing ia jngai iwei ia iwei pat, ka jingsait kti thikna bad ka jingleh thermal scanning.
Na bynta ki skul baroh, la kren shai ba yn dang khang haduh ka 30tarik Nailur 2020, hynrei la bthah ba ki khynnah Class 9 haduh 12, kin lah ban leit sha ki skul jongki, ha ki jaka, ki bym hap ha ka jingkhang sbak bad katei ka dei tangba kin ia kynduh ia ki nonghikai, tangba ki dei ban ioh jing mynjur na ki kmie ki kpa jongki.
Kawei pat ka khubor, ka iathuh ba ki don sa  16,867 ngut kiba ioh pang thymmai mynta ka sngi bad sa  328 ngut kiba iap ha Maharashtra.
Baroh kiba la ioh ia katei ka jingpang ha katei ka Jylla, ka long mynta sha ka  7,64,281 bad kiba iap, ki la poi sha ka  24,103.
Kiba dang don ha ka jingshah sumar, ki long  1,85,131 bad sa  5,54,711 ngut kiba lah jem.
Shillong: Ka Hynñiewtrep Youths’Council (HYC) Education Cell lyngba u Samla Enlang Sawian Secretary Education Cell CEC, ka la pynpaw ia ka jingpyrshah jur halor ka jingmih kyrteng bad ka jingioh bhah jong ki arngut ki khynnah pule kiba dei na ka jaitbynriew Muslim kiba la tip kyrteng kum u Iftikar Ali Mondal bad ka Ummay Habiba Begum.
Ki dei ruh ki scheduled caste ban leit pule lyngba ka state Quota ha ka college of Agriculture ha Manipur lyngba ka tnad jong ka Department of Agriculture & Farmer’s Welfare Jong ka Sorkar Meghalaya.
“Katkum ka jingpynbna jong kane ka tnad ba la pynmih ha ka 28-08-20 kum ka seng ngi pyrshah jur bad ka jingbym sngewiahap satia halor kane ka jingioh bhah kyrpang jong kine ki arngut ki khynnah pule kiba dei na ka jaitbynriew Muslim, ki bym dei ki riewlum jong ka Jylla Meghalaya ban leit pule lyngba ka bhah Jong ka Sorkar jylla.
Ka seng ka dawa naka Director of Agriculture ban pynshai ba halor kano ka nongrim ba kine ki ar ngut ki khynnah pule ki ioh ia ka bhah kum ki scheduled caste ban leit pule lyngba ka state Quota kaba dei hok ban ioh tang ki scheduled tribe katkum ka jingtip kong ka Seng" ong u Samla Enlang Sawian.
U la iathuh ruh ba ka seng ka dawa na ka sorkar Meghalaya ban pynshai mardor ba naduh mynno ki scheduled caste(SC) bad ki Other Backward Classes(OBC) ki la ioh ia kata ka bhah kyrpang ba kin leit pule ha ki laiñ jingpule lyngba ka State Quota ia kaba la mang kyrpang tang iaki samla riewlum jong ka Jylla.
Ka seng HYC ka dawa ia ka tnad Directorate of Research and Training Technology ba ka dei ban pyndam mardor ia ka kyrteng jong ki arngut ki khynnah pule kiba la mih kyrteng katkum ka notification ba la pynmih da kane ka tnad.
Shillong: U Pastor Kyrsoibor Pyrtuh, ula thoh mynta ka sngi sha U Deputy Commissioner, West Jaintia Hills District, Jowai, ha kaba ula dawa ba dei ban sangeh noh ia ka jingshon Aadhaar ha katei ka District.
U Pastor, u la kdew halor ka jingdon ki briew, kiba leit ban ap lain bad sah miet haduh 2,3 miet, na ka bynta ban ioh pynrung kyrteng Aadhar ialade bad U Pastor, u ong ba kane ka dei ka jingleh ka bym iahap satia, ha kaba kum kane ka juk jong ka khlam.
La pyn kynmaw ba kam pat slem, ba u paidlang ka Jylla, u pyrshah jur halor ka jingshon ia u aadhar bad nangta sa ka  Meghalaya Peoples Committee on Aadhaar (MPCA), ka la leit sha ka kashari ba heh duh jong ka ri, halor katei ka phang bad la pyni ruh ia ka jing bishar jong ka kashari, kaba kren shai ha ka para 373 ba ka la kren shai ba ka jingshon aadhar, ka dei beit lyngba ka jing mynjur jong u briew shimet bad ia kito ki bym mynjur, ki lah ban nym pynrung satia ialade ha ka skhim aadhar.
La dawa namarkata, ba dei ban sangeh shwa ia ka jingshon aadhar bad la ai jingmut ba ka sorkar, ka dei ban ailad ba kin pyndonkam da   Epic Card, Ration Card, ka jing mynjur na U Rangbah Shnong lane ki sertiphiket jing baptis bad kiwei.
Shillong: Ki la don haduh 43 ngut mynta ka sngi, kiba la ioh ia u COVID-19 ha ka jylla ha kaba 26 ngut ki dei na East Khasi Hills District kiba kynthup 25 ngut ki riewpaidbah bad 1 na Armed Forces, 2 ngut na South Garo Hills, 15 ngut na West Garo Hills kiba kynthup 7 ngut ki armed forces bad 8 ngut ki riew paidbah.
Kiba la jem baroh mynta ka sngi ki long 77 ngut bad kine ki long 21 ngut na East Khasi Hills kiba kynthup 17 ngut ki armed forces bad 4 ngut ki riewpaidbah, 1 na North Garo Hills bad 18 ngut na Ri Bhoi kiba kynthup 2 ngut na Armed forces bad 16 ngut ki riewpaidbah, 37 ngut na West Garo Hills kiba kynthup 28 ngut ki armed forces bad 9 ngut ki riewpaidbah.
Haba kheiñ kyllum lang baroh kiba ioh ia u khñiang jingpang COVID-19 ki long 1,238 ngut.
Na kine baroh 890 ngut kidei na East Khasi Hills kiba kynthup 268 ngut ki armed forces bad 622 ngut ki riewpaidbah, ha West Khasi Hills 44 ngut, ha Ri Bhoi 52 ngut kiba kynthup 5 ngut ki armed forces bad 47 ngut ki riewpaidbah, ha West Jaitntis Hills 2 ngut, ha East Jaintia hills 15 ngut, ha West Garo Hills 136 ngut kiba kynthup 78 ngut ki armed forces bad 58 ngut ki riewpaidbah, ha South West Garo Hills 3 ngut, ha South Garo Hills 13 ngut kiba kynthup 11 ngut ki armed forces bad 2 ngut ki riewpaidbah.
Kiba la jem baroh ki la kot sha ka 1,035 ngut bad kiba la khlad ki long 10 ngut.
Ki sample kiba la leh haduh mynta ka sngi ki long 86,214 ngut bad kiba paw negetive ki long 83,499 ngut bad ki resol kiba dang ap ki long 432 ngut.
La iathuh ruh ba kiba leh da ka antigen test ki long haduh 12,507 ngut bad kiba paw positive ki long 370 ngut.
Shillong: U DHS(MI), Dr Aman War u la iathuh ba la don haduh 43 ngut kiba ioh ia u khñiang jingpang coronavirus ha ka jylla mynta ka sngi saitjaiñ.
Ha East Khasi Hills ki don 26 ngut bad na kine ki 26 ngut, 23 ngut kidei ki high risk contact, 2 ngut ki dei kiba wanphai na shabar bad uwei u dei na armed forces.
Ha South Garo Hills ki don 2 ngut ki high risk contact kiba dei na Jadi Bazar, ha West Garo Hills ki don 15 ngut bad na kine, 6 ngut ki dei kiba wanphai na shabar, 1  dei i high risk na Tikrikilla, 1 iba na Phulbari bad 7 ngut ki armed forces.
Ki high risk kiba na South Garo Hills ki dei na Jadi Bazar; na East khasi hills kidei na Barapathar, Police Reserve, Garikhana, Lama Villa , Mawprem, Jhalupara, Nongkseh, Bishnapur, Mawbah, Bus Stand Bazar, Anjalee, Jail road, Iewduh bad Baniun.
Ha kaba iadei bad ki containment area u la iathuh ba naduh ba sdang leh ia ka containment area, ki la don haduh 76 tylli bad ki jaka kiba dang pynlong kum ka containment area haduh mynta ki long 36 tylli.
Shillong: U Myntri Rangbah ka Jylla, u Conrad K.
Sangma mynta ka sngi u la leit sha ka shnong Sohiong ha East Khasi Hills District ban leit khmih ia ka jingtreikam ka PHE department hapoh jong ka Jal Jeevan Mission (JJM).
La synran ia u da u MLA kane ka thaiñ uba dei ruh u myntri badei khmih ia ka PHE, u Bah Samlin Malngiang bad ki heh jong ka tnad PHE department.
Ha kane ka jingleit jurip u Myntri Rangbah, u la ioh ban iakren bad ki katto katne ki nongshong shnong jong ka shnong Sohiong.
La pynbeit ruh ban wanrah ia ki kor um kiba biang sha ki longing jong kane ka shnong khnang ban pynsuk ia ki ban ia kaba ki leit tong na sha ki jaka pyllang um kaba jngai.
U la iathuh ba kane ka jingpynpoi um haduh ki thliew ing ha ki jaka nongkyndong la buh thong ban pyndep haduh u snem 2022.
‘Nga kwah ban ai khublei ia u Myntri Rangbahduh ka Ri, kata u Narendra Modi bad ia u myntri ka Jal Shakti kiba la noh jingiarap sha ngi ban ioh ban pyndep noh kloi ia kane ka kam ba ngi sdang.
Ngi la buh thong haduh 2 lak tylli ki iing ba ngin pynpoi um haduh ha ki thliew iing mynta u snem.
Ka PHE department hapoh ka jingialam jong u myntri ka PHE, ki la trei shitom ban pyndep noh kham kloi ia kane ka kam, wat hapdeng ka jingwan tyllep une u khñiang jingpang Covid-19" ong u Conrad K Sangma.
Ka Jal Jeevan Mission kadei ka project kaba la bhah da ka Ministry of Jal Shakti, Government of India, kaba la thaw kyrpang na ka bynta ban pynpoi ia ka umbam umdih kiba biang sha baroh ki longiing ha nongkyndong kaban sa pyndep hapoh u snem 2024.
Ha kajuh hi ka sngi, u Myntri Rangbah u la leit jngoh ia ka Greater Shillong Water Supply Scheme ha Mawphlang bad u la iakren bad ia phylliew jingmut bad ki ophisar kiba dei khmih ha kane ka jaka.
Ki dkhot jong ka seng BJP, ki la mih paidbah mynta ka sngi ha Thane District, ha Pahghar District bad ha ka nongbah Pune bad katei ka jing iakhih paidbah, ka dei ban dawa ia ka sorkar Maharashtra, ba kan plie noh ia baroh ki temple, kiba la shah khang sbak, na ka jingjia jong kane ka khlam covid 19.
Shibun ki MLA jong ka seng BJP lem bad kiwei de ki nong kitkam, ki la ia iaid paidbah, ha ryngkat ka jingtied baje, ia tied pliang ha khmat jong ki temple.
Ki MLA jong ka seng BJP, ki kynthup ia U  Sanjay Kelkar, Ravindra Chavan, U Ganpat Gaikwad ha ryngkat bad kiwei, ki dei kiba ialam ia katei ka jing iaid paidbah mynta ka sngi.
Ym tang katta, hynrei mynta ka sngi, U Murlidhar Mohol, uba dei u mayor ka Pune, nanga ka Madhuri Misal, ki la pynlong ka jing iaid paidbah ha Pune, ban dawa hi ia katei ka jingplie noh ia ki temple, ha kaba ki pynsngew ba haba ka leit ka wan ka la plie, ki dukan heh ki la plie, kumta ki ki temple ruh ki dei ban plie noh mardor.
Shillong: Ka Assembly Committee on Women Empowerment (CWE) ka la kyrpad ia ka tnad jong ka health department ban pynmih ki kaiphod jong ki longkmie ba armet, kiba donkam ia ka jingiarap na ki jaka kiba la pynhap kum ki containment zone namar ka jingsaphriang jong u khñiang jingpang COVID-19 ha ka jylla.
Ia kane ka rai jong ka CWE, la shim khia hadien ka jingjia ba shah kyntait kawei ka longkmie kaba leit kha khun ha Ganesh Das Hospital namar ba ka wan na ka containment zone, bad hadien ba la khlad noh I khun jong ka tang hadien katto katne kynta por ba kha ia I.
Haba iakren bad ki lad pathai khubor, ka shongknor jong ka CWE, ka Kong Mazel Ampareen Lyngdoh ka la iathuh ba ka jingbatai jong u Director of Health Services (MI), Dr Aman War ka long kaba biang ban sngewthuh ba kum kane ka jingjia kam dei ban jia.
Ka la ong ba ia kaba hadien, ki COVID ward jong baroh ki hospital kidei ban shna bad ban buh jaka kyrpang ia ki longkmie ba armet kiba ladei ka por ba kin leit kha khyllung.
“Ngi kyrpad ia ka health department ban shimkhia bha khnang ba ki longkmie kin ioh kham kloi ia ka jingsumar badonkam kiba wan na ki containment zone, bad dei ban pynbiang kham bun ki jingthiah khnang ba kum kine ki jingjia baladep kin nym wan jia shuh," ong I Kong Ampareen.
Ka kong Ampareen Lyngdoh ka la iathuh ba ka health department ka la ai jingtip sha ki ba ha Ganesh Das hospital, la pynkiew na ki 5 tylli sha ki 30 tylli ki jingthiah na ka bynta ki longkmie ba armet ba wan na ki containment area.
“Ka health department kynthup ia I Superintendent jong ka Ganesh Das ki la long kiba la kloi ban sumar bha ia ki longkmie kiban kha khun khamtam ia kiba wan na containment zone," ka la iathuh.
Ha kawei pat ka liang, u dkhot jong ka CWE uba dei ruh u MLA ka Mawsynram, u Bah Himalaya Shangpliang u la ong ba ka committee ka la pynpaw ia ka jingsngewkhia halor ka jingduna ki tiar jingsumar na ki nongtrei ka koit na khiah ha ka por ba ki sumar ia ki nongpang khamtam ia kiba wan na ki nongkyndong.
U la ong ba ka committee ka la ai jingmut ba ki donkam ban thaw ia ka kynhun ai jinghikai na ka bynta ki nongtrei ka koit ka khiah khnang ba ki paidbah na nongkyndong kin ioh jingsumar kaba paka khlem shah iehbeiñ.
“Nga kyrpad ia baroh ki nongtrei jong ka koit ka khiah ban long kiba donburom bad ka jingpyni jong phi ia ka jingphuh samrkhie kan long kaba bha hakhmat ki jingpang jingshitom.
" ong u Bah H.
Shangpliang.
Shillong: Ka sorkar jylla ka la rai ban plie biang ia ki lai tylli ki jaka jngohkai pyrthei kiba la khang noh, naduh ba sdang ka khlam coronavirus ha ka kylla.
Haba iakren bad ki pathai khubor, u myntri jong ka koit ka khiah, u Bah Alexander Laloo Hek, u la iathuh ba lai tylli ki jaka shangkai pyngngad jong ka jylla, kata ka Nanpalok, ka Elephant Falls bad ka Nehru Park ha Umiam, kin sa plie biang naduh ka 1 tarik u Nailur 2020.
U la iathuh ba kane ka jaka kan plie kyrpang tang na ka bynta kiba leitkai sngewbha tang na ka jylla, ym ia kiba nabar ka jylla.
U la iathuh ba ia ki COVID-19 protocols dei ban bud bad baroh ki jaka kidei ban khmih bha ba ki paidbah ki bud ia ki hukum ka sorkar.
Ia kane ka rai la shim hadien ka jingiakren bad ka tourism committee ba kane ka jingplie kan long kum ka jingsdang ban peit thuh ia ka long ka man jong ka jingsaphraing u khñiang jingpang.
Shillong: Uwei u tymmen basan jong ka Balang Presbyterian ha Khlieh Mawlieh u la khlad noh, katba u khun jong u, u la mynsaw hadien ba ka ambulance kaba ki shong ka la kylla ha shnong Sadew hynnin ka sngi ha ka por kumba 2 baje mynsngi.
Une u tymmen basan jong ka Balang uba la tip kyrteng kum u Bah K.
Wahlang u don ha lynti ban leit sha Bethany Hospital ha Shillong, ban ioh ia ka jingsumar kaba paka kumba la bthah da u doktor jong ka Nongstoiñ Civil Hospital, West Khasi Hills.
U Bah K.
Wahlang bad u khun jong u ki la shah pynkit noh nyngkong sha Pomlum Public Health Centre (PHC) hadien pat sa sha Dr HG Roberts Hospital ha Shillong hadien kane ka jingjia.
La iathuh ruh ba une u tymmen basan u la khlad noh tang shiteng por katba u khun jong u, u dang don hapdeng ka jingsumar namar ki jingmynsaw.
Nga ka kong Dibilin Langrin, Nongdaju West Khasi Hills District, nga kwah ban pyntip bad pynshai paidbah ba katkum ka jingkynthoh haka ka kot khubor Rupang 20th August 2020 iaka shnong bad ki volunteers ka mih tang namar ka jingsngewthuh bakla jongnga kata ha ka 19th August 2020 hadien ba nga lah wan phai na Nongstion nga lah iohsngnew lyngba ka mait ba la pynbna da u Rangbah shnong ba katkum ka Random test ba lah pynlong da ka tnad ka koit ka khiah ha iew Riangdo lah lap ba arngut ki riew paidbah ki la paw positive, u wei u dei u driver bad u pat uba shong dukan ha iew Riangdo.
Hadien ba ka shnong ka lah lap ba don u wei u driver tourist na Nongdaju u ba dei u primary contact bad uwei na kitei kiba lah paw positive, lah ioh jingtip ruh ba nga lah dei ka secondary contact namar ba nga lah shong haka kali jong une u driver na Nongdaju ban leit shim dawai na Nongstoin.
Ka shnong ka lah pynbna ba nga dei ban shongkhop shuwa hala iing kumba shisngi arsngi tad haduh ban da ioh iaka result kaba shai la kitei ki argnut ki dei ki positive shisha ne em, kum shibynta ban lait na ka jingsaphriang u ne u khniang jingpang hapoh ka shnong ka thaw.
Hynrei nga lah kum iohsngew bakla baka shnong ka lah phah shong quarantine ianga 14 sngi tang namar banga wanphai na Nongstoin kumba long iakito kiba wanphai na shabar jylla.
Kumta nga lah kum ialeh pyrshah iaka shnong bad nga lah kyntait ruh ban shongkhop hala iing.
Kane ka jingjia kala poi ruh shaduh ka office u D.
C.
bad na ka liang ka office u D.
C.
ka lah phah iaki pulit ka Shallang police station ban leit pynshisha, ki pulit ha ba kila poi ha iing jongnga kila kyntu ba nga dei ban kohnguh iaka jingpyniaid jongka shnong.
Halor kane ka nongrim da ka mynsiem sngewrit nga panmap na phi ki nongpyniaid shnong naduh u Sordar, ki dkhot ka E.
C.
, ki volunteers bad ka Covid-19 management committee Nongdaju namar ba nga lah kum kynthoh bakla.
KhubleiShibun.
Place- Nongdaju.
La bun snem ka jabieng jong nga ka la thnam namar ba ngam pat lap ia ka daw balei ba ki nongthoh kot khasi ki thaw ktien kynnoh ‘u Lyngngam u Diko’.
Hapdeng ka dum ka lyngngoh nga la leit iakynduh ia u babu Albert Lyngwa, uba la hikai ia nga hapoh High School mynshuwa, uba na ka shnong Mawphlang bad uba la wan shong shnong ha Nongkyna mynta.
Ynda haba nga la iakynduh ia u nga la kylli, “Balei babu ki nongthoh kot khasi ki thaw ktien kynnoh ‘ u lyngngam u diko’ haba u lyngngam um iadei eiei bad u diko?" U babu lyngwa u la ong ia nga, “khie leit wad ia u babu Bajubon Kharlukhi uba long u babu jong nga mynshuwa, uba sah mynta ha Mawlai ïew rynghep, ma u te u lah ban batai.
"Kumta, ha ka 09.
07.
2015 nga la leit wad ia u babu Bajubon Kharlukhi ha Mawlai ïew Rynghep.
Nga la thoh lypa 15 tylli ki jingkylli ha ka note book.
Ka jingkylli kaba khatduh ka long – Balei ki nongthoh kot khasi ki thaw ktien kynnoh ‘u lyngngam u diko’ haba u lyngngam um iadei bad u diko?Halor kane ka jingkylli u babu u la ong, “Hato u Diko um dei u Lyngngam?" Nga la jubab ia u, " u lyngngam u sah hi u lyngngam, katba u diko pat u dei u Garo.
" Nangta nga la iathuh ruh ia ka jingmut ‘ lyngngam’ bad ‘diko’.
Nga la ong, “lyngngam ka mut ki briew ba la ngam ia ka lawbah lawsan, ba la im suk kynjai ha ka rep lyngkha khlem sheptieng iano iano.
Namarba ki Garo ki khot sin ia ki Lyngngam ‘Megam’, kumta ki lyngngam ruh ki khot sin ia ki garo ‘dko’.
Kata ka jingiakhot sin ka la jia ha ka por jong ka khlam rakot ba ki la shem jingeh ban pyniap ia u rakot ba ki sa ia sin kylliang.
Ki garo ki sin ia ki lyngngam ‘megam’ bad ki lyngngam pat ki sin ia ki garo ‘dko’.
Katba ki nongthoh kot khasi pat ki shim kabu ban thaw ktien kynnoh ‘ u lyngngam u diko’.
Ki pynkylla na u dko sha u diko bad ki pynwan jubor hana ba u diko u dei u lyngngam.
U babu Bajubon Kharlukhi u la ong ia nga, " Te haba ka long kumta, kaei ka jingai jingmut jong phi?" Nga la jubab, “Kaba bha eh, ha ka jingsngewthuh jong nga, ka long ban pynkylla noh na ‘u lyngngam u diko’ sha ‘u lyngngam u lyngngai’.
namar ‘lyngngam’ ka mut ki briew kiba la ngam ia ka lawbah lawsan, kiba im da ka rep lyngkha ha ki khlaw ki btap, ‘lyngngai’ pat ka mut kiba im suk kynjai khlem jingtieng iano iano ruh.
U babu u la ong , “imat ka la bha ban leh noh kumta.
"Para khasi, ym dei tang ki Lyngngam kiba khot ‘Dko’ ia ki Garo, hynrei ki Nongtrai, ki Muliang, ki Dkir, ki Nongphlang… kiba shong markhap bad ki Garo, kynthup ia ki hima: Nongstoin, Langrin, Nonglang, Riangsih, Jyrngam, Rambrai, …ki khot ‘Dko’ ia baroh ki Garo haduh mynta.
Hangne nga kwah ban kylli ia ki nongthoh kot khasi – Hato, tang namarba ki Lyngngam ki shong markhap bad ki Garo (Diko) la shu thaw ktien kynnoh ‘u lyngngam u diko’? Te balei phim thaw ktien kynnoh ‘u Bhoi u Assamese’, u Pnar u Karbi’, ‘u War u Bengali’, ‘u Khynriam u Nepali…? Ne phi mut ba kaba kut jong ki Lyngngam ka long ban iasoh noh bad kita ki Diko ha ka Garoland? Nga kyrpad ia ki dkhot jong ka Khasi Authors Society (KAS) ban pyrkhat bad pynbeit lem ia kane ka jingbakla.
haba ong Hynniew trep ngi kynthup lang ia1.
U Khynriam2.
U Pnar3.
U Bhoi4.
U War5.
U Maram6.
U Lyngngam, bad7.
U Diko.
Te haba u Diko u dei u Garo, Hato u Garo ruh u dei mo u Jaitbynriew Hynniewtrep?.
Shllong: Ki don sa 8 ngut kiba ioh pang corona thymmai ha ka Jylla.
Kitei ki long 5 ngut ki riew paidbah na East Khasi Hills, uwei u shipai bad nangta sa 2ngut ki riew paidbah na South Garo Hills.
Kiba la jem na ka jingpang baroh, ki long 23 ngut bad na kitei ki kynthup ia 4 ngut ki riew paidbah ha East Khasi Hills, 16 ngut ki riew paidbah ha Ribhoi District bad  2 ngut ki shipai ha katei hi ka District.
Baroh kiba dang don ia katei ka jingpang ha ka Jylla, haduh mynta ki long 1,257 ngut.
Ki stad na Spain, ki lap ba ki politician, kiba im da ka thok, ki dei kiba ju jop elekshon ryntih bha.
Kitei ki stad ki lap ia kitei ki jing shisha, da kaba ki iakren bad ki 816 ngut ki mayor jong ka Spain bad nangta, ki phah ruh ba kin kynting pisa bad ba ka pisa, ka dei ban hap da ka khlieh lane da shap jong ka pisa.
La iathuh ba ha katei ka jing iakob, ki don 50 percent kiba iathuh hok, ba ki ioh ia ka khlieh jong ka pisa, katba 68 percent, ki shu kam ba ki ioh hi ia ka khlieh jong ka pisa, wat la kam dei kumta.
Katei ka jing tohkit, ka dei kaba la pynmih ha ka kot jong ka  Proceedings of the National Academy of Sciences bad la lap ba ki mayor jong ki ar tylli ki seng sain pyrthei kiba heh, ki ia shim bynta lang bad kitei ki kynhun baroh arliang, ba ki bun kiba thok bad ba ki kynthei ruh ki dei hi ki bym kom ban thok, kumba thok ki shynrang.
La iathuh ruh ba kito ki riew sain pyrthei, ki bym da nang ban thok, kumta ka buit elekshon jongki ruh ka duna bha lane kaba ngi lah ban ong, ba ka jinghok, kam iaid kam bha satia ha ka politiks, katba kiba nang ban thok, ki triem bha ha ka politiks lane ba ki jop elekshon man ka por.
La pyniaid ia katei ka jingtohkit, ha ryngkat bad ki stad kiba wan na ka  Universitat Pompeu Fabra ha Barcelona, ha kaba ka phang, kaba ki wad ka long  “All politicians are liars" lane ba baroh ki politician, ki dei kiba lamler.
Shillong: U Director ka tnad ka koit ka khiah u Dr Aman War, u  iathuh ba haduh mynta ki briew ki ba la kynthup ha ka jingkein ba ki khlad na ka jingpang Covid ki long 10 ngut ha ka jylla kynthup ia ki 2 ngut uwei u ba la khlad ha ka 23 tarik u naitung 2020 ha NEIGRIHMS hospital bad uwei u ba la khlad ha Civil hospital, Shillong ha ka 27 tarik u Nailar 2020.
U Dr War u la iathuh ba kat kum ka jingbthah na ka ICMR la bthah ba kino kino ki briew ki ba la test covid positive lada ki khlad na kawei ka jingpang ne ka daw yn kynthup beit ia ki ha ka jingkhein jong ki briew ba la khlad na ka jingpang covid -19.
U Dr War u la iathuh ba ki 10 ngut ki briew kiba la test covid positive bad kiba la khlad noh, ki long u Dr John L Sailo Ryntathiang, I Semi Bagan i khyllung na Arunachal Pradesh,u Nandeshshwar Duri u BSF u ba la khlad ha NEIGRIHMS hospital, u Banteilang R Syngngai, u Kanchan Singh, u Pankaj Gujar na Upper Mawprem, u Ram Bachan Rai, u Maheshwar Dubey, u ba la khlad ha Civil hospital Tura u Rajendra Shah u ba la khlad ha Civil hospital, Shillong bad ka Sunita ka kurim jong u Shipai BSF kaba la khlad ha NEIGRIHMS hospital.
Shillong: Hynnin ka sngi ruh ka Sohra, ka ioh slap jur bha, ha kaba ha ka jingkhein jong ka tnat peit mariang ka sorkar India, la iohi, ba u slap, uba la ioh pynlang naduh ka por 8.
30 hynnin mynstep haduh 8.
30 mynta ka step, ula poi sha ka 107.
2mm.
Ha katei kajuh ka por, ka jinghap slap ha Shillong, ka long 21.
2mm, katba ha Umiam, ka long 5.
6mm.
Shillong:U bah Prestone Tynsong, u ba long u Chairman  jong ka High Level Commitee,  myn hynnin ka sngi u iathuh ha ki lad pathai khubor, ba ha ka jingialang jong ka high level committee, la aiti  ia ka kaiphot da ka consultative  committee kaba la ialam da u minister jong ka Urban Affairs.
U bah Prestone u la ong “Ngi la ioh ia ka kaiphot bad mynta hadien ka jingiatai ha ki jingialang ka kaiphot ka la jan dep bad kyrmen ba ha ka jingialang ka ban sa long  ngin lah noh ban rai bad ban ai noh ia ka kaiphot ha ka sorkar jylla ba kin lah ban shim ia ka rai ka ba donkam halor ka jaka ha themiew Mawlong (Sweeper Colony).
U bah Prestone u la iathuh ba ka committee ba la ialam da u minister jong ka Urban Affairs, ka la iakren ha ka ba iadei bad ka jaka hapdeng u  Syiem ka  Hima Mylliem, Shillong Municipal Board bad ka tnad jong ka Urban Affairs bad ka la don ka jingai jingmut na ka committee ha kaba iadei bad ka jing soi ia ka soskular na u Syiem ka  Hima Mylliem bad ka sorkar jylla ha kaba iadei bad ka jaka ha iewmawlong.
U la ong ruh ba ka ba sah mynta ka long tang ban pyndep ia ka soskular hapdeng u Syiem ka Hima Mynlliem bad ka sorkar jylla, hadien ka jingsoi ia ka soskular Memorandum Of Understanding, na ka liang jong ka High Level Commitee  kan sa shong biang ia ka jingialang bad yn dang pynkhreh ia ka kaiphot ban aiti sha ka sorkar jylla.
Ha ka ba iadei bad ka jingpynkynriah ia ki briew ba sah ha Themmetor U bah Prestone u la ong ba kam long kaba dei ban ong ba ka High Level Commitee  kan lah ban weng ia ki briew ba sah ha ka them metor hynrei kan shong ha ka rai jong ka sorkar ha ka ba ka HLC kam don bor eiei ban weng ia ki hynrei kan dei ka rai jong ka sorkar.
U la iathuh ruh ba ha dien ba la dep ban ai ia ka kaiphot na ka HLC, ka cabinet kan sa shim ia ka rai ba khadduh.
Haba jubab ia ka jingkylli u bah Prestone u la ong ba ki la don ki ba leit sha ingbishar ha kaba ka sorkar ruh ka la dep ban ai ia ka affidavit hynrei kane kam da dei eh ka daw, hynrei ka daw kaba kongsan ka long ba ka Commitee kan wad ia ki lad ki lynti ban weng ia ki jingeh kiba la sahteng da ki bun bun snem dei na kata ka daw ba ka sorkar ka la thaw ia ka HLC.
Ka jingthaw ia ka HLC ka long ban tih bniah,wadbniah ia ki sohkyrdot ki ba la sah teng la bun bunh snem kane ka HLC kaba la iaid sha khmat mynta shen kan sap hah ia ka kaiphot sha ka Sorkar mar ia ioh ia ka jingai jing mut na ka tnad pynroi sor bad ka Shillong Municipal Board.
Ka khlam corona virus, ka la kiew sha ka 34 lak ngut ha India, da ka jingdon jong ki  76,472 ngut kiba ioh pang ha ki 24 kynta ba ladep bad sa  1,021ngut kiba iap.
Ka jingkiew jong kiba iap sha palat shi hajar ngut ha ka shisngi, ka la iai bteng mynta la saw sngi kynthih.
Kumta baroh kiba ioh pang, ki la poi mynta sha ka  34,63,973 bad kiba dang don ha ka jingpang haduh mynta ki long 7,52,424, ong ka khubor na ka  health ministry mynta ka sngi.
Ha Assam, ki don sa 2,560 ngut kiba ioh pang khlam covid bad baroh kiba ioh pang, ki la poi mynta sha ka  1,01,367 ngut bad kiba iap, ki la poi sha ka 286 ngut ha ka Jylla.
Tang hynnin ka sngi, ki don phra ngut kiba iap ha ka Jylla, na ka khlam corona virus.
Nongpoh:Ki nongialam shnong ka thain Maw hati ha Ri Bhoi hapoh ka Synjuk ki Rangbah Shnong Mawhati Area, ki la pynpaw ba ki ai ka jingkyrshan kaba pura halor ka sienjam kaba la shim da ka FKJGP, Mawhati Circle, kiba la dawa na ka sorkar ba ka dei ban wanrah noh ia ka C&RD Block ha Mawhati Constituency.
Ha ka kyrwoh kaba ki la phah sha ki lad pathaikhubor, ki nongkitkam jong katei ka Synjuk ha ryngkat bad bun ki nongialam shnong na ki shnong bapher bapher katei ka thain, ki la pynpaw ba katei ka sienjam kaba la shim da ka FKJGP, ka long kaba dei eh bad kaba don nongrim, namar ki nongialam shnong kiba hap hapoh ka Mawhati Constituency, ki la shem jingeh shisha ban beh shaduh Umsning Block, na ka bynta ban leit wad ia ki skim pynroi ha shnong ha thaw.
Ki la kdew ruh, ba ki don shibun ki shnong kiba hap hapoh ka Mawhati Constituency, kiba don shajngai na Umsning Block, ha kaba ki don ki shnong ba ki nongialam shnong ki hap ban iaid ia ka jingjngai da ki spah KM bad kaba la ktah eh ia ka jinglut jingsep jong kiba kum kitei ki nongialam shnong.
Ban kyrshan ia katei ka sienjam, kaba la ialam da ka FKJGP, katei ak Synjuk ki Rangbah Shnong Mawhati Area, ki la pynskhem ia katei ka jingdawa bad kata ka long ba ki la kyntu ia ka sorkar, khamtam eh ia ki Nongmihkhmat ka Mawhati ba ki dei ban shimkhia ha ka ban iakren, na ka bynta ban pynurlong ia ka C&RD Block ha Mawhati Constituency.
Nongpoh:Ki nongialam jong lai tylli ki kynhun sengbhalang ha Byrnihat, kiba kynthup ia ka FKJGP, RBYF bad KSU, myn hynnin ka sngi ki la pynlong ia ka jing khynra kaba kynsan kynsan ia ki kali kamai, kiba kit ia ki nongleit nongwan na Byrnihat sha ki shnong kiba don ha ka thain Narbong.
Ka nongrim kaba la pynlong ia ki nong ialam lai seng, ban leit jurip ia ka rukom kit passengers da kitei ki kali kamai, ka dei hadien ba ki la ioh jingtip ba kitei ki nongniah kali, ki kit palat pud bad pynkhein ia ki jingbthah ka sorkar, nalorkata ka dei ruh hadien ba ki la ioh jingtip ba ki don ki briew nabar, kiba ioh ban rung suk ha katei ka thain kaba bun ki Karkhna, khlem iaid lyngba ka COVID-19 Screening Centre kaba don ha Byrnihat.
Tang ha katei ka jingjurip kaba khyndiat por eh, kitei ki nongialam seng, ki la bat ia shibun tylli ki Auto rickshaw kiba la kit palat pud, nalorkata ki la iohbat ruh ia ki katto katne ngut ki briew nabar, kiba dang shu rung shen sha ki Karkhana kiba don ha katei ka thain bad kiba khlem da iaid lyngba ka Screening centre.
Haba iadei bad katei ka jingleit jurip, u Bah Vigian Kharkongor, President ka RBYF, bad u Bah Ricky Chyne, President ka FKJGP ha Byrnihat, ki la ong ba kum ki nongialam seng, ki sngewkhia ban iohi ia ka jingkit palat pud da kitei ki Auto Rickshaw bad khamtam eh hadien ba ki la lap ba ki don ki briew nabar jylla, kiba shu poi sha katei ka jaka, hynrei ki ioh ban iaid sahuh bad ki shong ruh da ki kali kamai paidbah ha katei ka thain.
Lyngba katei ka sngi, ki nongialam jong kitei ki lai seng, ki la kyntu ia kitei ki nongniah Auto Rickshaw, ba kim dei ban kit palat pud, namar katei ka thain ka dei kaba iajan eh bad ka Assam, kumta lada khlem husiar bha, kan wanrah ia ka jingma kaba khraw ia ki briew kiba sah ha katei ka thain, kata na ka jingiakhleh ki briew na Assam bad Meghalaya.
Kitei ki nongialam seng, ki la kyntu ruh ia ki bor pyniaid distrik ka Ri Bhoi, ba ki dei ban kham pyrkhing ha ka rung ka mih jong ki briew nabar sha katei ka thain, namar ki don shibun ki briew kiba la rung sha katei ka thain ba don shibun ki karkhana, ki khlem iaid lyngba ka Screening Centre ha Byrnihat.
Ka Supreme Court badon burom jong kaRi India, ka la ther tyngeh ia ka sorkar India ba mynta hapoh ka jinglalam jong ka BJP, na ki daw ba kane ka sorkar ka la strict palat ia ka jingkhang Lockdown ha baroh kawei ka Ri kat haduh ba ka la hiar ka ioh ka kot ka khaii pateng ha ka Ri.
U paidbah baroh u iohi kumno ba la khang (lockdown) ha ki bnai ba la dep ha kaba ka dang duna bha kane ka Corona Virus, haduh ba ka la shah ktah shisha khamtam ia u kup shiliang sem shiliang u duk u suk bylla ja kpoh bad kumjuh ruh ia ki nongiew nonghat ha kaba la sangeh lut ki kam ki jam khamtam kiba trei business.
Kane hi kajuh ka rukom la shah ktah lang imat ha baroh kawei ka Ri India.
Ngi iohi haba kane ka khlam kam pat da jur eh, ka sorkar ka la Lockdown kumba Lockup tang shu mih sha surok ne sha lum la pakdong ia u paidbah bad pynshad kynthih jakoid.
Hynrei suki suki pat katba ki ong ka khlam ka la kiew, hynrei phewse la shah pynban ban ia mih da ka deng mask.
Mynta lei ngi iohi ba la nangkiew kata ka khlam hynrei la plie lut ia ki iew ki dukan.
U paidbah u sngew phylla namar kane ka long markhongpong.
Ki ong katba ka jingpang ka dang duna, te ki lockdown, ynda ki ong ka lah kiew ki shah pynban ia ngi, oh ka pyrthei ki jingkylla.
Bad kata ka rukom Lockdown da ka sorkar India hi ka la shah ktah shisha kumba la ong da ka Supreme Court badon burom.
Sa kawei pat, naduh ba sdang kane ka khlam la khang bad iew bad kali bad iingmane.
Hynrei mynta pat la plie lad ia ki iew ki hat ka iadie iathied, oh khamtam kata ka leit tyrwa khor ha iing ha iing ba ki ong ha ka phareng home delivery of liquor.
Hynrei ia ki iingmane pat ym pat shah ban plie wat haba la plie lut ia ki dukan ki iew ki hat.
Ia ki iingmane la khang naduh hi ba sdang ka Lockdown haduh mynta, to khein katno bnai.
Hynrei haba ka NEIFCC ka la kyrpad ban plie noh ia ka iingmane da kaba kyrpad ia u Chief Minister badon burom jong ngi, hynrei ka sorkar ka ong ap shwa namar ba dang saphriang man ka sngi kane ka jingpang Covid-19.
Kumta ka jingshah ktah ka la long kumba ong ka Supreme Court badon burom te ka la ktah bha hi kein.
Ki iingmane Blei ruh ki la shah ktah lang.
Te lada ia ki iew ki hat la plie lut mynta te kan pher aiu ban plie iingmane da kaba bud ia ki protocol?.
Lada ia kiei kiei lah plie te tharai kata ka iingmane Blei ba shisien shi taiew da kaba bud ain protocol kan pher aiu mo? To ia trei lem ko sorkar badon burom.
Ka sorkar India, ka la pyn treikam ia ka New Education Policy  bad ka mat kaba ha khmat duh, ka long ba ki la pyn kylla kyrteng ia ka tnat Human Resource Develop ment (HRD) sha ka tnat Education, kaba shai bad kaba beit ka jingmut.
Ngin nym ia tih jylliew ia katei ka mat, namar ba ka dei kaba jrong bha, hynrei la iohi ba U Conrad Sangma, myntri rangbah ka Jylla, ula mynjur ban pdiang ia katei ka ain pule puthi, da kaba kren khain, ba ka Meghalaya, ka dei ka jylla, kaba nyngkong ban pdiang ia katei ka ain.
Ngim tip, ia kaei ka jingmut kaba don ha lyndet jong katei ka rai, namar ka donkam ia ka jing mynjur jong ka Cabinet, ka jingmynjur jong ka dorbar Jylla bad kaba kongsan, ka long ka jing sngewthuh shai jong ki kmie ki kpa bad ki samla pule, ia ka jingpule jongki, kaba ki dei ban leh shakhmat bad ha ka jing shisha, ka donkam ia ki riew shemphang, ki nonghikai ba kin ai jingmut halor kane ka ain thymmai, ha shwa ban pdiang da ka sorkar Jylla.
Kawei na ki mat, kaba ngi hap ban shai bad kaba ka sorkar Meghalaya, ka dei ban pyn thikna, ka long la ka education policy jong ka state ka la iap ne kan dang trei kam lyngba katei ka policy ba thymmai jong ka sorkar India bad  u myntri rangbah, um shym la batai shai ia kane ka mat kaba kongsan.
Ka ain thymmai, ka batai, ba ka ktien kmie kan dei ka ktien hikai lane ka ktien thoh, haduh Class V bad halor kane ngi iohi, ba ka Tamil Nadu, ka bitar shla bad ka daw ka long ba hadien ka Class V, kan wan noh da ka policy lai kyntien, kaba ki ong English, Hindi, Sanskrit bad katei ka dei sa kawei pat ka mat, kaba ngi hap ia shai, namar ba ka kyntien Khasi, kam don shuh ha katei ka thup bad kan lah ban shu kylla long noh, tang kawei ka sobjek pule ia kito kiba kwah.
Na bynta ka Meghalaya, ngi iohi ba ka ktien Khasi bad ka ktien English, ka iaid bha bad ngi hap ban niew burom ia ki riew ieid Khasi, ba ki la long ki proh jabieng, ban tei ia ka imlang sahlang, lyngba ka tyllong dohnud kaba stad jongki bad nangta, ngi dei ruh ban niew burom ia shibun ki riew thoh phareng, kiba pyn iasnoh iangi, na ka jingbieit ban ia tyllun bad ka pyrthei ha kiba bun bah ki phang bad U Khasi jongngi, u poi sha satlak ka pyrthei, namar ba u kren ia ka ktien jong ka pyrthei, ka English bad kitei ki long ruh ki nongrah burom ia ka sap ka phong jong ka jaitbynriew sha ki ri bapher jong ka pyrthei.
Shillong: U Director ka tnad ka koit ka khiah u Dr Aman War, u la iathuh ba ki don 111 ngut  kiba la ioh ia u COVID-19, hynnin ka sngi, ha ka jylla.
Na kine 47 ngut ki dei na East Khasi Hills District kiba kynthup 45 ngut ki riewpaidbah bad 2 ngut ki Armed Forces, 3 ngut na East Jaiñtia Hills, 2 ngut na Ri Bhoi District, 1 na West Khasi Hills, 3 ngut na North Garo Hills, 23 ngut na West Garo Hills bad 32 ngut ha East Garo Hills.
U Dr Aman War, u la iathuh ba ki 47 ngut ki briew kiba la test covid positive ha East Khasi Hills District ki kynthup ia ki 43 ngut ki high risk contact, uwei u dei u SARI case, uwei u dei u nongpang ba wan phah sumar ha Bethany hospital, bad 2 ngut ki dei ki kynhun shipai, ha West Garo Hills ki don 23 ngut ki ba kynthup ia ki 19 ngut ki kynhun Shipai, bad 4 ngut ki dei ki ba ioh na ka jingtest naphang ha Phulbari, ha North Garo Hills 3 ngut ki dei ki High risk contact, ha East Jaintia Hills 3 ngut ha kaba 2 ngut kidei ki high risk contact bad uwei u dei uba wanphai na shabar ka jylla, ha East Garo Hills District ki don 32 ngut ki ba la test covid positive ki kynthup ia ki 31 ngut kiba leh ia ka jingtest naphang ha Ronjeng Bazar bad u wei u ba leh ia ka jingtest naphang ha Nangdapar bazar, ha West Khasi Hills u wei u ba test covid positive u dei u pulit na Malangkunar out post , ha Ri Bhoi 2 ngut ki kynthup ia u wei u kynhun shipai bad uwei u high risk contact.
Haduh mynta ki briew ki ba don ia kane ka jingpang ha ka Jylla, ki la kot sha ka 1272 ngut, ha East Khasi Hills District 885 ngut, ha Ri Bhoi District 70 ngut, ha West Khasi Hills District 44 ngut, ha West Jaintia Hills District 2 ngut, ha East Jaintia Hills District 15 ngut ha East Garo Hills District 71 ngut, ha West Garo Hills District 158 ngut, ha South Garo Hills District 11 ngut , ha North Garo Hills District 13 ngut bad ha South West Garo Hill District 3 ngut.
Ki briew ki ba la ioh jingkoit pura ki long 958   ngut kynthup ia ki 59  ngut kiba la koit myn hynnin ka sngi.
Ki sample ki ba ladep ban phah test ki long 84038 tylli  kiba long negative ki long 81146 tylli bad ki result ki ba dang ap ki long 652  tylli.
U Dr War u la iathuh ba myn hynnin ka sngi la  leh ia ka test ha Pynthor block ha Ram Niwaz compound ia 203 ngut bad na kine 4 ngut ki long positive, ha Rilbong la leh test ia 62 ngut da ka RT-PCR bad ia ka resol yn dang ap.
Myn hynnin ka sngi ha Police Bazar la leh test ia 51 ngut bad ki paw negetive, ha Maxwelton estate la leh test ia 352 ngut bad na kine 8 ngut ki long positive bad ha LIC kaba don ha Dhankheti, la leh test ia 56 ngut bad tang iwei iba long positive.
Shillong: Ka Deputy Commissioner, East Khasi hills District, ka la weng noh ia ka jingkhang sbak ha iing jong ka kong BM Kurbah, kaba ha Rilbong, naduh hynnin ka sngi, ka 28tarik Nailar 2020.
Katei ka jingkhang sbak, ka dei kaba la pynjari naduh ka 17tarik Nailar 2020, katba ia ka Nepali Compound, Rilbong ba kynthup ia ka iing jong ka  Roma Devkota, Mira Store haduh ka iing jongka Smti Sushma Talukdar bad kaba poi shaduh sha wah  Umjasai bad Mantra Building bad pyrshah ka Puja Mandap, kin dang iai bteng ban hap ha ki jaka ba shah khang sbak.
Ka hukum myn hynnin ka sngi, ka la weng noh ruh ia ka jingkhang sbak ia ka iing jong U Hrishikesh Chakravorty, Burnside, kaba don hajan Sankardev Girls Hostel, Rilbong, naduh hynnin ka sngi.
Katei ka dei ka iing kaba la shah khang naduh ka 12tarik Nailar 2020 bad la weng noh ruh ia ka iing jong ka kong Nud Syiemiong, Pynthorbah, Block II, naduh hynnin ka sngi.
Katei ka iing, ka dei kaba la shah khang naduh ka 19tarik Nailar 2020.
Ka District Magistrate, East Khasi Hills, ka la weng noh ruh ia ka jing khang sbak, ia ki iing jong ka Maya Kaur, Janki Kaur ha Plot I, Block A, kaba don ha Sweeper Colony, Mawlonghat, naduh hynnin ka sngi, katba iing U Baldeep Singh ha Plot I, Block A, kan dang iai bteng ban hap ha ka jingkhang sbak.
Ha kawei pat ka khubor, la iathuh ba ia ka iing ka Pinki Sharma, haduh ka iing U Amit Sharma, upper Maxwelton Estate, ka iing U Nashibi Rai haduh ka iing U Dharmindar Rai, Lower Maxwelston Estate bad ka iing U Dr Lumlang Jyrwa, Oxford Hills, la khang noh sbak, naduh hynnin ka sngi, namar ka jingdon kiba ioh pang corona lane kiba iajan bad kitei kiba ioh pang khlam corona virus.
Shillong: U Dr.
Aman War, u la iathuh ba naduh u bnai Ïaiong haduh u bnai Naitung ki la don haduh 61 ngut ki longkmie kiba khlad noh ha ka por ba kha khyllung bad ki don haduh 877 ngut ki khyllung kiba khlad noh hadien ba ladep kha ia ki.
U la iathuh ba ki longkmie kiba armet ki hap ban leit register bad ban leit ai kyrteng ha ki health centre kiba don hajan ba ki sah khnang ba kin ioh ia ka jingiada ba paka ha kum kine ki por ba don ka khlam COVID-19, bad kan long kaba suk ia ka tnad ka koit ka khiah ban iarap ia ki bad ba ki longknie ruh kin suk ban sumar haba ki leit sha ki hospital.
U la iathuh ba ka tnad ka koit ka khiah ka la pynsngewthuh sha ki paidbah ba ka bha ba kin leit kha sha ki hospital ne ha ki Health Centre, ym ha iing namar lada don kano kano ka jingbym biang ha ka liang ka jingsumar ha ïing kan long kaba shitom, hynrei lada don ha hospital kan don beit ka jingiarap kaba biang.
Ki khyllung ki bun kiba khlad, ka long  namar ka jingsumar ha iing ka long kaba bakla, namar ba dang bun kiba dang bud ia ki jinghikai kiba hyndai bad ka kham bha shibun lada sumar ia ki longkmie kiba armet ha ki hospital ban ioh ka jingsumar kaba paka bad ban sangeh noh ban kha khyllung ha ki ïing.
La kha ia u maieid Hoping haka 15 tarik u Lber 1929 ha mawkyllei hima mawiang,west khasi hills dist,u dei u khun jong I bah Hajur shon bad I kong Iolini lyngdoh nonglait(bam kwai ha dwar u blei)u don arngut ki para kynthei I kong Dwiss bad Sildaris lyngdoh nonglait,u la duh noh ia u kpa haka por ba u dangdap 5 snem ka rta,haba u la dap 6 snem ki khmat jong u kila matlah,hynrei haba u la dap 10 snem u la ioh biang iaka bor jingiohi lyngba ka jingsumar u kpaieid jong u u Rahon sing marwein,u ba la sumar da ki kynbat ha kitei 4 snem jong ka jing matlah ula ioh iaka jingpule tang lyngba ki jingrwai ieit ri bad rwai tynrai shaphang ka mariang na u kpaieid jongu lyngba ki jingrwai ieit ri u ju kynud iaki jingrwai shaphang ka jaid bynriew khasi kaba iaid lynti naduh ri pdeng pyrthei sha Indus nangta sha burma bad sha kane ka thain shatei lam mihngi ka khyndew bah Asia,nangta leit biang sha burma nangta sha manipur bad khatduh poi sha kine ki rilum khasi.
Ha ka por ba u dap 10 snem ka rta maieit hoping u leit ban pule bniah iakitei ki jinghikai ba u laioh na u kpaieid jongu,Dei haba u la dap 11 snem ka rta ba u la sdang ban leit sharai masi sha lum u la ai jinghikai ruh ia u wei u ‘si kyrtong u ‘kohtriang’ ban peit iaka kynhun masi ba don 100 tylli bad blang 100 tylli katba ma u u dangbunkam ban thain jingthain halor lum,u tei u ‘si kyrtong u ju wan ban paw bad jubab hakhmat jongu la kumno kumno ruh laisien haka shi sngi,Dei lyngba jong u kpaieid ruh ba u la ioh iaka jinghikai shaphang ka jingkordor ki kynbat bad kumjuh ruh u laioh jingtip bad jinghikai halor ka jingiaid lynti ka jaidbynriew khasi (khynriam,pnar,bhoi,maram,lyngngam,war,diko).
Katba ki masi ki dang bam phlang u maieit u pynlut por ruh ban shna smuk u la die hapoh shnong bad die sha sor Shillong ruh iaka pisa kaba u laioh haka ba die smuk haka rta 14 snem u la airam sha ki paidbah khlem da shim sut bad lyngba katei ka pisa u la kyrshan ialade ban ioh leit skul.
Por shongskul-U la sdang iaka jingleit skul ha pariong Mt.
school,Haka por ba u dang pule class v haka M.
E.
school u la shim ruh iaka nonghikai haka nonglait L.
p.
school haka por step da kaba ioh tulop 15 tyngka shibnai,ha ka por shuti u leh Pat iaka kam rep kam riang.
Ha u snem 1949 u la leit pule sha government high school Shillong.
haduh ban da lait matrik,Ha hostel la thung ia u kum u mess manager da u nongpeit ka jongka hostel bad lathung ruh ia u ban peit iaki khynnah basah hostel kiba don haduh 45 ngut,Namar katei ka kam bala bynshet ha u khlem donkam ban siew bai skul bai hostel bad bai bam ha hostel ruh.
Manla ka miet kata hadien 10 baje u ju treikam daka ba pynbha iaki smuk ba u thied haka dor 0.
8 anna bad dir pat hadien ba u lah dep shna haka dor 5 tyngka kumta shibnai u ju ioh pisa palat ban iaka tulop ki ophisar distrik konsil hakato ka por.
u la bteng pat iaka jingpule ha st.
anthony college.
Dei haka por ba dang pule ha st.
anthony ba u la iasoh lang bad kiwei ki samla.
kum ki jong u Hoover hynniewta,Bah L.
Gilbert shullai.
bah Stephan lyngdoh.
bah Leo laloo,bad kiwei kiwei baiakhih pyrshah iaka jinglong M.
D.
C ba shuthung,khamtam iaki barjylla haka KHASI JAINTIA HILLS AUTONOMOUS DISTRICT COUNCIL bad kane ka long ha u snem 1954.
Hadien ba u lah dep iaka I.
S.
C examination u la leit phai shala shnong kata sha mawkyllei ban ialam hakaba ieng pyrshah iaka jingialeh markynti bad iapyniap para jaidbynriew bad hadien kane u la seng iaka senior basic school haka shnong Lawbyrtun.
u la pynrung skul iakito kiba pep skul bad ai jinghikai kumno ba kin nang ban rep ban riang ban thung iaki soh ki syntiew ki skud,ri dohkha ri ngap bad ban pyniaid iew iaki.
iaki lai ngut ki nonghikai lasiew naka fund jongka skul hynrei ialade u la hikai khlem da shim tulop.
Tang hapoh 5 snem katei ka skul kala kiew bad pawnam bha bad u long ruh u nonghikai uba iarap ei iaka L.
p skul ha mawkyllei haka por mynstep.
haka por janmiet u ju bunkam haka rep ka riang u juh aijinghikai ruh ia u wei u ksew u ba jer kyrteng u ‘kohjak’ bad iakawei ka miaw ka ‘pus’ ba kin peit bad sumar iaki syiar mynsngi bad mynmiet.
u tei u ksew bad ka miaw ki shakri ym tang ban peit iaki syiar hynrei kila lah ban pyniap iaki khnai ba kin ym ioh wan bam iaki syiar.
wat ha shnong ha thaw ruh.
[28/08, 7:16 pm] nongreme: Kam sain pyrthei-U la rung ha u snem 1957 haka EITU(Eastern Indian tribal Union)la khot ia u ban iakhun iaka MDC sha ka UKJHADC(United khasi jaintia hills autonomous district council).
Haba u la jop nyngkong eh kum u MDC na umkrem constituency naka seng EITU.
haka snem 1962 haduh 1967 u la bat k u EM incharge jong ka primary education bad dei haba kum kane ka por ba u la seng haduh kumba 1800 tylli ki LP school ha khasi jaintia u la long MDC 36 snem.
U la ialeh ruh iaka elekshon MLA haka snem 1962 bad bat iakane ka kam tad haduh ka sngi ka jingiap jong u.
Hapdeng kane u la long ruh kum u CEM haka snem 1984-1989.
u la long MLA la kumba 46 snem.
u la shimti kum u myntri ka tnad kam pohiing bad ka tnad pule puthi haka snem 1990.
u la shimti kum u symbud myntri rangbah (deputy cm) ha u snem 1983.
1998 u la long u myntri ba dei peit iaka tnad kam khlaw.
1983 myntri ba dei peit iaka pla ka tyngka ka jylla.
Bad 2002 u la long u myntri iaka tnad DCA(District council affairs) bad home guards.
bad u la shah jied kum u MP jong ka Shillong parliamentary ha u snem 1977-1970.
u la long ruh u deputy cm ha u snem 2008-2009 ba dei peit iaka home affairs jong ka sorkar MPA.
Haduh 4 sien u la long dy cm.
ia I maieid la tip ruh ia u kum u ‘Mr 12A’ ,.
Naduh 1960 u sah ha jaiaw hynrei hadien 1991 pat u la shong bad sah sha kench trace,Laban.
u la jop MLA haduh 11 sien bad MDC 7 sien kynthih.
U la long u nongiakhih hill state ba shit rhem bha naduh ki snem 1950 ter ter bad dei ka kynhun jong u kaba la iakhih ban nym pdiang iaka autonomous state hynrei dei ban dawa daka full fledged state ne ka jylla ba pura.
Ha u snem 1963 u la shim kum u chief organiser volunteer jong ka hill state movement.
1968 haba ka Indira Gandhi kala pynbna iaka Meghalaya kum ka autonomous state.
Ka kynhun jong u ka la iakhih pyrshah da kaba rah lama iong daka ba pyrta artad “NO HILL STATE NO REST" Namar ka jingbym iahap bad kiwei pat ki rangbah iaka autonomous state.
u maieid bad kiwei pat ki rangbah kila mih noh naka APHLC(all party hills leader conference) ban seng iaka HSPDP(Hill state people democratic party).
ban dawa iaka jylla ba pura.
ki la rah lama iong bad daki hajar ngut ki la shah kem bad shah set along ha guwahati haka snem 1970 ka Indira ka la wan plie iaka state ki volunteer ka HSPDP ki la shah kem.
Dei ka Non-violence Direct action jong ka HSPDP hapoh ka jingialam u maieid baka indira gandhi myntri rangbah duh ka ri (bam kwai ha dwar u blei)ban ai syndon daka jylla ba pura.
Haka snem 1970 la pyllait patok iaki hajar ngut ki volunteer ka HSPDP dei lyngba kane ka jingiakhih halor ka nongrim “No hill state no rest"bad ka “Non-violence Direct action".
ka APHLC ka la beh noh ia u maieid bad u laseng iaka HSPDP kaba don haduh mynta kum kawei naki seng riewlum.
Kum u nongialam balang- Naduh ki snem 1946 u la ieng rynsan ban kren haki jingiaseng bah ban ialap iaka ktien u Blei.
Haka snem 1973 u la shah jied kum u Tbn ka balang Presbyterian mawkyllei.
La ordain ia u haka 2 tarik u rymphang haka snem 1973 haka pariong, nongstoin presbytery.
kaba la long haka balang nongpyndeng.
Nalor kane ruh u la long ruh u nongiakit iaka kam u kynrad haka distrik,presbytery ,synod bad PCI ruh.
U la leit ruh sha ka jingiaseng ialap u Billy Graham haka snem 1980 ha Austria.
Kum u nongialam kur-u la long u nongialam kur lyngdoh nonglait u la shah jied kum u basan ka kur lyngdoh nonglait haka snem 1972 u la long ruh u myntri jongka hima mawiang.
Ki kam kiba khraw bad kiban sah jingkynmaw junom- u la leit shim bynta ruh haka world uranium hearing at Austria haka snem 1992.
second global radio active victim conference ha berlin bala iashim bynta da ki saiantis bad ki jurist ha kylleng ka pyrthei.
ban ai jingbatai ruh haka jingialang bala pynlong da u nongialam ka liang pyrshah u Klaus kublar Germany ha parliament.
u la iashim bynta ruh haka conference ba iadei haka"Environment of ecology in Caux,ha switzerland, kumjuh ha paris , France.
Haka snem 1993 u la ai lecture shaphang " Topics of maintenance in industries in Birmingham.
London.
Jingshakri iaka jaid bynriew- u maieid wat la u don haka sain pyrthei hynrei u la shakri iaka ri bad ka jaidbynriew khlem tyngkai u dei u nongiakhih ba radbah haka bynta u pud u sam,ishu uranium ban pyrshah,khasi jaintia state,Reservation policy,u la leit ia shim bynta sha barri halor ka jingpyrshah tih uranium.
U la ieh noh shadien I wei I para kynthei bad bun ngut ki pyrsa.
u la khlad noh haka por 1 baje duna ha Neighrims 26 tarik u nailur 2015…“Phi longshisha u diengbilat,haman ki elekshon ba phi ialeh ym donkam tyngka,niar eh ban jop ilekshon haka juk mynta donkam ki tyngka pliah ban ioh jingjop,hynrei haphi kam shong kumta,beit thik phi rah iaka namjop,jinglong ba sngur bad ba shida lama HSPDP ka kaweh shisha, mynba ngi dang khynnah ka nam jongphi ka paw shynna,ki kam bah bakhraw kin iaisah shi ar rta, jynjar eh ban shem ki nongialam kum phi haka juk mynta,Ki snem ki iaid ngi la duh noh iaphi,bun ki ishu kiba dangsah thylli,phi long shisha u mawlynnai nabynta ka ri,ngin ym klet iaki matti jongphi,ngin ym shong kli kti nabynta lawei ka ri ,ban poi sha ka thong ngin hap dukhi.
".
Shillong: Ki la don haduh 111 ngut, kiba la ioh ia u COVID-19 ha ka jylla mynta ka sngi, ha kaba 64 ngut ki dei na East Khasi Hills District kiba kynthup 38 ngut ki riew paidbah bad 26 ngut ki Armed Forces, 3 ngut na East Jaiñtia Hills, 3 ngut na Ri Bhoi District, 16 na West Khasi Hills, 1 na North Garo Hills, 9 ngit na West Garo Hills, bad 10 ngut na South Garo Hills.
Haba kheiñ kyllum lang baroh kiba ioh ia u khñiang jingpang COVID-19 ki long 1,272 ngut ha kaba 723 ngut kidei na East Khasi Hills bad na kine 267 ngut ki dei ki Armed Forces bad 456 ngut kidei ki paidbah, ha West Khasi Hills ki don 44 ngut, ha South West Khasi Hills 1, ha Ri Bhoi ki don 94 ngut bad na kine 26 ngut ki dei ki armed forces bad 68 ngut kidei ki paidbah, ha West Jaintia hills ki don 3 ngut, ha East Jaintia Hills ki don 14 ngut, ha West Garo Hills ki don 223 ngut bad na kine 146 ngut kidei ki armed forces bad 77 ngut ki paidbah, ha South West Garo Hills ki don 4 ngut, ha South Garo Hills ki don 12 ngut 10 ngut Armed Forces bad 2 ngut ki riewpaidbah, ha East Garo Hills ki don 3 ngut, ha North Garo Hills ki don 12 ngut ngut.
Kiba la jem baroh mynta ka sngi ki long 7 ngut bad kine ki dei 1 na North Garo Hills, 2 ngut na Ri-Bhoi, 1 na East Jaintia Hills bad 3 ngut na East Khasi Hills.
Shillong: Kawei ka hostel kynthei kaba don hadien ka Bina Studio hajan ka Laban dispensary ka la pluh mynta ka janmiet bad la antad ba ka jingsdang pluh ka long ha ka por kumba 8 baje janmiet bad ia ka daw ba pynlong ia kane ka hostel ban pluh, bad ia ka daw la suba ba ka dei namar ka jingbthei kawei ka gas cylinder.
U Superintendent of Police (SP) jong ka East Khasi Hills, u Bah S Nongtynger u la iathuh ba u SP (City), Bah Vivek Syiem u la hiar mar mar sha kane ka jaka ban tem ia kane ka jingjia bad ki kali pynlip ding ki la beh mar mar sha kane ka jaka ban pynlip ia kane ka jingklang jong ka ding ba kan lait pur sha kiwei pat ki jaka.
Kat baduh ba thoh ia kane ka khubor, ym pat lah satia ban tip shai ia ka daw jong kane ka jingjia.
Shillong: Mynta ka sngi ka seng congress ha ka Ri India baroh kawei, ka la pynlong ia ka jingiakhih ba jar jar ban pynpaw ia ka jingpyrshah ia ka rai jong ka sorkar NDA ban pynlong ia ka exam JEE bad NEE.
Ha kane ka jingiakhih ba jar jar mynta ka sngi la don lang ruh u MDC ka seng u bah Bajop Pynprope, ki seng long kmie bad kiba bun ki dei ki samla pule na ka NSUI jong ka seng Congress.
U bah James Lyngdoh Working President ka MPCC, u la ong ba ha Meghalaya ka seng kala pynlong ia ka jingiakhih ha Congress Bhavan da kaba jar jar bad ruh ia kip la kard ban pynpaw ia kane ka jingpyrshah ban pynlong ia ka eksam, ka jingpyrshah ka long ba kam long kaba shngain namar ka don kane ka khlam COVID-19.
Ka jingpyrshah jong ka party Congress ka long ba bun na ki samla pule kiba kwah ban ia khun ia kane ka eksam kin nym ioh lad namar kam biang ka leit ka wan, kaba ar ka long ba lada long online ruh ka internet kam biang wat ha ki jaka sor ruh bad ban pynlong eksam ha kaba bun ki samla kin hap ban poi ha kawei ka jaka ka long ka jingma ia ka koit ka khiah.
U bah Banshailang Pyngrope President ka NSUI jong ka Meghalaya u ong ba kim pyrshah ia ka jingpynlong eksam hynrei ki pyrshah ia ka rukom pynlong eksam.
Ha Meghalaya ki la buh tang kawei ka jaka bad kata kan long ha NEHU, kane kan buh jingeh ia ki samla kiba kwah ban ia khun ia kane ka eksam.
Lada ka sorkar NDA ka don jingthmu na ka bynta ka jingmyntoi jong ki samla pule khamtam ia ki rit paid kiba iakhun ia kane ka eksam JEE bad NEE na ka bhah kaba la long ia ki kala dei ban pynlong ia kane ka eksam ha ki headquarter jong ki District ha kaba ki samla ki lah ban leh ia ka eksam jong ki da ka online bad ha ka juh ka por da ka off-line.
U MP jong ka seng Congress, U  H Vasanthakumar, ula khlad noh mynta ka sngi ha ka hospital ha Chennai, na ka daw jong ka khlam corona virus.
Utei U MP jong ka Kanyakumari, ula leit shah sumar ha Apollo Hospital, ha ka 10tarik Nailar 2020, na ka daw jong katei ka jing shitom kaba jur bha, kaba la ktah ia ka met jongu.
Jowai: U District Magistrate, West Jaintia Hill u la pynmih ia ka hukum hapoh ka kyndon 144CrPC ban khang pyrshah ia kine ki kam harum na ka bynta ban iada ia ka jingpang Covid19.
Kane ka hukum kan treikam ha baroh kawei ka District naduh ka 29 tarik une u bnai tad haduh ban da pynbna da kumwei pat naduh ka por 5 baje mynstep haduh ka por 9 baje mynmiet.
La khang pyrshah ban iaid na kawei ka jylla sha kawei pat bad ban plie ia ki iew kiba don ha ki khappud jong ka District.
La khang pyrshah ban ialum paidbah bad la hukum ia ki paidbah ba iajngai iwei na iwei pat haduh 6 phut bad ban deng ia ki Mask bad ban bud ryntih ruh ia ki kyndon jong ka tnad ka koit ka khiah ban iada ialade na u Khniang jingpang Covid 19.
La khang ban plie ia ki jaka mane Blei jong ki riewngeit bapher bapher.
Ha kaba iadei bad ka jingiathoh shongkurim pat la shah ha ki jaka mane Blei tang ynda la ioh jingbit na u District Magistrate bad da kaba bud ryntih ia ki kyndon katkum ka permission.
La khang pyrshah ban plie ia ki Cinema, ki jaka jngi, ki Park, ki bar, Auditorium, ki hall ialang meeting.
La khang ruh ban plie ia ki school ki College bad kiwei kiwei ki jaka ai jinghikai lait noh ki online/ Distance Course bad ki jingialehkai kiba hap ban iajan para briew.
La khang ban bih pathar, dih duma bad Sikret.
Ym shah ia ki nongbylla bar jylla bad nabar ka District ban wan sha ka District lait noh tang kito kiba la long kiba tbit ha kino kino ki jait kam (Skill, Specialized and Professional) kata ruh da kaba bud ryntih ia ka Standard Operetion Protocols jong ka tnad Labour Department katkum ba la bthah da ka tnad ka koit ka khiah.
Shillong: Mynta ka step, ha ka por kumba 8baje ka HYC Upper Shillong Circle ha ryngkat ka jingdon lang ki Nongkitkam Shnong Sanmer, ki la ioh ban bat ia kawei ka trok kaba wan na Patna(Bihar) kaba don ia U No As 25C C8926 ha ka lynti ban leit Sha Lum Shyllong lad Sanmeiñ.
Ha kane ka trok la lap ba ki don kumba 6ngut ki bar jylla, uwei na ki u kam ba u dei u shipai nangta ka lok bad 2ngut ki khun badang rit.
La lap ruh ba kine ki barjylla ki kit lang ia ki tiar ki tar ha ryngkat bad kawei ka thuk thuk bad ka Cycle.
Ha ka jingtohkit la lap ba kim don satia ia ki kot ki sla ba biang ban pynshisha ba ki la dep ban leh ia ka Covid test na ka jaka rung kaba don ha Byrnihat lait noh tang ka kot ba pyni ia ka jingshah transfer jong utei u shipai.
Ia kine ki barjylla la aiti noh sha ki pulit ka Jhalupara Outpost bad ia kaba la kular da ki pulit ban leit ialam iaki sha Civil Hospital ban leh iaka Covid Test.
Ka Seng ka sngew ban pynpaw ia ka jingbynñiaw iaka jingtlot ka rukom treikam ha ka ban check iaki kot ki sla nangthie na check point kaba don ha Byrnihat bad ka buh ruh ka jingkylli iaka Sorkar ba ha kano ka rukom la pyntreikam iaka thie ka Covid Checkpoint haba ka jingioh rung iohmih laitlan ki briew bana bar jylla la sakhi kat nang mih ki sngi kaba buh jingma ia ka Jylla bad ia ka dong ka thaiñ hi baroh kawei, ong ka  kyrwoh na U General Secretary Bah Francis Gee Mawlong.
Jowai: U District Magistrate ka West Jaintia Hills u la pynmih ia ka hukum ban pyntip paidbah ba ka Curfew ha ka por naduh 9 baje mynmiet haduh ka por 5 baje mynstep kan iai bteng ha West Jaintia Hills tad haduh ban da pynbna da kumwei pat.
Ka rai ban bteng ia kane ka curfew ha ka por mynmiet ka long na ka bynta ban iada ia ka jingsaphriang u Khniang jingpang Covid19 ha ka District baroh kawei.
U District Magistrate ha katei ka hukum u la pyllait pat ia ki Security Forces, Medical Teams kiba don ha ka duty, Ki dukam Wholesale Dawa bad Pharmacy, Police bad ki Armed Forces, ka tnad pynlip bording (Fire & Emergency Service) ki nongtrei ka MeECL, NEEPCO bad Power Grid, ki nongtrei ka tnad Food bad Civil Supply, ki nongtrei ka FCI, Public Works Department (PWD), Public Health Engineering (PHE) Department, Jowai Municipal Board, Postal Service, Telecom, Communications & IT Services, Press, Print & Electronic Media bad Petrol Pumps.
Kito kiba leit sam ia ki marbam kiba order Online la shah haduh ka por 10 baje mynmiet.
Kiwei pat kiba la pyllait na kane ka Curfew ki long ka tnad ka koit ka khiah, kiba kynthup ia ki Hospitals, ki Clinics, ki Dispensaries, ki Veterinary clinic bad Laboratories.
Ki sahep sorkar kiba don ha ka kam bad baroh ki staff jong ki Corona Care centre, ka tnad DPIR bad ka National Highway and Infrastructure Development Corporation Limited (NHIDCL).
Kane ka hukum ka pyllait ruh ia ki kali kiba kit marbam marduh, ki kali shipai ki kali kiba kit ki ki tiar sumar nongpang, bad ki kharkhana kiba shna ia ki trucks ha ki surok bah.
Hynrei kito ki driver bad ki nongbud jong ki ki lah pat ban shah screening katkum badei ban leh na ka bynta ban iada ia kane jingpang.
Kito kiba donkam ia ki CURFEW PASSES na ka bynta ka por 9:00 PM haduh 5:00 AM naduh 28 tarik mynta ka sngi haduh ban da pynbna da kumwei pat ki lah ban apply online lyngba kane ka Website www.
megedistrict.
gov.
in/ west jaintia hills.
gov.
in.
Nongpoh: Haba iadei bad ka jingkynnoh da kiba haiing jong ka (L) Kong Skilda Lyngdoh, kiba la kynnoh ba ka shnong Umran Dairy, ka la kyntait ban pyrta shnong hadien ka jingkhlad jong katei ka Longkmie, ka Dorbar shnong Umran Dairy lyngba ka Executive Committee kaba la long mynta ka sngi, ki la pynshai da kaba ong ba katei ka Balang Presbyterian Umran Dairy (M.
R.
B.
P) KJP Synod Sepngi, ka la don hapdeng ki kynrum kynram mynta la 6 snem ei ei kaba la poi sha ka jingiaknieh Lum Jingtep, da kaba iakhun Mutkotduma ha ka District Council Court, Shillong, kata hapdeng ka kynhun kaba la ialam da u Tbn.
P.
Mynsong bad u Tbn G.
T Lyngdoh.
Ka kyrwoh kaba la phah da ka Dorbar shnong Umran Dairy, ka la pynshai ruh da kaba ong, haba iadei bad ka jingkhlad ka Kong Skilda Lyngdoh, baroh arliang mamla kata ka kynhun kaba la ialam da u Tbn.
P.
Mynsong bad u Tbn G.
T Lyngdoh, ki la wanrah la ki jong ki Court Order, ha kaba kawei ka kynhun ka pyni ia ka order kaba shah ban tep ha u Lum Jingtep Balang, hynrei kawei pat ka kynhun ka wanrah ia ka order kaba pyni ba ym shah ban tep.
Kumta ki nongialam shnong, haba ki la iohi ia kitei ki Court order jong kitei ki arkynhun na kajuh ka Balang, ki la leit mar mar ban kynduh ia u BDO ha Umsning, na ka bynta ban ioh ia ka kynja jingthoh ban ioh tep ia katei ka Longkmie, hynrei u BDO u la phah ia katei ka kam sha ka DC Ri Bhoi, pynban ha kaba kut kitei ki arkynhun kim shem la lah ban pynpoi ia kano kano ka jingthoh sha ka shnong.
Kumta ha ka janmiet 24 tarik mynta u Bnai, ka shnong ka la pynlong kyrkieh ia ka Executive Committee, na ka bynta ban pynbeit ia katei ka kam, ha kaba ka shnong ka la khot baroh ar kynhun, ban iakren sha ka jingiasngewthuh jingmut, hynrei kata ka jingkhot iakren da ka shnong kam shym la poi shano shano ruh.
Ka shnong haba ka la iohi ba katei ka jingiakren kam seisoh, ka la kyntu ia kitei kiba haiing ba kin tep noh ha u Lum Jingtep Shnong, hynrei katei ka longiing jong katei kaba khlad, kam shym la pdiang ia kata bad ki ong ba kin da pynbeit shwa bad ki la pyntip sha ka shnong ha ka por 11:19 baje mynmiet, ba yn tep beit ha u Lum Jingtep Balang.
Namar ka jingbym pdiang da katei ka longiing ia ka jingai jingmut, ka shnong kam nud shuh ban pyrta shnong lane ban pynbna paidbah, namar ki tieng ioh ka long pynban kumba khot ia ki nongshong shnong kiba don ha la ka jong ka jong ka kynhun, namar ka shnong ka la dep ban iohi  ia ki kam iania bad ka jingiapyni bor hapdeng kitei ki kynhun bad kaba la jia ha kine ki khyndiat bnai ba la dep.
Naduh ba sdang ki dei ki niam ia pait bad forever kan dei hi ka niam iapait kwah rhah kwah spah tang kum bakla tiak lah sha ot balang wat lada khlem shah ot balang badei la kajong ka kynhun ym ioh jingtep ko briew balei phim plied la ki khmat bad plied la ka jabieng balei phi kwah ban join ha kum kata ka balang.
Balei phim pyrshang ban rung ha ka niam ka ba u Jisu hi u lah ai bor ban seng ha u Petrus.
Shillong: Ka Raid Laban Sports Social and Cultural Organisation, kum ba long man la u snem ka sngewkmen lang bad baroh ki samla pule bad mynta ka kynti ruh  lyngba ka 17th Meritorious Award for Students 2020, kan ai Khusnam bad pynkup burom ia baroh ki samla pule Kynthei bad Shynrang kiba pass bha ha ki Examination bapher bapher kum ha ka SSLC / HSSLC / ICSE / ISC / CBSE / DEGREE / PG / DIPLOMA etc jong mynta u snem 2019-2020, kiba pass ha ka kyrdan 1st Division shaneng.
Kane ka khusnam pynkup burom yn ai kyrpang ruh sha baroh ki Samla pule Kynthei Bad Shynrang ki ba duna ha ki dkhot met (badkoh/bamatlah/bakyllut) bad ruh kiba sangeh pule noh na ka daw ka jingduk jingkyrduh (Poor Dropout Students) kiba pass ha kino kino ki Division.
Ia ki application forms, ki samla pule kin wan shim na ka office trei kam jong ka Organization ka ba don ha ka Mala ba nyngkong jong ka iing jong u Bah Sanbor Shullai MLA (President) ha New Kench’s Trace, Shillong naduh ka por 7.
00 baje Haduh 11.
00 baje (Mynstep) naduh ka 30 Tarik u Nailar, 2020 shaneng.
Nalor ki Khusnam bad Jingpynkup burom, yn ai sngewbha ruh ia ka Laptop Set sha ki (Toppers) ba kamai marks heh ha ki kyrdan bapher bapher.
Kane ka Khusnam yn ai tang ia kito ki khynnah pule kiba shong basah hapoh u pud u sam jong ka 19th South Shillong Constituency, ong ka khubor na ka Miss L Marwein, Programme Coordinator.
Ka Bymjukut: hangno ngin pyllut ia ka?  Ka bymjukut (eternity) kadei ka jaka ha kaba ymdon jingmut shuh na ka bynta uwei pa kawei shynrang ne kynthei.
Ka pyrthei ka don la ka jingkut jong ka kan wan.
U Briew u wan bad u leit.
Ymdon u ba iai neh hangne bymjukut namar ba ka pyrthei kamdei kata ka bymjukut.
Ka bymjukut kadei ka jaka kaba u briew u hap ban leit ha ka wei ka sngi naka ne ka pyrthei bad un ym wan phai shuh.
U briew un leit khlem pep sha ka bymjukut.
Ka bymjukut kam don dak jingkhein shuh ban khein kan iai long bym-bym-bym-bymjukut.
Don artylli ki jaka ban pyllut ia kata ka bymjukut.
Kawei dei ha bneng bymjukut kawei pat ha dujok bymjukut.
Kine artylli ki bymjukut kim kut shuh bad kim ju wai shuh.
Kumta kat ba u briew u dang im hangne ha pyrthei u hap ban pyrkhat ban jied ia kawei na kine ki bymjukut.
Bad ka jingkylli ka long- Hangno ngin pyllut ia ka bymjukut? Ha bneng te don u Blei ki angel bad ki riewkhuid baroh ryngkat bad u Jisu Khrist.
Lada ha dujok pat junom bad ki ksuid, u soitan bad ki riew bymman kin lynniar sha ki bymjukut.
Kumta ka jingim ha pyrthei ka long ka por ban bet ban ioh ot sha kita kiba bymjukut shuh.
Bun ki briew, kat ba ki dang im hangne ha pyrthei kim ju mutdut bad pyrkhat ia kita ki artylli ki bymjukut.
Ki ong, iap, dep.
Hynrei ym kumta.
U briew umdei u mrad (man is not a social animal) wat la u briew u im ryngkat ha ka imlang sahlang.
U briew u pher na u mrad ong ka ktien u Blei.
U Briew um iap (man is immortal) hynrei ka iap tang ka met ka mynsiem k aim sha kita ki bymjukut.
Dei na kata ka daw u briew u hap ban pyrkhat arsien.
Lada un iap shaei un poi? Hangno un pynlut ia ki bymjukut! Dei na kata ka daw u briew u hap ban jied.
Ka ktien u Blei ka ong “To jied phi ha kane ka sngi".
Joshua 24:15.
Ka por ia u briew kadei mynta hangne ha pyrthei ban jied noh khlem da buh teng namar ka jingim ka long kaba lyngkot eh.
U David u ong- “Ngi pyllut ia ki snem jong ngi tang kum ka jingiathuh khana kai.
Ki sngi ki snem jong ngi ki long70 snem, namar ba khlain eh 80 snem,,,.
Salm 90:9-10.
Ngi iohi shisha kumba ong ka ktien u Blei ba ki rta briew ki long kiba lyngkot eh.
Kaba tam na kane yn pyllut sha kita kiba bymjukut shuh (eternity).
Dei na kata kadaw ong ka ktien u Blei- “To hikai iangi ba ngin niew ia ki sngi jongngi kumta ban gin pynioh ha ngi la ka dohnud ka jingstad.
Salm 90:12.
Ngi dei ban niew ban pyrkhat, ba haduh kano ka rta ngi don ba ngin ioh ban pynkhreh la ka jingim ia kita ki bymjukut, kadaw ka long dei namar ba ka jingim briew ka bymtikna.
“Namar u briew um tip kaei ka ban salong, namar uei uba lah ban iathuh ha u kumno kan sa long? Ymdon u briew uba don bor, halor ka mynsiem ban bat ia ka mynsiem".
Eklesiastis 8:6-7.
Kumta kadei ka por ban jied ia ka Bymjukut khlem pynslem “namar u briew ba la kha naka briew u long uba khyndiat ki sngi.
U wan mih kum u syntiew, te la ot noh ia u : u phet noh kum ka syrngiew, um neh.
Job 14:1-2.
Kumta mynta hi ka donkam ia u wei pa kawei ban pyrkhat thymmai noh ia la ka jingim.
Ka Bymjukut: Hangno yn pyllut ia ka ha Bneng ne ha Dujok! ?.
Shillong: Na ka daw jong ka jingtrei ka pang khlam covid 19, kumta ka District Magistrate, East Khasi Hills, ka la pyn jari da ka jingkhang dam ia ka iing jong U bah Wanlamphrang Kharmujai, Umshyrpi, hajan madan Malki, naduh ka 27tarik Nailar 2020.
Ha kawei pat ka hukum ka District Magistrate, ka la khang dam, ia shibun tylli ki jaka sah ki nongtrei Municipal, ha Bishop Cotton Road bad kitei ki kynthup ia ki Quarter No.
A4, Quarter No A5, Quarter No A6, Quarter No A7, Quarter No A8 bad Quarter No A9, naduh ka 27tarik Nailar 2020.
Katei ka hukum, ka dei namar ba ki don kiba ioh pang covid lane kiba don jing iajan bad kiba pang covid 19; katba ha kawei pat ka hukum, la pynbna ba la weng noh ia ka jingkhang dam ia ka Musa Compound ha Jhalupara, naduh hynnin hi ka sngi.
Shillong: Ki don sa 73 ngut kiba ioh pang thymmai mynta ka sngi, ha ka Jylla.
Ka East Khasi hills, ka kiew bha mynta ka sngi, ha kaba ki don 33 ngut ki riew paidbah, kiba ioh ia katei ka jingpang bad ka East Garo Hills ruh ka kiew shibun, ha kaba ki don 32 ngut kiba ioh pang thymmai.
Baroh kiba dang don ia ka khlam corona ha ka Jylla, haduh mynta ka sngi, ki long 1,287 ngut bad ha East Khasi Hills, ki don baroh 874 ngut.
Ka jing khein dor tam ia uwei u ice cream, da shiphew tyngka, ka pynlong ia kawei ka restaurant, ba kan hap siew ia ka kuna kaba T.
2.
Katei ka dei ka jingjia kaba la jia ha Mumbai bad ka la jia la phra snem mynshwa.
Ka jingjia, ka la jia ha u snem 2014, haba U  Bhaskar Jadhav, Police Sub-Inspector (PSI), u leit thied ice cream ia ka khun jongu na kawei ka restaurant.
La iathuh ba U Jadhav, ula leit thied ia u ice cream na  Shagun Veg Restaurant uba shongdor T.
165, hynrei la die tam ha ka dor T.
175 bad la khein tam shiphew tyngka, ba ka dei ka dor ban pynpjah ia utei u ice cream.
U Jadhav, ula leit ujor sha ka  District Commissioner Disputes Redressal Forum ha South Mumbai bad mynta ka Forum, ka hukum ia ka restaurant, ban siew ia ka kuna kaba T.
2 lak hapoh 45 sngi.
U Jadhav,u iathuh ba u kwah ban iakhun ia la ka jong ka hok bad ban hikai ia kiwei ruh ba kin sngewthuh lem kumta.
U iathuh ba ula hun mynsiem ialade, namar na ka jingkhein tam kaba shiphew tyngka, ula ioh kamai ru mynta T.
2lak.
Shillong: Ka Sohra, ka jur slap bha hynnin ka sngi, ha kaba ka jinghap slap, ka poi sha ka 138.
4mm, ha ka jingthew kaba naduh 8.
30 hynnin mynstep, haduh mynta ka step, ha ka por 8.
30 mynstep.
Ha katei ka jur ka por, ka jinghap slap ha Shillong, ka long 14.
0mm bad ha Umiam, ka long 11.
9mm, ong ka khubor na ka tnat Meteorological Department jong ka sorkar India.
Ka jingpang khlam Covid-19, ka nang kiew stet bha ha India bad kiba ioh pang ki long  77,266 ngut ha ki 24 kynta ba ladep.
Kumta baroh kiba ioh pang khlam covid ha India,ki long  33,87,500 haduh mynta ha India.
Mynta ka India, ka la bun ia ka Brazil ruh ha ka jingdon ki nongpang, kiba dang don ha ka jingpang, kiba long 7,42,043 cases.
Kiba iap baroh ki la poi sha ka  61,529, da ka jingdon jong ki 1,057 ngut kiba iap hynnin ka sngi.
Ka Maharashtra, Tamil Nadu bad ka Andhra Pradesh, ki dei ki jylla, kiba don bun tam kiba ioh pang khlam corona virus bad ka jingpang ka nang kiew stet ruh ha  Karnataka, Uttar Pradesh bad  West Bengal.
Ka Maharashtra ka don 14,718 ngut kiba ioh pang thymmai bad sa  355 ngut kiba iap.
Baroh kiba ioh pang covid ha katei ka jylla, ki long  7,33,568 bad kiba la jem ki long  5,31,563 bad kiba iap ki long  23,444.
Kito kiba dang shah sumar, ki long  1,78,234 ngut, katba kum ka khubor jong ka    Health department jong ka Maharashtra.
Ki don  haduh mynta 24,605,227 kiba la ioh ia ka jingpang covid ha ka pyrthei baroh kawei bad na kitei ki don  17,075,625 kiba la jem bad sa  834,771ngut kiba iap.
Ka US, ka dei ka ri kaba bun tam kiba ioh pang ha ka pyrthei baroh kawei, ha kaba ka don mynta ia  6,046,060 kiba ioh ia katei ka jingpang bad nangta sa ka Brazil, kaba don ia 3,764,493 ngut.
U dei u langbrot uba rem dor tam ha ka pyrthei bad la die ia utei u langbrot ha ka dor kaba  £365,000 (lane 3,56,94,934 ha ka pisa India) ha ka jing ia die khliehdor ha ka sngi palei.
Utei u langbrot, u dei uba kyrteng  Double Diamond, ha kaba la die sha ki nongri jingri kiba ia khlieh dor ha ka  Scottish National Texel ha Lanark.
La die ia U Double Diamond, da uwei na ki nongri jingri, uba la mlien bha ban pynkha ia ki langbrot kiba bha met, U  Charlie Boden, ha kaba u ri ia kitei ki jingri ha  Stockport, Cheshire.
Ka dor antad jong u langbrot ha UK, ka long £100, hynrei kito kiba la ri bad sumar bha, ki don ia ka dor kaba heh shibun.
Ka jing ia khlieh dor ka sdang na ka £10,500 bad ka nang kiew nang kiew, haduh ba kan da poi sha ka £300,000.
Uwei pat u langbrot, uba wan ba ar ha katei ka jing ia dei, u dei uba la kyrteng U  Hexel Django, ha kaba la die ha ka dor £68,000 lane T.
77,52,075.
00.
Shillong:U Rangbah shnong jong ka shnong Mawlyndep Ribhoi District, mynta ka sngi u la wan ban pynshai halor ka jingjia shah kawang petrol bom ia ka kali pulit ha ka miet jong ka 25 tarik u Nailar 2020 bad U Rangbah Shnong, u pynshai ba katei ka jingjia kam dei ha u pud u sam jong ka shnong Mawlyndep Ribhoi District.
Ha ba ia kren bad ki lad pathai khubor, na ka liang u Rangbah shnong ka Mawlyndep u bah Jinu Kharbuki, u la iathuh ba ka ba la jingjia ha ka mied jong ka 25 tarik u Nailar 2020 kumba la paw ha ki lad pathai khubor ba ka don ka jingjia shah kawang petrol bom ia ka kali pulit, hynrei ia ka jaka pat ym don kano kano ka jingtip, hynrei u la pynshisha ba kane ka jingjia kam dei  hapoh u pud u sam jong ka shnong Mawlyndep.
U bah Kharbuki u la ong ba kane ka jingmih khubor mynta ka sngi ba ka jingshah kawang petrol bom ka dei ha Mawlyndep ka la buh ia ki khun samla jong ka shnong ha ka jingsyier.
Na ka liang u rangbah shnong ka shnong Mawlyndep mynta ka sngi u la  leit ban ia kynduh ia u  Superintendent of Police jong ka East Khasi Hills, ban pynshai ba ka jingjia kam dei ha shnong Mawlyndep.
Na ka liang u Superintendent ki pulit jong ka East Khasi Hills District mynta ka sngi u la pynshai paidbah ba ka jingshah kawang petrol bom ka kali pulit ka dei hapoh ka shnong Umbir ha Ri Bhoi District kam dei hapoh Mawlyndep.
Ka khubor, kaba ngi la pynmih shaphang ka jingtrei jong ka khlam sniang, ha ki 19 tylli ki shnong, ka dei kaba ki la pule bun bha ki nongpule jong urupang.
comKi nongpule kiba share na ka news portal jongngi, ki long 229 sien, katba kiba pule ha facebook peij ki long 28,773 bad ki engagements ki long 2,401.
Khublei ia ki nongpule.
Nongpoh: Ki nongialam ka Meghalaya People’s Social Organization (MPSO), Ri Bhoi District, ki la ujor da ka Ejahar pyrshah ia ka Facebook Account jong uwei u riew shimet, namar ba u la thad bad pynjah burom lyngba ki kyntien kiba khlem akor ia kawei ka khynnah kynthei ha Ri Bhoi District.
Kitei ki nongialam ka MPSO, Men’s bad Women’s Wing ha Ri Bhoi, kiba kynthup ia u Bah Pius Nongrum, Secretary Men’s Wing bad ka Kong M.
Wanniang, Working President ka Women’s Wing, ki la iathuh ba ka la don kawei ka khynnah kynthei, ka la shah thad dur ha Facebook da ki kyntien khlem akor, ki bym lah ban pdiang bad kaba la ktah shikatdei eh ia katei ka kynthei.
Ki nongialam ka MPSO, ki la kynnoh ba utei u briew uba la donkti ha ka ban thad bad pynjah burom ia katei ka khynnah kynthei, u dei uba la tip kum u Teiborlang Langstieh, hynrei ha Facebook Account pat, u la ai da ka kyrteng kum u Aibor Lynz.
Kumta tang mar ia tip halor katei ka jingshah pynjah burom ia katei ka kynthei, ki nongialam ka MPSO, ki la wad jingtip ia u tei u briew, ha kaba la lap ruh ba u la kam ba u dei u nongshong shnong ha Umling, Ri Bhoi distrik.
Haba iadei bad katei ka jingshah pynkhlemrain ia katei ka kynthei, kitei ki MPSO, ki la ki la ujor ruh da ka ejahar ha Nongpoh Police Station bad ki la kyrpad ia ki pulit ba kin thwet tyngeh ia u tei u briew bad ban pynshitom katkum ka ain, khnang ba kum kitei ki jingjia ban pynkhlemrain ia ki kynthei kan nym jia shuh nangne shakhmat.
Nongpoh: Ka Deputy Commissioner jong ka Ri Bhoi District, ka Kong RM Kurbah, ka la iathuh ba mynta ka jingdon jong ki briew kiba la koit na ka khlam COVID-19, ka la nangkiew, namar na baroh ki 168 ngut kiba la ioh ia katei ka khlam, 82 ngut mynta ki la koit bad kiba dang shah sumar ki don sa 86 ngut.
Haba batai halor ka jingtrei shitom ki bor Distrik lem bad ki briew ka koit ka khiah, ka Kong RM Kurbah, ka la iathuh ba kat haduh mynta, ki briew ka koit ka khiah, ki la lah ban leh ia ka Random Test haduh 541 ngut ki briew na ki lai tylli ki jaka ba bun paid ha Ri Bhoi, kata 201 ha Nongpoh, 167 ha Umsning 167 bad 173 ngut ha Bhoirymbong, hynrei kaba sngewtynnad ka long ba baroh na kitei ki la shah test ki paw ba kim pat la shah ktah ha ka khlam COVID-19.
Ka la iathuh ruh, ba ia mynta ki don ar tylli ki jaka kiba la shah pynhap hapoh ka Mirco Containment Zone, kata ka CMJ Breweries ha Byrnihat ki don 16 ngut kiba ngat COVID-19 bad ka Godrej Commercial Product Pvt Ltd ha 15Mile ki don 2 kiba la ioh ia katei ka Khlam COVID-19, hynrei ka jaka kaba kham bun kiba ioh ia katei ka Khlam ka dei ka Umroi Contentment.
Namarkata, khnang ba ki paidbah kin tip halor ka jinglong jingman ha ka koit ka khiah jong ki ha ryngkat ki jingtip kiba donkam ba la pynbna ba man ka por da ka sorkar, ka DC ka la kyntu ia ki paidbah ba kin pyndonkam noh da ka ‘Behaviour Change’ ka Apps kaba lah ban pyndonkam ha ki mobile phone.
Ka Supreme Court, ha ka sngi balang, ka la sangoh tyngeh ia ka sorkar India, halor ki kyndon jongka, kiba la jakhom khait, ha kaba iadei bad u luk u lak, ha ka jingiakhun pyrshah ia ka khlam covid 19 ha ka Ri hi baroh kawei.
Kane ka jingjia, kan sah ha ka histori jong ka Ri hi baroh kawei bad ki jingsah kynmaw, ia ka jing iakhun jongngi ha ka khlam covid, ki dei kiba da ki ummat kthang suda bad ki bym don kyntien shuh ban batai bad kawei na ki jingeh, ka dei ka jingialeh, kaba da ka kti kaba thylli jong ki paidbah bad dalade hi ban tyllun ia la ka jong ka jingim mynta la shiteng snem.
Hap ai burom ia kiba ialeh ia ka khlam corona, da la ka bor hi bad hap ai burom ia kito kiba iarap lem, lada dei ki shnong ne ki seng, namar ba ha ka dor kaba T.
5,000 (jong ka jingai sngewbha jong ka sorkar), ki lah ban pynim ia ki phew ngut ki mynsiem briew ha ki bnai ba ladep.
Ngim iakren jrong, hynrei ka Supreme Court, ka la sangah tyngeh ia ki kyndon pakhang shnong jong ka sorkar India, kiba la pynmih ia kane ka jingeh kaba khraw, ia ka jingduk ksew jong u paidlang ka Ri bad nangta sa ka jingshah kit ram jong kiba bun ki nongtrei kam lajong ha ki Bank bad ha ki kyntien jong ka Supreme Court, ka la ai sngang syndon, da kaba ong ba ka sorkar India, ka rieh tngen ialade ha ka syrngiew jong ka Reserve Bank of India (RBI) bad katei ka jing kynthoh, ka la biang ban sngewthuh ia ka bor jong kane ka sorkar India kaba mynta.
Ha kane ka sorkar, ka pyni ba ki tnat sorkar bapher, ki la jah kyndong lut khoit bad kiba hap ban pynlang lem ia ki ummat jong u duk u raitoi, u nongdie madan, u nong bylla, u nongrep, ki dei ki babu kiba trei ha Bank; hynrei ka jing shisha, ngi hap ban sngewthuh ba ka Bank, kam im lada kam ioh sut bad ha kane ka khlam, kin don bun bah, ki bym lah siew sut bad hangta, kin sa shah takrain ha ki Bank (ym dei mynta u snem, hynrei ha ki snem ki ban sa wan).
Kiba trei kam lajong, ha kine ki sngi, ki shri iam bad lehse ka jing phohsniew jongki mynmiet ruh, ka dei kaba ngiew suda bad katei ka dei ka jingshisha, namar ba lada ki dukan ki khang, ki hotel ki khang, ki kali kim ioh kamai bad ka khajna kaba nang iai kiew na ka por sha ka por; kumta kaei kaba ngin khmih lynti ba ngin iakhun nangne shakhmat bad katei ka sah kut tang ha u dak jingkylli?.
Nongpoh: Ka Dorbar Shnong Umbir ha Ri Bhoi District, ka la pynrem jur ia ki riew runar kiba la donkti ha ka ban kawang Petrol Bomb ia kawei ka kali pulit bad kaba la wanrah ruh ia ka jingmynsaw ia ki katto katne ngut ki pulit kiba shong hapoh katei ka kali.
U Bah P.
J Kurbah, Secretary ka shnong Umbir, u la ong ba ka nongrim kaba la pynlong ia ka shnong Umbir, ba kan pynrem jur ia katei ka jingshah kawang petrol bomb ia ka kali pulit, ka dei namar ba katei ka jaka, kaba la jia katei ka jingshah kawang petrol bomb, ka dei kaba dang hap hapoh u pud u sam ka shnong Umbir.
Kum ka shnong kaba ai ka jingiatreilang kaba naka por sha ka por bad ki bor pulit na bynta ka bha ka miat hapoh ka shnong ka thaw, ka sngewkhia eh ban tip ba kiba kum kitei ki jingjia ki wanjia hapoh shnong, namarkata ka shnong ka pynrem jur halor katei ka jingjia.
Nongpoh: Na bynta ban wanrah ia ka jingshngain ki briew kiba leit die ia ki jhur Ki jhep hapoh ka Iew Step kaba don ha Madan Mawspeng Nongpoh, ki nongialam ka Iew Nongrep Madan Mawspeng Management Committee, hynnin ka step ki la pynlong ia ka jingsynreit um dawai pyniap khniang hapoh katei ka Iew step.
La synreit um dawai ia katei ka Iew Step lyngba ka Team Swacch Bharat Mission, ia kaba la ialam da ka da u Bah J S Kharshandi MCS ADC ka Ri Bhoi kum Chairman, nangta u Bah Rayonald Kharkamni, ka Kong Albarin Shangpliang, briew na ka Swacch Bharat Mission lem bad ki nongkitkam ka Iew Nongrep Madan Mawspeng Management Committee.
Halor katei ka jingleit synreit um dawai sha katei ka Iew, ka long ban wanrah ia ka jingshngain na bynta jong kito ki nongrep bad kumjuh ruh ia ki nongthied hapoh katei ka Iew step kaba long manla ka step, kata hadien ba la pynkynriah noh na ka CTS Hat kaba don hapdeng ka Sor Nongpoh.
Lyngba jong katei ka step, kitei ki briew ka Swacch Bharat Mission, ki la leit ruh ban synreit um dawai ha ka iew step CTS Memorial Hat kaba don ha Nongpoh.
Nongpoh: Ki khun ki kti lem bad kiba ha iing ka Kong Skilda Lyngdoh (Bam kwai ha dwar u Blei), kaba la khlad ha ka 23 tarik bad kaba la tep don burom ha ka 25 tarik, ki la pynpaw ia ka jingsngewsih halor ka jingshah niew shiliang khmat hapoh ka shnong Umran Dairy bad kata ka long ba ka shnong kam shym la pyrta shnong ne pyntip paidbah halor ka jingkhlad noh katei ka Longkmie.
Haba iakren bad ki Nongthohkhubor, ki khun jong katei ka Longkmie, ki la ong ba kaei kaba la jia ha ka sngi ba khlad ka kmie jong ki, ka la pynpaw ba ka shnong Umran dairy, ka la pyrshang ban leh kiar na ki, namar haba khlad kiwei kiwei ki briew, ka shnong ka da pyrta shnong, hynrei haba khlad pat hapoh katei ka Longiing, ki bor pyniaid shnong kim shem la pyrta shnong, na ka bynta ban pyntip paidbah.
Kitei ki khun jong katei ka Longkmie kaba la khlad noh, ki la kubur ba ka la don kata ka jingbym ia sngewthuh jingmut hapdeng ki riewngeit na kajuh ka Balang (Presbyterian), hynrei ki la ong pat ba ka shnong kam dei ban shah liang shano shano ruh, namar kum ka shnong hi ka dei ban ieng pdeng bad ka dei ban leh kumba leh kumba leh haba don ki jingjia ba sngewsih ha kiwei pat ki longiing.
Lah ruh ban kdew hangne, ba katei ka Longkmie kaba la khlad noh, ka dei na ka Balang Presbyterian Umran Dairy kaba hap hapoh ka Mawbuh Ri Bhoi Presbytery KJP Synod Sepngi, hynrei kim shym la ioh ban tep don burom hapoh u Lum Jingtep Balang, namar ba ki la shah khanglad ha kawei pat ka Kynhun kaba dei na kajuh ka Balang (Presbyterian) bad kaba la pynlong ia kiba haiing jong katei ka Longkmie, kim banse ban tep noh hapoh ka jaka lajong kaba don ha katei hi ka shnong Umran Dairy.
Ha kawei pat ka liang, ki khun ki kti lem bad kiba haiing jong katei Longkmie ba la khlad, ki la pynpaw ia ka jingsngewnguh ia ki paidbah ka shnong lem bad ia kiwei de, kiba la wan ban sngewlem ha kaba kum katei ka por ba ka iing ka kynduh ia katei ka jingjia ba sngewsih, ha kaba watla ki bor shnong kim shym la pyrta shnong, pynban ki la don bun ki paidbah kiba la leit ban sngewlem.
Shillong: U nongialam jong ka party Congress na kane ka jylla, u Bah Charles Pyngrope u la iathuh ba un leh katba lah ban pynbor ia ka president jong ka All India Congress Committee (AICC), ka Sonia Gandhi ban bteng beit ban nym shongthait na kane ka party.
“Nga don ka jingsngew ba ka Sonia Gandhi kan long beit ka president jong ka AICC haduh mynta.
Ngim iohi ba kan don ki daw ba biang ba kan ieh noh na ka shuki president jong ka party," ong u Bah Charles Pyngrope.
Na ka liang jong u, u la ong ba lada ki khliehduh jong ka party ki sngew ba kan donkam jingkylla ha ki nongialam ba hakhlieh, ki dei ban pynlong da ka election ban jied ia u/ka president ka AICC.
“lada ki jop ha kane ka election, yn pdiang sngewbha beit ia ki ban synshar ia ka party.
Tangba ki dei ban long kiba kloi ban iakhun ha ki post ba kham heh ha ka party congress," u la ong.
Ha kine ki taiew ba ladep, ka Congress Working Committee (CWC), ka committee ba khliehduh ha ka seng congress, ka la sakhi shibun ki jingdkoh haka liang synshar ka congress haduh ba u Ghulam Nabi Azad u la tyrwa ban resign na ka congress.
Shillong: Ka Khasi Students Union (KSU) Shella Unit ka la mana tyngeh ba kan sa pynshitom ia kino kino ki nongkhaiï beain da kaba wanrah ia ki kam jong ki ha Hat Shella ha East Khasi Hills district.
Ha ka kyrwoh ba la phah da u Silas Ora, publicity secretary ka KSU-Shella Unit, u la ong ba halor ka jingtip kaba ki la ioh, ka seng hapoh ka jingialam jong u Samla Ferrybert Dolloi, ki la leit talasi ia kane ka hat bad ha kane ka jingleit talasi, la ioh ban bat ia shibun ki nongkhaiï beaiñ kiba wan khaiï khlem ki kot ki sla kiba biang.
“Ia kine ki nongkhaiï beaiñ la phah ban pynsangeh noh mardor bad ha kajuh ka por la mana tyngeh ia ki ban wan khaiï tiar sha kane ka hat," ong u samla Silas Ora.
Shillng: Ha kaba iadei bad kiba pule doktor kiba shim da ka bond, u Dr.
Aman War, DHS(MI) u la iathuh ba ki bun kiba pule doktor ki la wan shakhmat ban pyn ithuh ialade hadien ba ka la don ka jingmana tyngeh da u haba kim treh ban wan trei bad ka sorkar bad kim siew ia ka bond.
U la iathuh ruh ba ki bun kiba wan ki dei ki Khasi category, ki Jaintia category, ki Garo category, ki ST category bad ki SC category katba kiba don ha ka open category kim shym la bun kiba la wan bad na ka liang u Dr.
Aman u la ong ba kin sa phah da ka shuithi bad ia ki copy sha ki SP kiba hap ha ki jaka ba ki sah.
U la ong ba ka long kaba sngewsih ba kito kiba wan na ki open category ki la pass hynrei kim kwah ban trei lang bad ka sorkar bad ia ka address ba ki ai, ha ka  por ba ki leit pule kim shym la don shuh ha kato ka address ba ki ai, bad ka ohis treikam jong u DHS kan hap wad ia ki lyngba ki college ba ki pule bad lada kim treh ban wan trei bad ka sorkar, ki hap ban siew noh ia ka bond kaba 15 lak haduh 30 lak ba ki shim por ba leit pule doktor bad yn pynshitom ia ki katkum ki kyndon ba la ai sha ki ha ka por ba ki la soi ia ka kyrteng jong ki bad ia ka tarik ba khatduh ba ki hap wan pynpaw ia ka kyrteng jong ki kan long ha ka 31 tarik u Nailar bad lada kim wan, yn sa aiti sha ki SP ban wad ia ki bad ban pynshitom ai ki.
U la iathuh ba ka lad kaba khatduh ban lap ia ki ka long da kaba ai da ka jingujor sha ki pulit lade ym shym lap ia ki.
Shillong: Ki la don haduh 75 ngut mynta ka sngi kiba la ioh ia u COVID-19 ha ka jylla ha kaba 29 ngut ki dei na East Khasi Hills District, 27 ngut na East Garo Hills district, 2 ngut na South West Garo Hills District, 1 na South Garo Hills District, 15 ngut na West Garo Hills District bad uwei na North Garo Hills district.
La iathuh ruh ba na ki 15 ngut na South West Garo Hills 11 ngut, ki dei ki armed forces bad 4 ngut ki dei ki paidbah.
Haba kheiñ kyllum lang baroh kiba ioh ia u khñiang jingpang COVID-19 ki long 1,222 ngut ha kaba 847 ngut, ki dei na East Khasi Hills bad na kine, 283 ngut ki dei ki Armed Forces bad 564 ngut ki dei ki paidbah, ha West Khasi Hills ki don 43 ngut, ha South West Khasi Hills 0, ha Ri Bhoi ki don 68 ngut bad na kine 6 ngut ki dei ki armed forces bad 62 ngut kidei ki paidbah, ha West Jaintia hills ki don 2 ngut, ha East Jaintia Hills ki don 12 ngut, ha West Garo Hills ki don 187 ngut bad na kine 114 ngut kidei ki armed forces bad 73 ngut ki paidbah, ha South West Garo Hills ki don 3 ngut, ha South Garo Hills ki don 11 ngut abd kidei baroh ki Srmed Forces, ha East Garo Hills ki don 39 ngut, ha North Garo Hills ki don 10 ngut.
Kiba la jem baroh mynta ka sngi ki long 25 ngut abd ki dei na East Khasi Hills 4 ngut, ha Wast Jaintia Hills 1, ha North Garo Hills 4 ngut, ha South Garo Hills 2 ngut, ha Ri Bhoi 10 ngut, ha West Garo Hills 4 ngut.
Baroh kiba la jem ki long 899 ngut bad kiba la khlad ki long 9 ngut bad la kheiñ lang bad iwei iba khlad noh hynnin ka sngi ha shuwa ban poi ha Civil Hospital.
Ka jing khaii masi tuh, ka la sdang biang ha ki bynta jong ka East Khasi Hills, ong ki BSF bad ki iathuh ba ki la ioh kurup ia 17 tylli ki masi, kiba shongdor T.
3lak, ha ka 27tarik Jylliew 2020 bad nangta sa 26 tylli ha ka 26tarik mynta u bnai bad ki masi kiba shongdor T.
2lak.
La iathuh ba ka jing khaii masi tuh, ka sdang ban iaid mynta na Siliguri sha Khanapara Nongpoh bad katei ka iaid sha East Khasi Hills bad kumjuh sha Garo Hills ruh kumjuh.
Ka jinghiar ka ioh ka kot ha kane ka snem kaba mynta, ka dei na ka jingleh jong U Blei, ong ka Nirmala Sitharaman, myntri pla pisa ka sorkar India, haba pyniaid ia ka jingialang ba 41 jong ka GST Council bad ka iathuh ba ka jinghiar ka jinglum ia ka GST ha u snem 21, ka long T.
2.
35lak klur.
Ka jinghiar ka ioh ka kot ha kane ka sien kaba mynta, ka dei namar ka jingwan poi ka khlam Covid 19.
Ha katei ka jingialang, la iakren na bynta ka jingduna pisa kaba T.
97,000klur kaba dei ban siew sha ki sorkar Jylla bad katei ka dei ban siew sha ki Jylla, kaba long hadien san snem jong ka jing pyntreikam ia ka GST, kaba kut ha u snem 2022, ong U Ajay Bhushan Pandey Revenue Secretary jong ka sorkar India.
Lada jia ba katei kam iaid ka don ka lad ia ki jylla, ba kin nang shim ram ia baroh katei ka pisa kaba T.
2.
35 lak klur, da ka jing ia sngewthuh jingmut bad ka sorkar India.
La iathuh ba mynta U Iaiong, Jymmang, Jylliew bad U Naitung kaba dei ban siew sha ki jylla, ka long T.
1.
5lak klur bad ka daw, ka long namar ba ki don bun ba ka hiar shibun ka jinglum GST ha U Iaiong bad U Jymmang.
Ha katei ka jingialang, la don lang ruh da U  Attorney General, KK Venugopal, ha kaba ula kren shai ba ia ka pisa, kaba duna, ym lah satia ban leit shim na ka  Consolidated Fund of India.
Kat ha kane ka juk ba la iaroi ki stad jabieng, hynrei dang ia bakla haba kren bad thoh ia ka ktien Khasi lajong, wat ha kaba pynbna ruh na ka liang ka sorkar DIPR, kynthup ia kiwei ki lad pathai khubor, social-electronic media.
Ban shu kdew nuksa khyndiat, ki kyntien Teh Lakam, Set Slung, Khyrnit, Muktiar bad ha ki jingkynnoh ruh na ki tyndong sorkar bad kibym dei sorkar ruh, la ju pyndonkam lang ia kitei ki kyntien bad ban kynnoh bakla kum ia ki kyntien ‘kynhun bad kyndon.
’Kine kiei-kiei kiba mih na ki liang pathai khubor bapher, ka la sdang ialam bakla sa ia ki paidbah.
Teh Lakam- U Lakam ha ka ktien Phareng ka mut ‘Briddle’, u dei u tyllai snieh ba don bad ki nar-pyndait, ba ju phrung ne pyndait ha khlieh bad khmut u kulai, khnang ban khanglad, kyrda ne pyrkhing ia ka jingleh lymwir jong u, khamtam ha ki madan ia mareh kulai (horse race tracts) lane sha baleit bawan.
Na kane, ka sa mih ka ktien ‘Teh Lakam.
’Don pat kiba thoh ba, u Shlur ne Ronaldo kim shym lah ban teh lakam ia ka bol, lane la noh ka kali sha riat, namar u nongniah um shym lah ban teh-lakam ia ka.
Ym ju teh lakam ia ka bol lane ia ka kali.
Kum ha kine ki bynta, dei ban pyndonkam da ki kyntien, ‘ym shym lah iada lane kyrda lane pyllait,’ ym dei ‘teh lakam’ kaba dei tang ia u kulai lane ki mrad.
Set Slung- ‘Slung’ ka kham dei ka kyntien kaba pyndonkam, kum ia ka jaka, kaba ju set ne buh slem ia ki briew kiba duna jabieng, ki babieit.
Ka ktien Phareng ‘Quarantine’ kaba la pyndonkam bha ha kine ki sngi Corona, ka dei ‘Isolation,’kaba ju buh shipor-arpor la kajong.
Ia ki briew ne ki mrad ruh, kiba don jingpang iabit hap set kumjuh, khnang ba kin ym pynphriang jingpang shawei-shawei, tad haduh ban da koit na kata ka jingpang.
Lada ym don da ki jait kyntien Khasi (dialects) ki babiang, na kylleng ka Ri Khasi-Pnar, lah ban pyndonkam da kine ki kyntien, jaka set kyrpang, jaka sumar kyrpang lane ki kut kyrpang.
Containment area pat ki dei ki jaka lane ki kut ba la ker lane khang, ne mana ban leit rung.
Khyrnit- ia ka kyntien phareng ‘Schedule’ pat, wat haba nga la pynmih ia ka kot Khasi ‘Bynrap-6’ ba la pynkylla ia ka 6th Schedule, hynrei la iohi ba dang pyndonkam da kajuh shi kajuh ka kyntien ‘khyrnit’ ia ka jingmut jong ka Schedule.
Nga dang lap ba ha ki kyrdan pule ba shajrong ruh dang don kiba ong khyrnit.
Khyrnit katkum ka ktien Sohra ba la kdew ha ka Khasi-English dictionary u Rev.
E.
Bars, ka kdew ba ha ka ktien Phareng, ka mut ‘Cornice ne Mantlepiece’, ia kiba ha ka Oxford dictionary la kdew ba baroh artylli kitei ki ktien Phareng ki kdew ia ki jingpynwandur ha ki tnum ne kynroh ing lane ki jingpynpur, pynitynnat ia ki ing-ki sem, ki jain ne ki sopti phong.
Kajuh ka dictionary ka kdew ba ka kyntien ‘Schedule’ ka mut ‘include’ lane bynrap ne kynthup.
Ka Chambers dictionary pat, ka kdew ba Schedule, ka mut ‘append ne appendix’ kaba mut hi kumjuh ha ka Khasi, bynrap ne kynthup.
Muktiar- kane pat kaba ki mut ia ki nongiasaid ain lane ki plidar (pleader) myndai, ha ki por bym iadon bun ki plidar lajong.
Muktiar ka wan na ka ktien Hindi, Muktar.
Ia ki Muktar lane Muktiar, la ju shim ia ki ba kim dei kiba la pyndep ia ka jingpule ain, hynrei kiba ju long ki briew kiba ju iarap ha ki Kashari ban pynsngewthuh ia ki nongbishar, namar ki paidbah nongkyndong kim lah ban pynshai.
Ia ki la ju tip kum ki (Commission agent), kibym ju iohlad ha kitei ki por wat ban pynrung kyrteng kum ki plidar.
Ia ki plidar ne advocate ba la dep jingpule, kan long kaba dei eh ban pyndonkam da ka kyrteng Riewsaid ne Nongiasaid ain, ym dei Muktiar, kaba pynhiar ia ka kyrdan ki Riewsaid ain.
(kitei haneng ki long tang ki jingiarap ban kdew ia ki jingbakla ba ju pyndonkam paidbah.
Ia ki kyntien Khasi paka, ai ba ki stad (linguist, scholars) kin iarap kdew lang, lada kitei ki jingpyni kim pat biang).
Nangta sa ki jingpynbna na ki tyndong sorkar, kynthup ia ka DIPR ruh, ki pyndonkam ia kitei kijuh ki kyntien haneng bad ban kynnoh Khasi ruh kim nang, kum ia kine harum-Ia ka Kynhun, Ki kynnoh ‘hun’-kynhun.
Ka kynnoh Sohra ka dei- ha ka sur ‘hone, lane loan, lane phone’ ha ka sur (phonetics) Phareng.
Kumta kan long-kynhun (hone).
Kumjuh ruh ia ka kyntien ‘Kyndon’ kam dei ban long ‘don’ khasi lane ‘done’ phareng, ka dei ban long ha ka sur kynnoh-Mawkyndon, rawon, lane u John ter-ter, tangba ym dei kyn-done.
Peit kai ia ka Net-Work PatUwei u lok na thain shiliang Umkhen, dang jngai bha na Neighrims, u ong ia nga shisien ba um ioh ban kren ia nga da ka mobile, namar bym long ka- Net Work.
Ynda nga la kylli u mut aiu kumta, um nang batai.
Nga la pynshai ia u da ki nuksa, ba haba ialeh bol ki khynnah, ka Net (jar) kaba pyndait ha ki dieng kol, ka iarap ban ym poi ka bol sha jngai bad ban pyntikna ruh, ba ka bol ka la rung bad sahkut shapoh.
Nangta nga ong ynda leit tong dohkha ruh, ka jar ka set ia ki dohkha ba kin ym lait phet.
Kumta ka ‘Net-Work’ ruh ka set lynti kum ka jar ban iohsngew ia ki sur iakren.
La kumno-kumno ula ioh jingmut shaphang ka Net-work.
Hynrei ban pynkylla ia ka Proper ne Common Noun ym lah, kumba long ia u Bah Suin ne Donbok ne iano-iano ruh, ba don ki jingmut Khasi, hap khot hi da ki kyrteng lajong, kumjuh ruh ia ka Net Work.
Lymda dei na ka Noun u Phareng, la dei ban ong ‘set ka jar,’ ia ka Network.
Shillong: Ka Sorkar Jylla, lyngba ka tnat ri jingri, ka la pynbna ia ki 19 tylli ki shnong haneng, ha kaba ka shim ba ki dei ki jaka kiba ka jur bha ka jingpang sniang lane ka African Swine Fever.
Lyngba katei ka hukum, la khang ban kit sniang na kitei ki shnong shabar, lane ban pyniap sniang ban die shabar lane kumjuh ruh ia ki sniang kiba na shabar ban leit kit sha kitei ki shnong haneng.
Ki kali ruh na kitei ki jaka ba don jingpang sniang, yn shah ba kin mih shabar, lada ka la don ka jing pynkhuid kaba thikna bha.
Shillong: Ka Deputy Commisioner, East Khasi Hills District, ka la rai ban khang sbak ia ka RB Collection Store ha GS Road, na ka daw, ba u don uba pang Covid 19, uba leit rung ha katei ka dukan.
La iathuh ba ka jingwad ia kiba don jingiadei bad utei u nongpang, ka dang iaid shakhmat bad kumta, la rai shwa ban khang ia katei ka dukan, haduh ban da pynmih hukum da kumwei pat.
Shillong: U Sub Divisional Offier (Supply), Sohra Civil Sub Division, u pyntip paidbah ba u khaw uba dei na ka thup jong ka  NFSA (AAY and PHH) bad nangta, Non-NFSA, uba dei na bynta U Nailar 2020, la pyllait sha ki dukan reshon.
Ka bhah jong u khaw ka long 35 kilo na bynta kawei ka kad, ha ka dor T.
3 shi kilo, ia ka bhah AAY bad san kilo shi khlieh, ha ka dor T.
3 shi kilo na bynta ka  PHH bad nangta sa 7.
215 kg ia kawei ka iing, ha ka dor   T.
12/- shi kilo, na bynta ki  Non-NFSA.
Nangta la iathuh ba u don u khaw uba shu sam ei, uba dei na ka skhim  Prime Minister Garib Kalyan Anna Yojana (PMGKAY), ha kaba la pyllait sha ki dukan reshon ha kaba yn ai 5 kilo shi khlieh na bynta kiba hap ha ka kyrdan AAY bad PHH, na ka bynta U Naitung bad U Nailar, 2020.
Bun ki paidbah Kim ioh ia U khaw uba dei na ka skim PMGKAY kumba ki dei ban ioh.
Mar ia pynbna u bah Prestone Tynsong, symbud myntri rangbah ka jylla ha ka 24.
8.
2020 bad ka jingpynbna ka All India Radio, kumjuh ki kot khubor ha ka 25.
8.
2020, ba ki rangbah shnong bad ki shnong kim dei shuh ban phah shong quarantine ia kiba wan na kiwei ki District, ki don ki shnong kiba hapoh ka Mawshynrut Block, West Khasi Hills District kiba la khreh ban shu tap eitmiaw noh ia la ki jingbakla, da kaba kin len bad buhrieh noh ia ki jingshisha.
Ki don ki shnong kiba dang phah shong quarantine haduh mynta tang namarba ki don kiba leit donkam sha kiwei ki shnong hapoh West Khasi Hills District.
Don ki shnong kiba pynbiang ia ki jingdonkam, don pat kiba shu hukum ban shong quarantine khlem ai wat tang u khaw shi kilo ruh.
Nalor ba ki lehbeiñ ba kim iarap eiei, ki buh sa da ki ktien byrngem ba ym bit ban pyntip sha u DC, sha ki pulit bad ym bit ban pynbna ha ki kot khubor.
Ki byrngem ruh ban beh shnong ia kiba pyrshah.
Hynrei ki don kiba nga la ioh jingtip shaphang ki jingeh ba ki la iakynduh, te nga la iarap ban pyntip sha u DC Nongstoin, sha ki pulit bad ban pynbna ruh ha ka khubor U Rupang.
Nalor ba u DC u la tip, ki pulit ruh ki leit shim statement, ki don ki shnong kiba la pynkhreh mynta ban pynbna ha ki kotkhubor hana ba nga shu thok bad lamler ma nga, bad kin ong ba ha shnong jong ki kam shym don satia kaba kum kata.
Ïa ki kyrteng jong kita ki shnong phin sa iohi ynda la pynmih lyngba ki kotkhubor.
Shillong: Mynta ka sngi, ki don 64 ngut kiba ioh pang covid thymmai ha ka Jylla.
Na kitei ki kynthup ia 29 ngut ki riew paidbah ha East Khasi Hills, nangta ka East Garo Hills ruh ka la nang kiew da kaba ki don 27 ngut ki riew paidbah, kiba ioh pang thymmai.
Baroh kiba dang don ha ka jingpang, haduh mynta ka sngi, ki long 1,211 ngut, ong ka khubor na U DHS (MI) mynta ka sngi.
Ka shnong kaba la thoh ha ka Bible, kaba iathuh ba U Jisu, ula leh ia ki kam phylla, la lap da ki riew stad, ba ka don kumba shi mer antad, na ka duriaw bah Galilee.
Ha ka Bible, la iathuh ba ka  Bethsaida, ka dei ka iing ba ki shong ki sah ki jong U Peter, Andrew bad U Philip bad la iathuh ba hangne U Jisu, ula bsa ia ki 5 hajar ngut bad ula iaid halor ka duriaw bad uba pynpeit ia uba matlah ruh.
Ki stad ba peit ia ka ramew, ki la trei shitom la 32 snem ban wad ia katei ka nongbah, kaba la jah na sla pyrthei bad la iathuh ruh ba katei ka dei ka nongbah, kaba la shah tim ha U Jisu, namr ba ki nongshong shnong ha katei ka jaka, kim shym la kylla ba mut bad ngeit ia ka jinghikai jongu.
U  professor Rami Arav jong ka  University of Nebraska, u pynthikna ba katei ka  jaka, kaba u khot Et-Tell, kaba don ha Golan Heights, ha rud ka wah Jordan, ka long kaba ula pyn shisha, ba ka dei ka shnong, kaba la thoh ha ka Baibl.
U  Dr Arav, u pynshisha ruh lyngba ka jingthoh jong u nongthoh histori, U Titus Flavius Josephus, uba la pyn thikna ba katei ka shnong, ka dei kaba kyrteng  Bethsaida.
U Brad Pitt, u dang don ha ka jing ialeh mukotduma, ban ia pyllait san shyieng bad ka tnga jongu, ka Angelina Jolie; hynrei ha kajuh, ka por, ula ioh samla thymmai bad katei ka dei ka thei bhabriew na Germany bad ka kyrteng jongka, ka dei ka  Nicole Poturalski.
U Brad, ula don ialade 56 snem ka rta bad katei ka samla thymmai jongu, ka dang don 27 snem ka rta.
La iohi ia kitei ki arngut ha ka por ba ki hiar khyndew ha  ka kad liengsuin jong ka  Le Castellet ha France.
La sngewthuh ba U Brad Pitt, u don jingthmu ban ia shong ia sah pyngngad bad ka Nicole, ha ki bynta ba shathie jong ka France bad la iathuh ba U Brad, u wan beit na Los Angeles sha Paris, ban ia kynduh ia katei kaba ieid thymmai jongu.
Ka makasin OK, ha ka jingpynmih khubor jongka, ka iathuh ba kitei ki arngut, haba ki don ha katei ka liengsuin ba kyrpang, ki don ka jing ia leh ieid kaba la palat liam, la kumba long kiba dang ha ki khad snem.
Ka seng BJP, ka pynlut bun eh, ha kaba ai jing pynbna sha ka facebook, na India bad katei ka ka dei halor ki mat kiba la tip “social issues, elections and politics" bad ha ki 18 bnai ba ladep, la pynlut ia T.
4.
61klur ban siew ia ka facebook, kaba sdang naduh U Rymphang 2019 bad nangta ka wan ba ar sa ka Congress, ha kaba ka pynlut  T.
1.
84 klur bad katei ka dei kaba la wad jingtip, haduh ka 24tarik Nailar 2020.
Ki don 10 ngut kiba don bynta, haba pynlut pisa, na bynta ka seng BJP bad kitei ki dei ia 3 ngut kiba ai jaka sah ha Delhi, kaba dei ruh ka ophis jong ka seng BJP.
Ka pisa kaba la pynlut na bynta ki jing pynbna, ki kynthup ia  ‘My First Vote for Modi’ (T.
1.
39 crore), ‘Bharat Ke Mann Ki Baat’ (T.
2.
24 crore); Nation With Namo,  (T.
1.
28 crore); nangta sa kawei ka peij (T.
0.
65 crore), kaba la ai kyrteng ha u nongialam ka seng BJP, U RK Sinha, uba dei ruh U MP barim bad utei u don ia ka peij, kaba kyrteng Security and Intelligence Services (SIS) bad haba khein lang bad katei ka jinglut, kaba  T.
10.
17 klur, ka poi baroh sha ka  T.
15.
81 klur bad kaba dei ruh ka jinglut kaba bun tam.
Nalor ka BJP bad ka Congress, ka  Aam Aadmi Party, ka pynlut T.
69 lak, ha kaba ai jing pynbna ha facebook.
Haba khein lang ia baroh ki jingioh kamai jong ka facebook, naduh U Rymphang 2019, haduh mynta ka poi sha ka  T.
59.
65 klur bad ki jingpynbna, kim dei satia tang ha ka  Facebook, hynrei la pyni ruh ha Instagram, Audience Network bad ha  Messenger.
U KK Singh, u kpa jong U Sushant Singh Rajput, ula kynnoh ba Rhea Chakraborty, ka la ai bih ia u khun jongu bad u dawa ba dei ban kem noh ia ka mar mar.
“Rhea mere bete ki hatyarin hai, drugs deti thi, giraftar kari jayi (Rhea is the murderess of my son, she used to give him drugs and must be arrested).
" U Singh, u ong shuh shuh ba ka Rhea, ka la ai bih ia U Sushant la slem slem bha.
Ha kawei pat ka phang, ka Rhea Chakraborty, haba kren ha ka India Today, ka iathuh ba U Sushant, u im ka jingim kaba pahuh pahai bad ka kyntait ruh, ba ka ju pyndonkam ia ka pisa jong utei u aktor.
Ka Rhea, ka ong “U im kum u khlur bollywood bad u sngew tynnad ia katei ka jingim" ong ka Rhea.
Hynnin ka sngi, ka  Narcotics Control Bureau (NCB), ka la pyn ngat ia ka ria ha ka kyndon nongkhaii droks, katba kum ki kyndon 20, 22, 27 bad 29 jong ka NDPS (Narcotic Drugs and Psychotropic Substances) Act.
Ka  NCB, ka pynhap ia katei ka ain pyrshah ia ka  Rhea Chakraborty, u para jongka, U  Showik Chakraborty bad ia kiwei ruh.
Kiba ioh pang khlam Covid-19, ki la poi mynta sha ka 33lak ngut ha India, da ka jingdon jong ki  75,760 ngut kiba ioh pang hynnin ha ka shisngi bad kiba iap, ki long  1,023ngut.
Mynta baroh kiba ioh pang, ki la poi sha ka  33,10,235 bad kiba dang shah sumar, ki long  7,25,991 bad kiba la jem, ki long  25,23,772 ngut bad kiba iap, ki la poi sha ka  60,472ngut.
Ha kawei pat ka khubor, ka sorkar Rajasthan, ka pynbna, ba naduh ka 7tarik Nailur 2020, yn plie lut noh ia baroh ki jaka mane blei kiba don ha katei ka jylla.
La shim ia katei ka rai, ha ka jingialang, ba la lam khmat da U Ashok Gehlot, myntri rangbah ka Jylla, kaba long hynnin ka sngi.
La iathuh pat, ba ki kynhun niam, ki dei ban bud pyrkhing ia ki kyndon ka koit ka khiah.
Ka khlam covid 19, ka la buh jingeh kaba khraw ia ki jylla bapher jong ka Ri India bad mynta ka la mih ka jingeh, ha ka jingsiew tulop ia ki nongtrei sorkar, ha kiba bun ki Jylla bad ka daw ka long namar ba ka sorkar India, ka la ot noh ia ka bhah, ban siew sha ki sorkar Jylla bad nangta ba kam siew ruh ia ka bhah jong ki Jylla, kaba dei na ka  Goods and Services Tax (GST).
Haduh mynta, la iathuh ba ka Maharashtra, Punjab, Karnataka bad ka  Tripura, ki dei ki jylla, kiba buhteng ban siew tulop ia ki nongtrei ba kynthup ruh ia ki nongtrei jong ka koit ka khiah.
Ka Uttar Pradesh, Telangana, Karnataka bad ka Madhya Pradesh, ki la buhteng ban siew tulop ia ki nonghikai bapher jongki.
Halor kane ka phang, la iathuh ba kiba bun ki Jylla, kin ther tyngeh ia ka sorkar India, halor ka bhah jongki, ha ka jingialang, ka ban long mynta ka sngi, ha kaba wat ki jylla ba synshar ka BJP ruh, kin nym aili satia, ong ka khubor.
Kat haduh mynta ka sorkar India, ka shu ailad ia ki jylla, ba kin pyntam kaba shim pisa na ka pla jong ka sorkar India, hynrei katei kam iahap eiei satia, namar ba ki don tang phra tylli ki Jylla, kiba lah ban shim tam ia ka pisa, na ka mang ba la ai ha ki.
Ki jylla mynta, ki lynniar bad ki bitar shla, namar ba baroh ki khajna, la knieh lut da ka sorkar India, kiba long antad sha ka 42 percent eiei bad mynta ki jylla, ki ioh lad ban shim khajna dalade tang ia ka petrol, diesel, ka kyiad  bad ki stamp duty.
Nongpoh:Myn hynnin ka sngi ki nongkitkam ka Nongpoh Town Committee (NTC), ki la leit ban kynduh bad phah ruh da ka jingthoh sha u Bah Hamlet Dohling, Myntri ki kam pynroi sor ka sorkar jylla, na ka bynta ban kyrpad na utei u Myntri ba u dei ban wanrah noh da ki kynja kor (Machine), kiba la tip kum ki ‘Incinerator’ kiba dei ki kor ki bor kumno ban lah biang ban pyndonkam ia ki jaboh ne ki kynja tiar kiba la hap ban bret ne kiba ym lah shuh ban pyndonkam.
Haba leit ban kynduh ia u Bah Hamlet Dohling, la ialam da u Bah da u Bah Rayonald Kharkamni, General Secretary ka Nongpoh Town Committee lem bad ki kiwei ki nongialam ka Town.
Halor katei ka jingleit kynduh Myntri Sorkar, u Bah Rayonald Kharkamni, u la iathuh ba ka daw kaba la pynlong ia ka NTC ba kin buh ia katei ka jingdawa, ka dei hadien ba ki la iohi ia ka jingdonkam kaba kyrkieh ha Ri Bhoi ban don noh ia katei ka tiar kaba lah ban pyndonkam biang ia ki tiar ki tar kiba la bret.
Shuh shuh, u la ong lada urlong katei ka Mashin, kan iarap na ka bynta ban pynkhuid ia ki jaboh ki jabain ne ki tiar ki tar kiba mih kum na COVID-19 Screening Cetnre, na Corona Care Centre, na Quarantine Centre bad ruh na ki jaka ai jingsummar bapher bapher ha Ri Bhoi.
Namarkata, u la ong ba ka Nongpoh Town Committee ka khmih lynti ba ka sorkar kan shim khia ïa kane ka bynta ban wan rah ïa katei ka kor Incinerator ha Ri Bhoi bad ka Nongpoh Town Committee ka pynpaw ruh ka jingkmen ba u Myntri ka tnad Urban Affairs, u Bah Hamlet Dohlieng, u la kular ban shim khia bad ban pynurlong ïa kane ka jingdonkam ki paidbah ha Ri Bhoi kumno ban pynduna ïa ki jingpynmih jaboh kiba ktah ïa ka mei mariang, u la bynrap.
Nongpoh:Ka jingeh kaba la iakynduh da ki nongialam shnong na ki shnong bapher bapher kiba hap hapoh ka Mawhati Constituency, kiba la shem jingeh ban beh shaduh Umsning C&RD Block, ka la pynlong ia ki Nongkitkam ka FKJGP Mawhati Circle, ba ki pynmih ia ka sur jingdawa na ka sorkar jylla, ba ka dei ban pynioh noh la ka jong ka C&RD Block hapoh katei ka Constituency.
Ban pynskhem halor katei ka jingdawa na ka sorkar ba ka dei ban pynioh noh ia ka C&RD Block, mynta ka sngi ki nongialam ka FKJGP, ki la leit ban kynduh ia ki Nongialam shnong ka thain Umsiang, kaba dei kawei na ki thain kaba dang sahdien bad kaba la jngai bha na Umsning, kata ban leit pan jingkyrshan na ki rangbah shnong jong katei ka thain.
Haba kren sha ki lad pathaikhubor, u Samla Shanlang Diengdoh, President ka FKJGP Mawhati, u la ong ba ka seng ka la lap, ba ki la don shibun ki nongialam shnong na kiba bun tylli ki shnong ha katei ka thain, kiba la shem jingeh wat ban leit sha Umsning C&RD Block, namar ki hap ban iaid lyngba ka lynti kaba jngai ha ryngkat ka jinglut jingsep kaba bun, ha kaba ki don ki nongialam shnong kiba hap ban pynlut T.
5 haduh T.
10 hajar tang ka bai shimwai kali ban poi sha katei ka Block kaba don ha Umsning.
Shuh shuh, u la ong ruh ba ki don ki nongialam shnong kiba hap ban iaid ia ka jingjngai kaba ia ka 100 Km, nalorkata ki hap ban iaid lyngba ka surok kaba sniew bad kaba shimpor eh ban poi sha ka jaka kaba ki thmu ban leit, kata na ka bynta ban leit wad ia ki skim pynroi na ophis u BDO kaba don ha Umsning.
U la ong ruh, haba ka seng ka la wad jingtip halor ki kynrum kynram kiba la mih ha ki shnong ki thaw jong katei ka thain halor ka jingpyntrei ia ki skim sorkar, la lap ba ka daw hi ka dei ba bun ki nongialam shnong kim ju ioh ia ka por kaba biang ban leit wad jingtip na ophis BDO.
Namarkata, khnang ban weng noh ia baroh kitei ki jingeh bad bad ha kajuh ruh ka por, ban pynpoi khambun ia ki skim pynroi sha kito ki shnong kiba dang sahdien, lyngba ka jingiatreilang ka ophis u BDO lem bad ki rangbah shnong, na ka liang ka seng ka kyntu ia ka sorkar ba ka dei ban wanrah noh ia ka C&RD Block hapoh ka Mawhati Constituency, haba iadei bad katei ka jingdawa, ka seng kan sa pan jingkyrshan na ki Dorbar shnong bapher bapher bad ruh kan sa leit ban kynduh ia u Myntri uba deipeit ia ki C&RD Block, u la bynrap.
Sa 14 ngut ki la iap ei, na ka khlam corona hynnin ka sngi ha Assam bad baroh kiba iap, ki la poi mynta sha ka 274 ngut ha katei ka Jylla; katba kiba kiba ioh pang hynnin ka sngi, ki long 2,179 ngut.
Haduh mynta ka Assam, ka don ia 96,771 ngut kiba la ioh ia katei ka jingpang, katba kiba dang don ia katei ka jingpang, ki long 21,680 ngut, ong U Himanta Biswa Sarma, myntri ka koit ka khiah ka sorkar Assam.
La iohi biang ha kine ki sngi, ba ka la don ka jing ujor na ki sengbhalang, ia ka jingtam pud jong ka Assam sha Balakhawa, ha kaba ka la tei ia ka jingkieng iaid kali, ha katei ka shnong, kaba hap hapoh ka Hima Nongspung.
La iohi ruh ba U Acting Syiem jong ka Hima Nongspung, ula leit sha katei ka jaka, na ka bynta ban khang ia katei ka jingtrei surok bad katei ka long ka dak, kaba iahap shibun, namar ba ka Hima, ka iapher na ka jylla bad kumta, u trai  jaka, u dei hi ban tip lane ban ai jingbit, lada ka don kano kano ka jingtrei ha ki kam pynroi ne wat ki kam pynsniew ruh ha ka jaka jongu bad kumta, lada ka dei ka jaka jong ka Hima ruh, hynrei khlem pep, ki lah ban don sa ki trai jaka, lada jia ba kam dei ka Ri Raid bad kumta, ka dei ban don ka jing ioh jingbit, ha shwa ban  pyndonkam ia ka jaka jong u briew shimet.
Ban iakren kam pud, ka la dei ka ishu kaba iap, namar ba ki riew sain pyrthei, ki shu padiah, da u thylliej jong ka jingthok bad ka jing shukor suda na ka por sha ka por, katba ka jinglong mraw, ka jingshah pyntieng pynsmiej jong ki briew jongngi kiba shong ha khappud, ka nang jubor shi katdei.
Kham mynshwa, haba peit ia ka jing iaieid ia thoin thoin jong U Mukul Sangma bad ka Sonia Gandhi lane U Tarun Gogoi, la iohi, kumba ka jingeh kam pud, kan dei tang ka kam kaba shi minit, lah ia beit hi thoin, hynrei nang khyrwait jem ka Assam dain shi dain; mynta lei, ngi iohi, ba wat ia ka sorkar MDA ruh, u wan thaw U Himanta Biswa Sarma, u heh duh ka BJP sha ka thain shatei lam mihngi bad la iohi, ba dang shen, ki ia leit lang bad u Conrad Sangma, ban pynskhem sorkar sha Manipur; hynrei kitei kijuh ki briew, kim lah satia (imat) ban pynskhem pat ia u pud jong ka Meghalaya bad ka Assam bad kumta baroh ki jing iakren kam pud, ki dei tang ki thylliej duplicate suda (hap ban ong).
Ka la dei ka por ia ka sorkar India, ba kan pynkut noh ia kane ka jing ia peit mat suh, para marjan, lane ka jing ia thombor hapdeng u heh bor bad u tlot bor bad ki ar tylli ki Jylla, ka Assam bad ka Meghalaya, lada kim iahun ia ka jing ia peit da ki khmat, ki la dei ban ia hun, da kaba shu kynting pisa noh lane khalai nusip, ha kaba  kat uba duh ne uba ioh, un iahun noh shirta, lait ka ia bunktien ia kajuh shi kajuh da ki phew snem.
Shillong: Ka Deputy Commissioner, East Khasi Hills District, ka la rai ban khang sbak ia ka iing sah jong ka Sanjita Das bad U U Deb, kiba don ha iing jong ka kong I Kharmudai, Riat Laban East, Madan Laban.
Katei ka dei ka hukum, kaba la pynmih hynnin ka sngi bad ka dei namar ka jinglap ia kiba don jingpang covid 19 lane kiba don jing iajan bad kiba don ia katei ka jingpang.
Nangta la weng noh ruh ia ka jingkhang sbak ia ka iing jong U Bah B Marbaniang, Riat Laban, Madan Laban, naduh hynnin hi ka sngi.
Kawei pat ka hukum, ka la rai ban khang sbak ia ka iing jong ka kong Nevelda Nongrum bad ka iing jong U Ram Nivas, ha Pynthorumkhrah Golflin, naduh hynnin ka miet.
Kawei pat ka hukum, kaba la pynmih, ka la rai ban khang sbak ia ka iing jong  B Dohling, ha Mawkhar Main Road.
Shillong: U Director ka tnad ka koit ka khiah u la iathuh ba mynta ka sngi 49 ngut ki briew kiba la test Covid Positive, na kine 32 ngut ki dei ha East Khsi Hills District ki ba kynthup ia ki 2 ngut ki kynhun shipai bad 30 ngut ki riewpaidbah.
Ha Ribhoi District uwei, ha West Garo Hills District 7 ngut, kiba kynthup ia ki 6 ngut ki kynhun shipai bad uwei u riewpaidbah bad ha East Garo Hills 9 ngut ki riewpaidbah.
Haba batai shai ia ki briew ki ba la test Coviud Positive, u Dr War u la iathuh ba ha East Khasi Hills District 30 ngut ki riewpaidbah  kiba la test Covid positive ki kynthup ia ki 23 ngut ki High Risk Contact na Keating Road, Anjalee, Lawsohtun,Lachumiere, Paltan Bazar Laitumkhrah, Nongthymmai,Malki Ground, Judges Guesthouse, Mawbah, Langkyrding Jhalupara, Punjabi Lane, Pynthor Umkhrah.
Uwei u dei u ba ioh lyngba ka jingtest naphang ha Anjalee, 2 ngut ki dei ki Influenza Like Illness bad uwei u dei low risk Contact uwei u dei u ba wan phai na shabar ka jylla uwei dei SARI case bad uwei u dei u nongtrei ha MATI corona Care Center.
Ha Ri Bhoi District uwei u dei u Influenza Like Illness u ba la test ha Byrnihat ha East Garo Hills District 9 ngut kiba kynthup ia ki 8 ngut kiba la ioh lyngba ka jing test naphang ha Rongjeng Bazar uwei u dei ba wan phai na shabar ka jylla.
Ha West Garo hills District 7 ngut ki kynthup ia ki 6 ngut ki kynhun shipai bad uwei ha ka jingtest naphang ha Phulbari.
Ka jylla haduh mynta ki briew ki ba don ia kane ka jingpang ki la kot sha ka 1168 ngut, ha East Khasi Hills District 828 ngut, ha Ri Bhoi District 78 ngut, ha West Khasi Hills District 43 ngut, ha West Jaintia Hills District 3 ngut, ha East Jaintia Hills District 12 ngut ha East Garo Hills District 12 ngut, ha West Garo Hills District 172 ngut, ha South Garo Hills District 12 ngut, ha North Garo Hills District 13 ngut bad ha South West Garo Hill District uwei.
Ki briew ki ba la ioh jingkoit pura ki long 874  ngut kynthup ia ki 42  ngut ki ba la koit mynta ka sngi, ki sample ki ba ladep ban phah test ki long 79126  tylli  ki ba long negative ki long 76 645 tylli bad ki result ki ba dang ap ki long 431 tylli.
Ki  briew ki ba la khlad na ka jingpang Covid ki long 8 ngut.
Nongpoh: Ka Deputy Commissioner jong ka Ri-Bhoi District, ka la pynbna  paidbah, ba ka Godrej Consumer Product Ltd kaba don ha 15Mile Byrnihat, ka la shah pynhap kum ka Micro Containment Zone, kaba la sdang hynnin ka 25 tarik bad kan kut ha ka 28 tarik mynta u Bnai.
Hadien ba katei ka jaka ka la shah pynhap kum ka ka Micro Containment Zone, na ka liang ka DC Ri Bhoi, ka la pynbna ba ia katei ka jaka yn khang shwa shipor bad ym shah iano iano ba kin leit sha katei ka jaka bad kiba don ha katei ka jaka kim lah ban mih shaba, laitnoh tang haba don ki kam ki bym lah kiar, kata lyngba ka jingpan jingbit na ki Bor District ka Ri Bhoi.
Ka DC ka la kyrpad ruh sha ki paidbah, ba ki dei ban bud ryntih ia ki jingbthah ka sorkar ban ieng jngai iwei na iwei, ban deng mask bad ban saitkti man ka barabor, khnang ba yn lah ha ka ban tehlakam na ka jingsaphriang stet ka khlam COVID-19.
Shillong: U Superintendent ki pulit jong ka East Khasi hills District, u la iathuh, ba mynta ka sngi 5 ngut ki pulit, ki la mynsaw hadien ba ka kali Gypsy, kaba ki shong ka  dang wan phai na shnong Lawmei, ki la shah kawang Petrol bom ha lynti ha Mawlyndep jong ka Ri Bhoi District.
Kat kum ka khubor kaba la pynlait mynta ka sngi na ka tnad pulit, la iathuh ba hynnin ka sngi, ka 25 tarik u Nailar 2020, ka seng ki nongrep bad ki nongkhaii jhur, ki la don ka jingialang bad u BDO jong ka Sohiong ha kaba ia dei bad ka jingwan ki kali kit jhur na Assam.
Haba ia dei bad kane ki pulit ki la leit ban pahara ia katei ka jaka bad ki pulit kiba don ha katei ka por ki long u wei uba dei ABSI na ka kynhun pulit SF-10, 3 ngut ki pulit SF-10 bad u nongniah ia ka kali pulit.
La iathuh ruh ba ha ka por ba kine ki pulit, ki la wan phai ryngkat ki kali kit jhur na Assam, ka la don ka jingshah ka wang petrol bom bad kawang maw ia ka kali Gypsy jong ki pulit, Mawlyndep kaba hap hapoh jong ka Ri Bhoi District.
Ha kane ka jingjia ar ngut ki pulit ki la mynsaw na ka jingthang ka ding bad la rah ia ki sha Civil Hospital ban phah sumar bad lai ngut kiwei pat la pynlait noh hadien ba la sumar ia ki.
Ki pulit SOT ba don ha Umiam, mar ia ioh jingtip ia kane ka jingjia ki la leit sha katei ka jaka ban thwet ia kine ki nongleh kam sniew na katei ka jaka la ioh ban tam ia ki bilor kiba la pyndon kam ban shna petrol bom bad ia kiba khlem pat pyndon kam bad kum juh ka petrol ha ki plastic.
Na ka liang jong ki pulit ki la register ia ka mukotduma bad ka Umiam Police station hapoh ki kyndon ain jong ka IPC bad kumjuh hapoh ki kyndon ain MMPDO.
Na ka liang jong ki pulit ki dang thwet ia ki briew kiba donkti ha ka ne ka kam bymman.
Shillong: Ki nongtrei ka tnad ka koit ka khiah na Riangdo PHC ki la pynlong ia ka random test da ka Rapid Antigen Test mynta ka sngi ha ka shnong Malangkona, ha kaba bun ki paidbah ha ryngkat bad ki pulit ki la wan ban shah test ialade.
Kumba 72 ngut ki pulit ki la shah test bad la lap ba uwei na ki pulit u la ioh ia u khñiang jingpang COVID-19.
Hadien ba la ioh ia ka resol, ia une u pulit la khmih bniah bha noh da ki doktor katba ia kiwei pat ki pulit ba na Malangkhona Out Post la phah ban leh ia ka quarantine.
Ban iada bad ban lait saphriang une u khñiang jingpang, ia ka Malangkona Out Post la khang noh shuwa shipor bad yn leh ia kaba donkam ban pynkhuid pynsuba shuwa ia kane ka jaka ba ki sawdong sawkun kane ka outpost.
Ki paidbah kiba sah marjan bad ka Malangkhona Out Post la kyrpad ban leit sha Aradonga Out Post na ka bynta kano kano ka jingujor ne ki jingdonkam jong ki tad haduh da la plie ia ka Malangkhona Out Post.
Shillong: Ka Khasi Students’ Union War Jaintia Circle ka pynrem jur ia ki runar kiba thombor ia ki VDP jong ka Shnong Lakroh bad khreh ban pynmynsaw ia u Rangbah Shnong bad Secretary Shnong jong ka Shnong Lakroh.
Ka Seng ha ka jingiakren bad u Secretary Shnong u la ong ba ha katei ka tarik, ki briew kiba la tip kyrteng kum u Sanjay Syndai bad u Ferby Syndai ba na shnong Muktapur bad u Ency Shadap uba dei u President jong ka HANM East Jaintia Hills bad u Sambormi Lyngdoh uba dei u President jong ka EJNC ryngkat bad ka kynhun jong ki, ki la rung jubor hapoh ka shnong Lakroh ki la shoh la dat ia ki VDP Shnong ha ryngkat ka byrngem byrsit ia u Rangbah Shnong bad Secretary Shnong jong ka shnong Lakroh.
Ka Seng ha kaba iadei bad kane, ka dap da ka jingsngewsih ha kaba ki nongialam Sengbhalang ki dei ban burom ia ki Nongialam Shnong, pynban kine pat de ki shu wan ban byrngem byrsit bad ktah kti khlem kino kino ki daw.
Ha ka jingshisha lada don kano kano ka jingbakla ki dei ban ia pynbeit ne ban iakren sngewthuh bad ki paradoh parasnam ym dei ban shu wan leh khla da kaba byrngem byrsit.
Ka Seng halor kane ka bynta ka buh ia ka jingmaham ia kino kino ki riew shimkabu kiba thmu ban iuhroit ia ka bor bad ka iktiar jong ki nongialam shnong hapoh War Jaintia ka Seng ka kren da kaba shai kan ym map bad kan ai ia ka jingiada ia ki nongialam shnong la ha kano kano ka bynta.
Ka Seng lyngba kane ka kyrwoh ka maham jur ia ki briew kiba na bar ba kim dei ban wan lushia ia ka shongsuk shongsain jong ka thain.
Ka Seng ka pynrem jur ruh ia ki runar kiba tuh bad lute ia u kwai jong u Bah George Ros Mingson Manner uba dei na ka shnong Trangblang ha ka 19 tarik mynta u bnai ha ka Shnong Rymbai Sohpieng bad la lap ia ka jingshisha ba ki dei kine ki juh hi ki nongialam Sengbhalang kiba leh ia kane ka kam bad la kyntu ia ki bor jong ka ain ban kem noh mardor ia kine ki runar bad ban pyntreikam katkum ki kyndon jong ka ain.
Jowai: Ar ngut ki Nongialam sengbhalang ha ri lum Jaintia ha ryngkat ki paralok jong ki, kiba la shah kynnoh donkti ban lute ia u kwai rkhiang (Supari) na ki ar tylli ki kali pick up ba shongdor duna 4 lak 80 phew hajar tyngka, katba u trai u dang thmu ban shalan na Tarangblang sha Umkiang ki dang jah rngai haduh mynta bad ki pulit ki dang thwet ban iohkem ia ki.
Kitei ki ar ngut ki nongialam sengbhalang ki kynthup ia u Sambormi Lyngdoh uba dei u President ka East Jaintia National Council (EJNC) Central Body bad u Ency Shadap uba dei u President ka HANM, East Jaintia Hills baroh ar kidei na Khliehriat.
Nalor kitei ki ar ngut la jer kyrteng ruh ha ka Ejahar ia u Monarch Dkhar uba na Ladrymbai, u Mihsalan Thoo na Rymbai bad 12 ngut kiwei pat kiba ymlah ban ithuh.
Kum ban shu pynkynmaw ba kane ka jingjia ka la jia ha 19 tarik une u bnai bad la ujor ejahar pyrshah ia kitei ki nongialam sengbhalang ha Ladrymbai Police Outpost.
Nalor kane, ka Dorbar Shnong jong ka Lakroh Amlarem Subdivision ruh ki la ujor ejar pyrshah ia kitei ki ar ngut ki nongialam sengbhalang ha ryngkat ki paralok jong ki na Muktapur bad la kynnoh ba ki la wan ban timsih timsang bad byrngem ia ki VDP shnong bad nongialam shnong.
Ia kane la ujor sha ki pulit jong ka Muktapur.
Shillong: U Director ka tnad ka koit ka khiah, U Dr Aman War, u iathuh ba mynta ka sngi, ba ha ka por kumba 3:30 baje eiei, la wanrah ia u wei u rangbah sha Civil Hospital ha kaba ki doktor ki la pynbna ba u la khlad shuwa ban poi sha Civil Hospital Shillong.
Haba kren ha ki lad pathai khubor, u Dr War u la iathuh ba une u rangbah u dei u ba tip kyrteng kum u Rajendra Shah 70 snem ka rta na Kamakhya Compound kaba don ha Anjalee, bad u dei u ba don ia ka jingpang COVID-19.
U Dr War u la iathuh ba ka daw ba la wan rah ia une u briew sha Civil Hospital ka long namar ba u la ur ha iing sah jong u, hynrei ha ba la poi ha Hospital ki doctor ki la pynbna ba u la khlad shuwa ban poi ha Civil Hospital.
Na ka liang u Dr War u la iathuh ba na ka liang jong ka tnad ka koit ka khiah ki dang hap ban wad bniah ia ka daw jong ka jingkhlad noh jong une u rangbah bad ia mynta ym pat lah ban shim ia ka jingkhein namar ki dang hap ban peit ia ka daw jong ka jingkhlad jong une u briew.
U  Amarinder Singh, myntri rangbah ka Punjab, mynta ka sngi, u iathuh ba 23 ngut na ki myntri jong ka sorkar Punjab, ki ioh ia ka jingpang corona virus bad nangta sa ki MLA ruh ki don kiba ioh bad katei ka dei, ar sngi ha shwa ban pynlong ia ka dorbar Jylla jong ka Punjab, kaba dei ban long ha ka 28tarik mynta u bnai.
U Amarinder Singh, u kren ia kane ha ka por ba ka don ka video conference bad ka Sonia Gandhi, nongialam jong ka seng Congress.
“Haduh mynta ka sngi, kaba long ar sngi shwa ka dorbar jylla, ki don 23 ngut ki myntri sorkar, ki MLA kiba don ia ka jingpang covid" ong U Amarinder Singh, myntri rangbah ka Punjab.
“Lada ka long kumne ia ki myntri sorkar bad ki MLA, kumta katno tam, kan long ia ki riew paidbah bad kumta ka long kaba ima ban pynlong ia ki eksamin, ba kin leit da ki briew sha ki jaka ialeh eksamin" ula ong shuh shuh.
Shillong: Ka KSU Umrynjah Unit kaba hap hapoh ka jingpeit jong ka KSU Mawlai Circle, hynnin ka sngi, hapoh ka jing ialam u Samla Oswel Thabah President bad u Samla Bansiewdor Nongdhar General Secretary jong ka Unit ki la ioh ban leit ai jingiarap iaki katto katne tylli ki longïing kiba hap ban shong quarantine baroh shi ïing.
Ha kane ka jingleit ai jingiarap naka liang ka Unit ka la ioh ban noh synñiang da u khaw,u Phan,u Dai,u Piat, ka Umphniang bam, ka Shini,u Slasha bad ka Mluh kum ban kyrshan lem ia kitei ki longïing kiba ym ioh mih shuh wat tang marwei ruh, ban leit bylla leit sngi na ka daw ba ki hap ban bud ryntih iaki jingbthah jong ki bor shnong  bad kane kala buh jingeh shi katdei eh ia kitei ki longïing naba kidei kiba shu im da kaba bylla mynsngi bad bam da miet.
Naka liang jong ka KSU Mawlai Circle hadien ba kala ioh jingtip ba don kum kitei ki jingjia ba ki ba hap shong Quarantine kim shim la ioh ia kino kino ki jingiarap khamtam kito kiba hap iaka ban shong baroh shi ïing ka sngew dei ban kyntu iaki bor Shnong, ki Community Combat Covid – 19 (CCC) bad iaka Sorkar lyngba ka tnat ka koit ka khiah ba kin shimkhia ban ialeh ban pynpoi iaki marbam mardih bad kiwei kiwei ruh ki jing donkam ia kitei ki longïing,namar lada kan long sah kumtei kan wanrah pynban iaka jingiap thngan ia kito ki longïing bad kan pynlong ruh iaki ba kin ym banse ban pynkheiñ iaki kyndon bala buh da ka Sorkar ruh tang ba kin ioh iaka bam.
Na ka liang jong ka Jylli ka la ioh ruh iaki ba bun ki jingujor naki nongshong shnong jong ka Mawlai ba ki don katto katne ki shnong kiba ym ioh iaki jingiarap haba ki hap ban shong quarantine kumba dei ban ioh bad kumba long lang kiwei,halor katei ka jingujor naka liang ka Jylli ka la wad jingtip bad ka shem shisha ba ka long kumta ba don ki shnong kiba ioh bad don ruh ki ba ym ioh, kumta halor katei ka bynta naka liang ka Jylli ka kyntu jur ba ki bor badei peit ki dei ban ai ryntih iaki jingiarap ia kito kiba hap ban shong quarantine khnang ba kan lait na ka jing pynkheiñ ia ki kyndon bala buh bad kan pynlah ruh ia baroh ba kin long ki nongiakhun pyrshah ia katei ka khlam kaba wan lyngba utei u khñiang jingpang Coronavirus (COVID 19), pynkut ka kyrwoh na u Samla John Kyrshan Hashah Assistant General Secretary KSU Mawlai Circle.
New Delhi: Ka Sonia Gandhi, nongialam jong ka seng Congress, ka la thlieh tyngeh ia kane ka sorkar BJP, halor ka jingthok jing shukor jongka, ban siew ia ka bhah jong ki sorkar Jylla, na ka GST.
Ha ka jingiakren jongka bad ki myntri rangbah jong ki Jylla, kaba long mynta ka sngi, ka Sonia ka kren shai ba ka jing kyntait jong ka sorkar India, ban siew ia ka bhah jong ki jylla, na ka jingmih jong ka GST, ka dei beit beit ka kam thok kam shukor sha ki sorkar Jylla bapher.
“Ha ka jingialang jong ka  Standing Committee of Finance, ha ka 11tarik Nailar, U  Finance Secretary ka sorkar India, ula kren shai ba ka sorkar India, kam don pisa satia ban siew ia ka bhah GST jong ki sorkar Jylla, kaba 14 percent na bynta kane ka snem mang pisa kaba mynta.
Kane ka jing kyntait, ka dei ka jing shukor jong ka sorkar U Modi" ka la ong shuh shuh.
Ka jingiakren jong ka Sonia bad ki myntri rangbah bapher, kiba la synshar da ka seng Congress lem bad ka Mamata Banerjee, myntri rangbah ka West Bengal, ka long ba ki liang pyrshah, kin pynkhreh ialade, ha shwa ka jingialang, ka ban long ha ka 27tarik Nailar 2020.
Kat kum ki khana pateng la pateng u Kni u long kum u shabi ka Kur ka jait ha ka dustur khein kha khein man u Khasi.
U Kni u long u nongpeit ia ka iing ka sem ka kur ka jait.
U Kni u don ka iktiar kaba khlain ha ka kur ka jait, u don ka bor ban sneng bad hikai ia ki khun ki pyrsa ba dei na kajuh ka kpoh.
U don ka iktiar kaba kyrpang ban sneng ban kraw ia ka iing ki hynmen ki para ha ka kur ka jait.
U Kni u ieng kum u diengbah ha ka jingiadei bad ka bha ka miat ki khun ki pyrsa ban ym leh ia kino kino ki kam sniew ban ym pynbyrsih ia ka kur ka jaid.
U Kni u don kata ka iktiar ban peit khamtam ha ka shongkha shongman ha ki khun ki pyrsa.
Shuwa ka jingwan u phareng bad ka niam Khristan u Kni u dang don ka bor ban pynbeit ia ka khia ka shon ha ka iing ka sem bad ka kur ka jait.
Hynrei naduh ba la wan ka jinghikai ka niam ka iktiar u Kni ka la troin bad ka la shah niew bein kumjuh ia ka dustur ka riti u Khasi.
Namar ha ka dustur u Khasi haba don ka jing-ia-teh ktien ha ki khun ki pyrsa u Kni u long kum u kongsan ban pynbeit ia ka kam ka jam ban pyn-ia-teh ktien ban ioh kyntiew kurim jong ki khun ki pyrsa.
Hynrei naduh ba la wan ka niam Khristan kaba la hikai ban ym donkam ia ka bor u Kni.
Kumta ki pyniathoh shongkurim ki la leh la ka leh khlem da donkam shuh ia ka jingmynjur bad btin lynti jong u Kni.
Tang ki kmie ki kpa ka la biang bad ki lah ban pyn-ia-thoh shongkurim ia ki khun ki kti khlem da donkam shuh ia ka rukom ka dustur ban ia tip lang arliang mamla ryngkat bad u Kni.
Ka niam ruh ka shah kylluid ban pyn-ia-thoh ia ki arngut khlem ka mon ki kmie ki kpa ruh.
Naduh ba la wan u phareng bad u dkhar ka shongkha shongman ka ka la lyngkar lah ban ong.
Balei hap ban ong kumne ka long namar ha kito kiba shonglok (tnga) bad u phareng/dkhar kim da iaid shuh katkum ka dustur ka riti iateh ktien ki arliang mamla, ki la shu ia shong la ka shong bad bud ia ka jinghikai ka niam.
Kim donkam ia kren kha ia kren man shuh namar haba u phareng phi tip u shong shaduh sha shiliang sohmyndur (Europe) bad u dkhar hapoh ri India.
Dei kane kein ba nga ong, ka shongkha shongman ka la lyngkar naduh ba la wan u phareng bad u dkhar.
Namar kim donkam ban ia teh ktien arliang mamla kumba long ka rukom bad ka dustur ka shongkha shongman ha u Khasi.
Kane kein ka la pyntroin ia ka bor ka iktiar jong u Kni ha ka jaitbynriew Hynniewtrep Hynniewskum.
Nga kwah ban kylli Jing kylli khyndiatKa long ne em bn shongkha ia u shynrang ha kaba u kpa  u dei kur bad ka kyntheinga ruh kwah ia kane jubab.
kumno long ne em.
Shillong: Ka Khasi Authors’ Society naduh ka 17.
8.
2020 ka la pynkynriah ïa ka Ophis treikam jong ka na Jaiaw Langsning, Shillong sha Arts & Culture Guest House kaba don mar syndah bad U Soso Tham Auditorium, Shillong.
Ka KAS ka pynpaw ïa ka jingsngew nguh bad ka jingkhublei ïa ka Sorkar Jylla naduh u Myntri Rangbah ka Jylla, Shri Conrad K.
Sangma, u Myntri ka Department Arts & Culture, Bah A.
L.
Hek bad ïa baroh ki Ophisar jong ka Department kiba la kloi ban pynïoh ïa ka kamra treikam na ka bynta ka Society, ong ka kyrwoh na U Dr PR Kharshiing, General Secretary, ka KAS.
Shillong: Ha kawei ka jingjia kaba I sangsot, uwei u khynnah samla lud ba dang 15 snem ka rta, u la duhnoh ia la ka jingim katba uwei u khynnah ba hapoh ka 12 snem ka rta u la mynsaw jur hadien ba ka scooty kaba ki shong ka la iatakhuh bad kawei ka trok hajan jong ka skul St Edmund’s School, Shillong.
Katkum ka jingiathuh jong ki pulit ka Laitumkhrah Beat House, u la iathuh ba kane ka jingjia ka la jia mynta ka step ha ka por kumba 7 baje mynstep hajan ka 2nd Gate jong ka skul St.
Edmund’s.
ha kaba ka scooty kaba ki shong kaba don ia u number ML R 2983 kaba wan na ka thaiñ Dhankheti ka la takhuh bad ka trok rit kaba don ia u number NL 01 AB 5228 kaba wan marpyrshah.
Une u khynnah samla u dei uba la tip kyrteng kum u Kiran Sinha, u ba shong ba sah ha Jyllishop, Nongthymmai katba une ba mynsaw ym shym la pynpaw kyrteng naba u dang hap ha ka rta kaba dang rit.
La iathuh ruh ba une u khynnah um shym la phong satia ia ka helmet ha ka por ba u ñiah ia ka scooty bad kane ka pynlong ia u ban khlad noh hashen.
Katkum ka khubor, la iathuh ba ia ka met une u khynnah samla la rah noh Civil Hospital ban leh ia ka post mortem, katba ia uba mynsaw la rah noh sha Bethany Hospital ban ioh ia ka jingsumar.
La iathuh ba u nongniah jong kane ka trok u la phet krad hadien kane ka jingjia bad la ioh ban bat noh hadien katto katne por da ki pulit.
Ka Supreme Court, mynta ka sngi, ka la sangah tyngeh ia ka sorkar India, da kaba ong ba ka jinghiar ka ioh ka kot ha ka Ri, ka dei namar ka jing pynjari ia ka pakhang shnong kaba pyrkhing shi katdei eh ha ka Ri baroh kawei.
Haba tuklar ia ka phang jong ka jing map ram, ki nong bishar, ba kynthup ia U  Justice Ashok Bhushan bad U  MR Shah, ki dawa na ka sorkar India, ba kan kren shai halor ka jingthmu jongka, halor ka jing map ram bad balei ba ka buhteng ruh ban phah ia ki jingtip, kiba dei bad katei ka kam sha ka kashari.
Ka Supreme Court, ka ong “Kren shai ia ka jingmut jongphi.
Phi kynnoh tang ia ka RBI, ba ka la shim ia ka rai, ngi la peit ia ki rai jong ka RBI, hynrei ka sorkar India, ka rieh pynban ialade hadien ka RBI".
U Kapil Sibal, u nong ia said ba rangbah, ula ong ba ka jingmap ram, ka kut ha ka 31tarik Nailar 2020, hynrei naduh ka 1tarik Nailur, ngin hap siew ram bad kine ki ram, kin sa kylla long lut ki NPA bad hangta kan nang mih ka jingeh kaba khraw shi katdei.
U Sibal, u dawa namarkata, ba dei ban iai bteng ban map ia ki nongshim ram, haduh ban ia beit lut ia ki mat bapher, hynrei U Tushar Mehta,  Solicitor General ka sorkar India, u iathuh ba ka jingbam ram jong ka RBI, ka dei na ka bynta hynriew bnai bad katei ka kut ha ka 31tarik Nailar 2020.
Shillong: Ki don sa 21 ngut kiba ioh pang corona virus ha ka Jylla.
Na kitei ki kynthup ia 11 ngut ki riew paidbah ha East Khasi Hills, uwei u riew paidbah ha Ribhoi District bad nangta sa 9ngut ki riew paidbah ha East Garo hills.
Kiba dang don ia katei ka jingpang ha ka Jylla, haduh mynta ki long 1,178 ngut.
U Tarun Gogoi, myntri rangbah barim ka Assam, u iathuh ha ka tweet jongu, ba ula ioh ia ka pang khlam corona virus.
“Nga la ioh ia katei ka jingpang hynnin ka sngi bad kito kiba la ia kynduh ia nga, ha ki khyndiat sngi ba ladep, kin sngewbha ban phah test Covid ialade" ong U Gogoi.
Ka khubor, kaba la pynmih da ka North East Now, ka iathuh ba ki don bun ki masi, kiba don jingpang sniehdoh lane kaba ki tip kum ka  lumpy skin disease (LSD) bad ia kane, la sot na ki tweet jong uwei u nongthoh khubor, U  Mrinal Talukdar.
“Ka jingpang khlam ka la trei tyngeh ia ki masi ha Assam.
Ka long kaba donkam tyngeh ban pyntip sha ki nongri jingri bad ban pyn kyndit ia ka sorkar Jylla" ong U Talukdar.
U Rio Ferdinand, uwei na ki snar ialehkai ka England, u kam ba U Frank Lampard, uba dei u paralok jongu, kum u nongialehkai barim ka England, u don jingthmu ban wan rah ia U Lionel Messi, ba un ialehkai na ka Chelsea.
La sngewthuh ba U Lampard, uba dei u nonghikai ba mynta jong ka Chelsea, u dang iakren bad U Messi, ba un rung noh sha katei ka klob jong ka London.
U Lionel Messi, uba dei u nongialehkai ba pawnam jong ka Barcelona, u pynpaw, ba ula kwah ban mih noh na katei ka klob, namar ba um kwah ban ialehkai hapoh ka jing hikai jong U Ronald Koeman.
Lah ban pynkynmaw ba ka Barcelona, ka la shah pynliem dangshen ha ka jingialehkai Champions League, ha ka Bayern Munich da 8-2 kol.
U Messi, uba 33 snem ka rta, un lah ban mih noh na ka Barcelona, mynta u bnai.
Ka Manchester City bad ka Inter Milan, ruh ki dang thawlad ban ioh thied ia U Messi.
Shillong: Namar ba ki don kiba ioh pang corona virus lane kiba iajan bad kiba ioh pang corona ha ka Geonka Compound, Mawlonghat, kumta ki bor pyniaid jong ka East Khasi Hills District, ki la khang sbak, ia ki phew tylli ki iing ha katei ka Compound bad katei ka hukum, ka trei kam naduh hynnin ka sngi.
Lyngba katei ka hukum, la khang ia ka jing ia rung ia mih bad ka jing ialum briew ha katei ka phyllaw hi baroh kawei.
Ha kawei pat ka hukum, ka DC East Khasi Hills, ka la khang ia ka iing jong ka kong PD Lyngwa, Mynsain Rum, Lower Lumparing.
Nangta la weng noh ruh ia ka hukum, ban khang ia ka ktem ki BSF ha Umpling, naduh hynnin hi ka sngi.
La khang sbak ruh naduh hynnin ka sngi, ia ka Rapsang Building, kaba don ha pyrshah Secreteriat, kaba dang trei thymmai mynta bad nangta ia ka Thiang Compound, Raj Compound kaba ha Nongsohpoh, Upper Mawprem.
