Ki don kumba 50 haduh 60 tylli ki kali ar shaka, kiba ieng ha katei ka jaka bad kitei ki la shah pynkylla lyndang lut, ha kitei ki paidbhur.
Ki la don arngut, kiba iap ha katei ka jingjia, kiba kynthup ia u Imam jong ka iingmane Muslim, arngut ki home guard, kiba la shah pyniap hynnin ka sngi.
La iathuh, ba ka jing iakynad, ka pur stet bha, na Nuh, ka leit poi sha Gurugram.
Ki arngut ki riew paidbah, kiba iap, ki dei U Shakti (35), uba dei u nongdie dukan ha Nuh, u Abhishek (24), uba sah ha Panipat, uba shim bynta ha ka jingiaid paidbah ka VHP.
Na ka liang jong u imam, ula shah pyniap ha Gurugram, ha ka jingshah ktah kti, hadien ka jing iakynad ha Nuh.
U Mohmmad Saad, u dei u imam jong ka mosque ha Gurugram Sector 57.
Uwei pat, uba shah ktah kti, u dei u Khursheed, ha kaba ula shah siat na ka kjat ka diang jongu bad mynta, u don ha ka jingshitom kaba jur.
Nongpoh:Baroh ki nongniah kali kamai lem bad ki trai kali, kiba don ha ka shatri jong ka JAC All Ri-Bhoi Passenger Vehicle Association, mynta ka sngi ki la leit ban tur kynsan sha ophis u Deputy Commissioner Ri Bhoi, kata ka long ban leit dawa ia ka hok ba ki dei ban ioh, haba ki la iarap ia ki bor pyniaid Distrik ha ka por jong ka khlam Covid-19 bad ha ka por Ilekshon ruh kumjuh.
Kitei ki nongniah kali kamai, ki la poi ha phyllaw ophis u Deputy Commissioner naduh ka por bym pat sdang treikam hapoh katei ka ophis, ha kaba ki la leit ban dawa ïaka pisa kaba ki ap khmih lynti baroh shi katta bad ban pan jingshai na u DC halor ka jingpynslem ban siew ïaka pisa wat hadien ba naka liang ka kynhun ki nongñiah kali kamai kila dawa naka por shaka por bad leit ai jingthoh ruh bunsien sha u Deputy commissioner ba dei ban siew noh ïaka pisa kaba kila leit duty bad ka sorkar.
Lyngba jong katei ka jingleit tur kynsan ha ophis u DC, kitei ki nongniah kali, ki la ioh ban iakren shai bad u DC Ri Bhoi, kiba la ioh ruh ban pan jingshai halor ka jingbymioh ia ka pisa kaba ki ap shitom baroh shi katta kaba ki shem jingeh wat ban pyndap ïaka ïing ka sem bad ban siew ïaki khajna kali, ha kaba nakaliang u DC u pynpaw ba ym don pisa mynta bad baroh ka shong ha u CEO bad ki bor bahalor ha kaba u la dep ïakren ruh bad u CEO halor ka jingeh bad ka jingïakhih jong ki nongñiah kali bad pan por ruh 15 sngi ban pyndep ïaka jingsiew ïakitei ki nongñiah kali bad kumjuh ruh ki nongshong dukan haka por elekshon ha kaba naka liang ki nongïalam kila mynjur ryngkat ki nongñiah kali ryngkat ka jingmaham ba lada ki bor ba dei peit kim lah ban siew hapoh 15 sngi.
Shillong:U samla Synshar Khymdeit, mynhynnin ka sngi, ula pyntip ba ula dep ban ujor da ka ejahar ha Mawlai Police Station halor ka jingshah pyndonkam ka kyrteng jong u ha ki briew kiba phah ïa ka shithi dawa pisa ha ka kyrteng ka sengkieng atiar Hynñiewtrep National Liberation Council (HNLC).
Lah ban kdew ba ha ki khyndiat sngi, la saphriang kawei ka shithi dawa pisa na ki katto katne ki riew paidbah jong ka seng HNLC bala soi da u Synshar Khymdeit.
“Nga la ujor da ka ejahar ha Mawlai Police Station pyrshah ïa kane ka jingshah pyndonkam ka kyrteng jong nga ban dawa pisa na ki paidbah ha ka kyrteng jong ka HNLC," la ong u samla Synshar.
Haba kren sha ki lad pathai khubor, u samla Synshar ula kubur ba um donkti ne don bynta satia ha kano kano ka jingdawa pisa ha ka kyrteng jong ka HNLC bad ïa ka kyrteng jong u la shu pyndonkam bakla da ki briew kiba kwah pynthohbria ïa u, ïa ka ïing ka sem bad ïa ka seng HNLC.
Haba kylli, u samla Synshar ula ong ba ym tang bad ka seng HNLC, hynrei um pat ju don bynta ruh wat bad ki kynhun sengbhalang bad kane ka jingpaw kyrteng ka dei tang ban pynjah burom ïa ka kyrteng bad ïa ka ïing ka sem jong u.
“Wat la ki don kiba kynnoh, hynrei ma nga bad ka ïing ka sem jong nga, ngim don jingïadei bad u nongïalam barim ka sengkieng atiar ka HNLC u Bah Julius Dorphang uba dang don ha patok," ula ong.
Ula ïathuh ba na ka liang ki Pulit, ki la pynlong ka jingtohkit ban lap ïa ka jingshisha ba mano ba pyndonkam ïa ka kyrteng jong u ban dawa pisa na ki paidbah ha ka kyrteng ka HNLC.
Na ka liang kiba ha ïing jong u samla Synshar, ki la pynpaw ba u khun jong ki um pat ju don bynta ban dawa pisa bad um don bynta bad kano kano ka seng.
“Hadien ba la paw ka kyrteng jong u Synshar ba u dawa pisa ha ka kyrteng ka HNLC, ka jingim jong u ka don hapdeng ka jingma bad dei namar kane ngi kyntu ïa ki bor pulit ban pynlong ka jingtohkit ban lap ïa ki briew kiba la pyndonkam ïa ka kyrteng ban dawa pisa," la ong u hynmen.
Pynursla:Ka surokbah NH40 hapoh Pynursla Civil Sub-Division, mynhynnin ka sngi ka la kynjah jar namar ka jingsangeh iaid ki kali, na ka jingiakhih ka Khasi Students Union South Central ban dawa maramot noh ia kane ka surok kaba la jot tasam.
Ka jingiakhih kaba la buh 24 kynta naduh ka 5 baje mynstep ka 1 tarik haduh 5 baje mynstep ka 2 tarik u Nailar 2023, ka long kaba jop bha, namar ba ki kali ki sangeh ban iaid bad ki dukan ki la bun kiba khang ha Pynursla kum ka jingkyrshan ia kane ka jingiakhih ka KSU.
Ka thain Pynursla ka dei kawei kaba ju mareh ki kali nongwankai pyrthei da ki hajar tylli man ka sngi, hynrei mynta ka sngi, katei ka thain ka la kyllong kum ka surok ba jar jar namar ba wat ki kali kamai, ki kali shimet kim mih shuh ban iaid.
Haba kren halor, u General secretary ka KSU South Central u samla Ksanborlang Thabah ula iathuh ba ka jingiakhih ka long kaba jop.
“Ngi kyrmen skhem ba kane ka jingiakhih jong ngi, kan poi sha kiba dei peit ia kane ka surok, ba kin maramot noh kham kloi na bynta ka jingbit jingbiang jong ki paidbah ka thain",la ong u samla Ksanborlang.
Ha kajuh ka por, u la ong ba ka seng kan sa shim da kiwei ki lad lada kam don kano kano ka jubab na kiba dei peit.
“Lada ka sorkar bad ka NHIDCL ki leh kuman na kane ka jingiakhih, ngi kren shai sha ki bor ba dei khmih ba ngin sa shim da kiwei pat ki lynti nangne shakhmat", u la ong.
Ka thei samla ha Brazil, ka la shoh jingieid ia u nongtuh, uba la tuh ia ka mobile jongka.
Kitei ki shijur, ki iathuh ia ka jingjia, kumba ka long bad ba ki iapmat iwei ia iwei pat bad katei ka la khring ia ki nongpeitkai, kiba don haduh 38hajar ngut bad kiba peit online, ia katei ka jingphla jong kitei ki shijur ha ka twitter peij jongki.
“Nga dang iaid ha surok, ha ka jaka kaba u shong u sah bad ha katei ka por, nga la shah lymbub kynsan" ong ka  Emanuela, hadien ba ka iakynduh nyngkong eh bad u nongtuh mobile, uba ka la iapmat noh syndon, ha ka jaka, kaba ki iakynduh ha Brazil.
Utei u nongtuh ruh, la iathuh, ba ula shoh jingieid noh mar sien iohi, ia ka dur jong katei ka samla, kaba ula knieh ia ka mobile jongka.
“Nga la don ha ka jingkutlad kaba khraw, ban wad ia kawei ka briew, kaba nga i mon, hynrei ngam shym la lap satia" ula ong bad u ong shuh shuh “Nga tang shu iohi, ia ka dur jongka, ha ka phone, nga la ong, ani ka mynsiem jong ka kutshadem jongnga bad kaba ngam ju iohi satia ha ka jingim jongnga bad nga da babe, ba nga leit knieh noh ia ka mobile jongka" ula ong shuh shuh.
U nongthoh khubor, haba kylli, ia utei u nongtuh, ula ong “Me tuh ia ka mobile phone bad me tuh syndon ia ka dohnud jongka ruh", ha kaba ula jubab “Ka dei kaba shisha".
La iathuh ba kitei ki arngut, ki la ia iaid samla mynta la ar snem kynthih bad ki ia ieid thoin thoin hapdeng jongki.
Tangba ym lah ban tip, la ki kmie ki kpa jong katei ka thei samla, ki mynjur ne em ba ka khun baieid jongki, kan ia shong tnga bad u briew, uba la tuh ia ka mobile jongka.
U nongmihkhmat jong ka Municipal ha Narsipatnam, ula tied ialade, da ka slipar, na ka daw, ba um lah ban pynurlong ia ki jingkular jongu, sha ki paidbah, ha shwa ka elekshon.
Katei ka jingtied jongu, ialade, da ka slipar, ka la saphriang bha, ha ki social media.
U Mulaparthi Ramajaru, uba 40 snem ka rta jong ka Narsipatnam Municipal, kaba ha  Anakapalli district jong ka Andhra Pradesh, ula tied ia ka ngab lajong, da ka slipar, na ka daw, ba um shym la lah satia, ban pynurlong ia ka jingkular elekshon jongu.
U Ramaraju, u iathuh, ba ula wad ia shibun ki lad ki lynti, hynrei, um lah satia ban iarap ia ki jingdonkam ki paidbah.
“La 31 bnai, ba nga la bat ia kane ka kam, kum u councillor, hynrei ngam lah ban shna pynbha, ia ki nala, ban pynbiang ia ka bor ding, ka khuid ka suba, ki surok bad kiwei de ki jingdonkam jong ka ward jongnga" ong u Ramaraju bad ula ong shuh shuh “Ka la bha, ba ngan iap noh, ha ka por, ba ka pynlong jingialang ka municipal, namar ba ngam lah ban pynurlong ia ki jingkular jongnga, ban pynbha ia ki shnong ki thaw".
Nongpoh: Hynnin ka miet ha ka por 8 baje ei ei janmiet, ki pulit ki la ioh jingtip na ki bor ba deipeit ka Holy cross hospital, Umsaw, ha kaba ki la pyntip sha ki Pulit ba la don uwei u briew, uba la wanrah ha katei ka jaka sumar hapdeng ka jingmynsaw kaba jur ha ki bynta ka khlieh.
Ka khubor na ki pulit, ka iathuh ba utei u rangbah u dei uba sah ha katei ka ing kaba don ha shnong Pyllun Umroi lem bad uwei pat u briew, hynrei hadien katei ka jingjia, ia ka met ka jong utei u rangbah kaba la thiah lyngktar la don lang bad u kthaw u jong u.
Shuh shuh ki bor pulit ki la pyntip ruh ba na katei ka jaka sah, la lap ia uwei u sdie uba la bit snam uba don marjan bad ka khlieh jong utei u rangbah uba la shah shoh dusmon kat haduh ba un da khlad syndon.
Halor kane ka bynta, ki bor pulit ki la tip ruh ia u runar ba donkti halor katei ka kam, bad ka jignthwet ban iohkem ia u ka dang iaid shahkhmat bad ia ka ejahar halor kane ka jingjia ruh la dep ban register haka thanad Umiam.
Shillong:Haba iadei bad ka jingjia shah dawa pisa jong ki katto katne ngut ki briew ha ka kyrteng jong ka Seng ba la kheiñ beaiñ da ka sorkar india ka Hyn niewtrep National Libe ration Council (HNLC), na ka liang jong ka seng Hynniewtrep National Youth Front (HNYF) ka la mih shakhmat ban ai jingkyrshan ia kito kiba shah dawa.
Naka liang u President jong ka HNYF East Khasi hills Dis trict,u bah Bless Dkhar, u la buh jing kyrpad ia kito ki riew paidbah kiba ioh ia kitei ki khubor dawa pisa ba ki dei ban wan sha ka HNYF ban wad jingiarap ban ia kaba ki Thad sha ki lad pathai khubor, khlem da lah ban ïathuh bniah ia ki jing shisha baroh.
Ka jing pyllait khubor jong ka HNYF, ka la wan hadien ba kawei ka longkmie ka la pynpaw ia ka jingmad jong da kaba phah lyngba ka email sha U Rupang.
Kane ka longkmie ka la pynpaw ba ka la shah dawa 20 lak tyngka ha u wei u briew u ba la kam kum u nong lum pisa jong ka seng HNLC ha ki bynta jong ka East Khasi Hills District bad Ribhoi, ia u ba la tip kyrteng ruh kum u Synshar Khymdeit.
Haba pynpaw ia ka jing sngewkhia ia ka jing shim kabu jong ki katto katne ban pyndonkam ia ka kyrteng jong ka seng HNLC, na ka liang u bah Bless Dkhar, u la ong ba ka seng hi ka la kyntait ia ka jingdon bynta ban dawa pisa.
Hynrei u la suba pat ba ki don ki langiong kiba don ka jingthmu ban pynthud ia ka jingiakren iasuk jong ka seng hapdeng ka sorkar jylla bad sorkar pdeng.
U la pyntikna ruh ba na ka liang jong ka HNYF kan sa shimkhia ia kane ka kam.
U la maham ruh ia u tei u briew ba la tip kum u Synshar Khymdeit, ha kaba u la ong ba um dei satia ban buhrieh.
U la kyrpad ruh ia katei ka lanot ba shah dawa pisa ban kan wan shakhmat ban wad jingiarap, namar kum ka seng hi kan sa ai ka jingiarap katba ka lah.
Ha ka juh ka por u la maham ia ki riew shimkabu kiba pyndonkam ia ka kyrteng jong ka seng HNLC, ha kaba u la pynshai ba ka HNYF kan ym kit khlieh satia.
Na ka liang jong u bah Dkhar, u la kyrpad ruh khnang ban ioh kem noh ia u briew ba donkti la dei ban leit ujor ejahar noh sha ki pulit.
Shillong: Ka kynhun jong nonghikai kolej ha jylla Meghalaya, ha ka shatri jong ka Meghalaya College Teachers Association (MCTA) ka la rai ban sangeh noh ka jingshim klas ia ki 1st Semester hapoh ka kyndon ba ki khot ka Four Year Undergraduate Programe (FYUP) jong ka NEP 2020, kum ka dak ka jingpyrshah ia ka jingshimrai jubor jong ka NEHU ban pyntreikam ia ka National Education Policy (NEP)-2020 naduh ka 1 tarik Nailar.
Ka MCTA, ka la shim ia kane ka rai ha ka jingialang ba ki la ia shong kyrkieh da ka online, kaba dei ruh ka Executive Committee ba la long ha ka janmiet jong ka 29 tarik Naitung.
Ia kane la pyntip da u Dr A.
War Rani, General Secretary ka MCTA ha ka shithi ba la phah sha ki Unit bapher bapher jong ka MCTA kiba don hapoh ka Jylla.
Namar ka jingshim rai ba kyrkieh ban pyntreikam ia ka NEP-2020, da ka North Eastern Hill University (NEHU) bad halor ka mat jing dawa jong ka MCTA ban weng noh ia ka jingpynbna ba 12 tarik Naitung, 2023, ka Association ha ka jingialang ba kyrkieh jong ka Executive Committee ba long ha ka 29 tarik Naitung, ka la rai ban shim ia ka nongrim ban ialeh pyrshah ia ka rai, ong ka kyrwoh ka MCTA.
Ka MCTA ka la pynrem jur ia ka jingleh bym suidniew bad jingkyntait ban sngap lem ki bor pyniaid ka NEHU ia ka jingsngew jong kiwei khamtam eh u Vice Chancellor, uba la tynruh ban pyntyllun shakhmat ha ka ban pyntreikam ia ka NEP-2020 khlem da uoh jing mynjur na ka Academic Council.
Ka jing sangeh treikam, kan sdang naduh ka 1 tarik Nailar, 2023, tad haduh ban da pynbna da kumwei pat, ha kaba baroh ki dkhot ki dei ban sangeh ka jingshim klas ia ki 1st semester.
Nalor kata, la bthah ia ki dkhot ba kin kyntait ia baroh ki jingpynkit khlieh haba iadei bad ka jingpyntreikam ia ka NEP-2023 naduh mynta ka sngi, ong ka shithi.
“Hynrei, haba iadei bad ka 3rd bad 5th semester, ka jingshim klas kan iaid beit khlem kano kano ka jingthut.
Namarkata, ki dkhot ki dei ban leit shim klas bad ban pyndep ia ki course kat kum ka por bala buh" la bynrap.
Haba pynpaw ba ka MCTA ka sngewthuh ia ki jingeh ba kane ka rai ka lah ban wanrah, u Dr Rani ula ong, kumba la sakhi ha ki snem ba la leit noh ia ki jingshimkhia/jingkut jingmut ba la ai halor ki nongrim iakhun jong ka Association, ka long kaba donkam ban tylli bad skhem ha ka ban pynthikna ba dei ban burom ia ki rukom treikam jong ki jaka pule bad ruh ban peit lem ia ka bha ka miat jong baroh kiba don bynta, khamtam lei ki samla pule.
nonghikai bun ba la tymmen la thait ai noh da ka vrs,bd replace da kiba nang freshkthang ban peit ia ka jinglong ki khasi jong ngi shu ia khih shu ia pyrshah beit ia ka bym dei ruh.
ka NEP ka lah hi ban wanrah ia ki jingkylla ba bha ia ki samla pule jong ngi.
Shillong:Mynhynnin ka sngi ka seng Confederation of Ri Bhoi People (CORP) kala leit ban ïa kynduh ïa u Symbud Chief Executive Mem ber jong ka KHADC u Bah Pynshngaiñ N Syiem ban ai ha u ïa ki kot ki sla ban pynshisha ba ka shnong Ummat ka hab hapoh ka jylla Meghalaya.
Haba kren ha ki lad pathai khubor hadien ba la ïakynduh u Symbud CEM u Bah Bandari Ryntathiang u la ïathuh ba kila wan ban ïakynduh ïa u Symbud CEM, ryngkat ki trai jaka ha kaba kila ai ïa ki kot ki sla bad kine ki kot ki sla kiba la ai dei naduh u snem 1964.
Kane ka jingwan rah ïa kine ki kot ki sla ban ai sha u Symbud CEM ka long ban pynshisha ba ki shnong kiba hab hapoh jong ka Hima Raid Nongtung kaba ki khot ka Block II ki hab ha Meghalaya.
Ha kane ka sngi la wan lang u rangbah shnong bad ki trai jaka.
Ha kane ka sngi ki la ïakren bun kiei kiei halor katei ka jaka kaba hab hapoh ka Raid Nongtung Block II, ha kaba ki kwah bad angnud shisha kum ka seng bad ki trai jaka ha kane ka jingïapynbeit pud, hynrei kaei kaba pynbakla ka long ba ki don artylli ki Umlet, kawei ka Umlet ha Mawlasnai kaba ki shu khot, hynrei ka Umlet kaba shisha ka dei na Ummat.
Ha kane ka jingïakynduh na ka liang jong u Symbud CEM u la shimkha ïa kane bad ki la don shibun ki jingïakren, kane ka jingwan ïakynduh mynta ka sngi da ka seng bad ki trai jaka ka long ban pynshisha ryngkat ki kot ki sla kaba ki don ba ki hab hapoh Meghalaya.
Shillong:Ka Meghalaya Medical Services Association (MMSA) ka la pynpaw ka jingïaroh ïa ka tnat ka Koit ka Khiah ka Sorkar jylla Meghalaya, halor ki jingïohi jngai ban shimkhia haba ïadei bad ka jingduna ki doktor hapoh ka jylla.
Halor kane ka jingshimrai na ka liang ka Health Department ka la thaw ruh ïa ka Meghalaya Medical Recruitment Board (MMRB) hapoh ka jingïalam jong u Principal Secretary, u Sampath Kumar, bad Commissioner & Secretary, Dr.
Joram Beda.
Kane ka jingsdang ba la lamkhmat ka la pynlong ruh ïa ka tnat ban thung ïa kumba 400 ngut ki doktor thymmai (Regular) ha u bnai Kyllalyngkot 2023, hapoh ka Health Department, kaba pynpaw ïa ka jingthmu ban pynbha ïa ka jingshakri ha ka Koit ka Khiah ha kiba bun ki jaka sumar ha Meghalaya.
Ka jingthaw ïa ka MMRB ka la pynïaid ïa ki kam thungkam kaba long lyngba ka lynti kaba shit bashai bad kaba ïaid beit ïaid ryntih bad ka la don ka jingktah kaba bha ha ki kam sumar bad khamtam sha ki thaiñ nongkyndong bad kiwei ki thaiñ ba dang donkam bha.
Ka jingpyrshang bad ka jingjop ha ka ban thung ïa ki doktor ym tang ba ka la pynbha ïa ki kam ban sumar hynrei ka la lah ban ïarap ïa ka jingeh kaba la slem halor ka jingduna ki doktor ha ka jylla.
Na ka liang ka Meghalaya Medical Services Association (MMSA) ka la kner ka jingai jingïaroh ïa ka Health Department, ka Sorkar Meghalaya, bad baroh ki ophisar kiba donkti ban wanrah ïa kane ka jingsdang ka jingkylla.
“Ngi ïeng kum kiba la khreh ban ïatreilang bad ka Sorkar ban pynkhlaiñ shuh shuh ïa ki kam sumar bad ban synniang na ka bynta ka jingbha ki kam sumar na ka bynta ki nongshong shnong ka Meghalaya," ong ka MMSA.
Ka la ong ruh ba katba dang ïaid shakhmat, ka MMSA ka la ïoh mynsiem da kane ka jingshim khia, jingïohi jngai na ka bynta ka jingmyntoi ha ka koit ka khiah jong baroh ki nongshong shnong, ong ka Dr.
(Mrs) Y.
A.
Phira, President bad U Dr R Pohsnem, bad General Secretary, MMSA.
Shillong:Ka Khasi Student Union Sengkmie ha ka jingialam khmat jong u bah James Hitler Mawphniang, Legal Affair Secretary, mynhynnin, ka lah sngi u Blei ka 31 tarik u Naitung 2023 ki la leit ai jingtip sha Lumdiengjri Police Station halor ka ejahar ba ki ujor dang shen.
Ha ka jingiakren bad ki nongthoh khubor, na ka liang ki nongialam jong ka seng, ki la ong ba ka jingleit mih jong ka seng ha Police Station, ka long ban ai jingtip ba ka jingleit ujor jong ki pyrshah, ia kawei ka seng kaba la tip ka LRO, kaba la kynnoh beit beit ia ka seng KSU, ba ka don kti ha ka jingjia ha Magadev Khola.
Ka seng ka ong ruh ba ki nongialam jong ka LRO, ym tang ba ka kynnoh tang ia ka seng, hynrei ka la kynnoh ruh wat ia ki kynhun ñiam, kane ka long ka khubor kaba bakla bad kumta ki bor pulit ki dei ban shim khia bad ban leh eiei ban tehlakam ia kum kine ki jingjia ki bym sngewtynnad.
Shuh shuh ki la phah ruh ka khubor kaba shai sha ki bor pulit ba ki dei ban tan ia ki nongialam jong ka LRO, kumba ki tan ia ki nongialam jong ki sengbhalang ,haba don kino kino ki jingshah kynthoh.
Haba peit ia kum kine ki jingjia, la iohi ruh ba wat na ka liang u SP bad u Chief Minister ka Jylla u Conrad.
K.
Sangma, ki la pynshai ba ha kane ka jingjia kam shym don kano kano ka kynhun sengbhalang ne kino kino ki kynhun ñiam, hynrei kane ka jingleh jong ka LRO, ka wanrah ia ka jingmynsaw haduh katta katta bad ban wanrah ia ka jingiapher jaithynriew, la bynrap u bah Mawphniang.
Imphal:Kumba palat 1,000 ngut ki riew kynthei jong ka jylla Manipur, ki la mih madan ha ka sngi nyngkong ka 31 tarik jong u naitung ha Chu rachanpur ban pynlong ka jingpyrshah bad da wa mardor, ban pyn kynriah noh ia ka jaka trei kam jong ki pulit kaba don ha Moreh, ha kaba ki la maham ruh ban pynjur ia ka jingiakhih ha baroh ki district rilum jong ka jylla lada ka jingdawa jong ki kam urlong.
Ha ka 28 tarik u naitung, da ki hajar ki kynthei Kuki-Zo ha Tengnoupal district, ki la mih ha ka surok Moreh kaba don ha jan khappud jong ka ri Myanmar ban khang pyrshah ia ki pulit ban rung shapoh jong ka nongbah.
Ka kynhun pahara kaba don 10 tylli ki kali jong ka tnat iada ri kaba kynthup ia ka Indian Reserve Battalion, ka Manipur Rifles bad ki Commandos ki la poi hajan ka nongbah Moreh bad ha kaba ki la shah khang lynti noh ha kine ki kynhun jong ki kynthei ha Tengnoupal.
Kane ka jingiakhih pyrshah jong kine ki riew kynthei jong ka Churachandpur ka jia hadien shi sngi ba ki MP jong ka Liang pyrshah INDIA, ha ka sngi u Blei ki la leit jngoh ia kine ki jaka, ha kaba kine ki MP ki la maham ruh ba lada ka jingiakhih hapoh ka jylla Manipur, ym lah ban leh eiei noh shen ka lah ban wanrah ia ka jingeh bad ki jingkulmar ha baroh kawei ka ri India.
Ka jingwan jngoh jong ki kynhun saiñ pyrthei, ki bym dei na ka parti BJP ha ka jing leit jngoh baar sngi jong ki ia ka jylla Manipur naduh ka sngi saitjaiñ, ki la thalaiñ pyrshah ia u Narendra Modi, myntri rangbahduh, ha kaba iadei bad ka jing sngap man man jong u halor kane ka jingjia bad pyni ia ka jingbym suid ñiew ha kaba iadei bad ki jinglong jingman kiba ba don ha ki jylla thaiñ shatei lam mihngi.
“Lada ia kane ka jingiakhih hapoh ka jylla Manipur ym lah ban pynbha pynbeit noh shen, ka lah ban wanrah shibun ki jingeh ha ha baroh kawei ka ri ha kaba iadei bad ki bor iada ri jong ka ri India".
U nongialam jong ka seng congress hapoh lok sabha u Adhir Ranjan Chowdhury, uba la wan jngoh ia ka jylla Manipur, u la kren ia kane.
Ha ka jingthoh sha ka lat jong ka jylla Manipur ka Anusuiya Uikey, ki 21 ngut ki MM jong ka liang pyrshah ki la soi ia kane ka jingthoh, ban dawa mardor ban ai ia ki jingiada bad jingsumar ba biang ia kine ki briew ki ba shah ktah hakane ka jingjia bad ban wanrah ia ka shongsuk shong saiñ hapoh jong kane ka jylla.
Kumba 160 ngut tam eiei ki briew, ki la duh ei ia la ka jingim bad bun spah ngut pat kiba mynsaw naduh ba sdang jong kane ka jingiakhih pyrshah hapoh ka jylla Manipur.
Kane ka jingiakhih pyrshah ka sdang hadien ba ki paidbah nongshong shnong jong ka jylla Manipur kila mih madan ban pynlong ia ka jingiaid paidbah ha ki district riewlum ban pyrshah ia ki jaitbynriew Meitei kiba dawa ban ioh Schedule Tribe.
Ki jaitbynriew Meitei kiba don kumba 53 persen na ka jingbun briew hapoh jong ka jylla Manipur, bad kumba 40 persen ki dei ki jaitbynriew riewlum kynthup ia ki Naga bad ki Kuki.
Shillong:Hadien ba jylla Meghalaya, ka la wan hadien ka jylla Bihar kum ka jylla ba wan ba ar ha ka jingduk tam hapoh jong ka ri India, ka jylla Meghalaya ka la wan ba ar ruh lada kheiñ ia ka jingioh kamai jong uwei u briew hapoh jong ka ri india ha kaba ia dei bad ka rukom khein ia ka kamai ki briew ha ka shi snem.
Ka jylla Manipur ka dei ka jylla ba duna tam ka jing ka mai jong ki briew hapoh ka shi snem, wat la ka jingkhein ha kaba ia dei bad u snem 2022-23 la khlem pat ioh jingtip.
Katkum ka jingkhein ba la ai da ka Ministry jong ka Statis tics and program Imple mentation, ia ka jing kiew spah jong ka jylla Meghalaya la thew ha kaba iadei bad ka per capita Net state Domestic Product (NSDP) ha ka dor jong ka pisa jong u snem 2022-23 ka long tang 98,572.
Ka jylla Meghalaya ha ki snem ba lah dep jong u 2020-21 ka jing don ka long 84,638 bad ha u snem 2021-22 pat ka long 90,638.
Ka jylla Meghalaya la tip kum ka jylla ba wan ba ar ha ka jing duk tam ha baroh kawei ka ri india, hynrei wat la katta ruh la iohi ia ka jing nang kiew jong ka jingioh jing kot ha kaba iadei bad ka jingkhein ba dang shu dep lum jingtip.
Ka jylla Manipur ka dei ka jylla ba hiar tam ka jingioh jingkot jong ki briew katba hapoh jong ka ri India, haba ia nujor bad ka jylla Meghalaya kaba wan baar bad ka jingkhein ia ka jing kamai jong ki briew ka neh kumjuh man ka snem.
Ka jylla Manipur ka jing ioh lum, ia ka kamai jong ki briew ha ka snem ba mynta 2022-23 ka long tang 65,336 tyngka, ha u snem 2020-21 ka long 56,679 tyngka bad ha u snem 2021-22 ka kiew sha ka 60,606 tyngka.
Ka jylla Telangana ka la wan kum ka jylla ba nyngkong eh na baroh ki jylla ba don hapoh jong ka ri india ha kaba iadei bad ka ioh ka kot bad ka kamai jong ki briew ha kaba ia dei bad u snem jingkheiñ jingdiah ba mynta u 2022-23.
Ka jylla Haryana ka la wan ha khmat duh ha kaba iadei bad ka jingkheiñ jingdiah jong ka jing ioh kamai jong ki briew ha kaba ha ka snem 2022-23 ka jing don ka long 1,81,961 tyngka, bud sa ka jylla Karnataka ha ka jingdon 1,76,383, bud sah ka jylla Tamilnadu 1,66,463.
Ka jingkheiñ jingdiah ha kaba iadei bad ka ioh ka kot jong ka jylla la pyndon kam ban thew ia ka jingim jingman jong ki briew bad ka koit ka khiah jong ka jylla.
Ka jingioh jingkot jong ka jylla la thew da ka jingioh kamai jong u briew ha ka shisnem, ia kane la ai jing khein da kaba ia phiah ia ka ia ka jingdon jingem jong ka jylla bad ka jingbun briew hapoh jong ka jylla.
Shillong: Ha ka 1tarik Nailar, ha ka por 11.
55 baje mynmiet, yn pyni ia ka jingrwai jong ka samla Twinkli Grace Iawrod, ha ka channel 9xm bad ka All Meghalaya Dancer’s Association, ka kitbok ia ka Samla Twinkle Grace Iawrod, na ka thaiñ Mawsynram Gold medalist, semi final season 3, ba kan ioh rung sha ka grand finale, ha ka India talent fight tv show bad kan long ruh ka jing sarong ia ka jylla Meghalaya baroh kawei.
Nongpoh: Ki nongialam ka National People’s Party Youth Front (NPYF) Ri Bhoi, hynnin ka sngi Saitjain, ki la pynlong ia ka jingiakynduh lang hapdeng ki para nongialam ka Party bad kiba la ioh ruh ban pynlong ia ka Review Meeting, ba ki la iakren halor ki kam ka Party.
Ia katei ka jingialang la pynlong ha Umsaitsning,ha kaba la wan ban iashimbyntalang da baroh ki nongialam na 5 tylli ki Block kiba don ha Ri Bhoi, ha kaba ki la ioh ban iakren halor shibun ki kam kiba iadei bad ka jingpynkhlain ia ka Party.
Kitei ki nongialam ka NPYF, ki la pynlong khnang ia katei ka Review Meeting, ka long kum shibynta ban iakren bad pynkynmaw ba katei shnat treikam jong ki samla ka NPP, ka dei kaba don ia ka jingkitkhlieh kumno ban pynkhlain iaka Party bad ban shakri ia ka jait bynriew, lyngba ki kam kum ki khynnah samla bad ban saindur ia ka Imlang sahlang.
Kiba la don ha katei ka jingialang, ki kynthup ia u Bah Pyndaplang Wahlang, President ka NPYF Ri Bhoi District, u Bah Poipynhun Rynghang, State General Secretary NPYF in charge Ri Bhoi District, u Bah Pynbhalang Syiem, General Secretary ka NPYF ha Ri Bhoi lem bad kiwei de ki nongkitkam na baroh 5 tylli ki Block kiba don ha Ri Bhoi.
Khliehriat: Ka United Hynñiewtrep Movement East Jaintia Hills District (UHM-EJHD) ha u kyrwoh khubor ba la pyllait da u President jong ka, u Brosenly Siangshai, ka seng ka la dawa jur na ka Sorkar Meghalaya ban tuklar lem halor ka jingsniew palat jong u surok National Highway-6 ha baroh shilynter, kata, naduh Soomer West Jaintia Hills District haduh Malidor East Jaintia Hills District.
“U surok National Highway-6, uba dei u thied snam jong ka jylla Meghalaya bad ruh jong ka kiwei pat ki Jylla ha ka thaiñ Shatei Lam-Mihngi jong ka Ri India, u la sniew sha ba palat u pud ha baroh shilynter, khamtam ha ki thaiñ Mynkre bad ha ka Nongbah Khliehriat, East Jaintia Hills.
Ha kitei ki bynta, ki lah don satang ki thliew kiba ba heh bad ba la kylla long kum ki pung um pynban, ha ka por ba hap slp", ong u Bah Brosenly Siangshai, President, ka seng.
“Ka long kaba i lehrain ban khot kyrteng ia utei u surok kum uta u surok National Highway jong ka Ri India, haba ka kyrteng bad ka jinglong jingman jong u, kam iahap satia da lei lei ruh em.
Ia mynta hi, udei u National Highway tang ha ka nam ym ha ka kam pat lada ha kane ka dur", ong shuh shuh u kyrwoh na ka seng.
Kane ka jingsniew palat jong utei u surok, ka la buh ia ka leit ka wan jong u paidbah, khamtam ha kitei ki jaka ba u la sniew sha ba palat ha ka jingeh kaba khraw bha.
Ha kiba bun ki khep, ka jingsniew palat jong utei u surok ka pynlong ia ki kali rit bad kali heh ban sniew noh hapdeng surok bad kane ka shait wanrah ia ka jingjynjar shuh ia u paidbah nongleit nongwan, na ka jingdheng kali bad ruh na ka hap shah shitom jong ki ban iaid beit lyngba jong kitei ki pungum bad ki thliew kiba heh kiba don ha utei u surok kiba lah ban buh ia ki bad ka kali jong ki hapdeng ka jingma kaba khraw.
Ka seng ka la bynrap shuh shuh shuh da kaba ong, “Lada ha kane ka dur, ka por kan sa poi ba ka leit ka wan lyngba jong u surok bah NH-6, kan dkut syndon noh, lada jia ba ki bor ba dei peit ia ka bha ka miat jong une u surok kim shym la shim khia satia ban maramot noh kloi ia u bad ba, lada jia ba une u surok, un dkut noh, kane kan sa wanrah ia ka jingeh kaba khraw tam ia u paidbah jong ka jylla bad ruh jong ka thaiñ Shatei Lam-mihngi jong ka Ri India".
Nongrim Jirang:Ka thain khap pud ka Meghalaya syndah bad ka jylla Assam, ka dei kaba shah ieh shrah bha ha ka sorkar la jong bad ki dak ki shin ki la paw shynna ha kaba ki surok, ka koit ka khiah, ka um bam umdih, ka bording kiba dei ki jingdonkam ba kongsan ki long lyngkrang.
Ha ki lad jing sumar, ki briew ki hap mareh sha Assam na mar ba ka kham biang bad ka kham jan ban leit sha ki jaka sumar kiba don hapoh ka Meghalaya.
Wat tang ka Secondary School kam pat don kaba la buh ka jingeh ia ki khynnah bad ki kmie kpa ban phah skul sha jngai bah na shnong.
Ha ka jingleit hiar u nongthoh khubor sha khappud ha ka thain Jirang ka Ri- Bhoi, la lap ba ka surok kaba shakri ia kiba bun ki shnong ha ka thain naduh ka Nongrim Jirang, Jareibasai, Umkrem Dyngkhong, bad kiwei, ka la jot la pei lut bad kylla kum ki pung bad ki lyhuh um haduh ba ka shem jingeh ia ka leit ka wan jong ki paidbah katei ka thain khappud nalor ka jingbym pat biang ka umbam umdih, ki lad jingsumar bad ka bording.
Ha ka jingiakren bad u Chairman ka Chairman Dorbar Pyllun Lai Shnong Nongrim Jirang, Jereibasi, Umkrem Dyngkhong u bah Ambrose Doloi, u la iathuh ba haba ianujor bad ka Assam, ka Meghalaya kam long eiei ha ki kam pynroi ha khappud namar ba ha ki bynta ba hap ha Assam, ki surok bad kiwei ki jingdonkam ki biang katba ki jaka ba hap sha Meghalaya, ka long da khongpong.
“Ngi la buddien ia kane ka surok na ka por sha ka por bad hadien ba la dep buddien, la iathuh ba ia ka jingmaramot ia kane ka surok na lad MMR Road shaduh Jareibasai, kim pat wan ban pyndep bad la pyntip sha ka ophis bad sha u nongmihkhmat jong ngi (bah Sosthenes Sohtun), la iathuh ba kila pyrshang ban pynioh biang ia ka jingmaramot na u kompeni uba kyrteng u Agarwal ba kin wan trei noh mynta hi", la ong u bah Ambrose.
Haba iathuh ba ka jingdonkam palat ka dei ka jaka pule kaba biang ha katei ka thain khappud.
“Ngi la ju iakren ba kawei kaba donkam eh ka jingeh ban weng ka dei ka jingdonkam ban plie ia ka Secondary School namar ba ka la jngai haduh 20-25 km shaduh New Jirang bad la iakren man ka por hynrei haduh mynta khlem pat urlong", u la ong.
Ha kajuh ka por kawei pat ka jingeh kaba donkam ban weng, ka dei ka jingdonkam ban don ka sub-centre ban ai ka jingshakri ka jingkoit jingkhiah.
“Kawei ka jingdonkam ka dei ban don ka sub-centre ha Nongrim Jirang namar ba bunsien haba pang ba shitom, la hap ban leit sha Assam namar ba kam don ki lad jingsumar kiba biang bad ka kham jan", la ong u bah Ambrose.
U la bynrap, “Wat ia ka jaka ban shna ia ka sub-centre la dep ban ai bad la pynkhreh naduh 2015 bad ha kano kano ka por ba ka sorkar ka ai, yn shna ha katei ka jaka ba ka shnong ka la pynkhreh", la ong u chairman ki Lai Shnong.
Kawei ruh ka dei ka jingbym biang ka umbam ha katei ka thain, bad u bah Ambrose u la iathuh ba ha u snem 2019 ne 2020 la wanrah ia ka skhim JJM hynrei kane ka jingpynkhreh kam pat urlong satia haduh mynta.
“Nalor kine, ka bording ka dei kaba kynduh jingeh bha namar ba kam biang", u la bynrap.
dei kn surok ruh bha ,specialist dr ruh bun ha meghalaya don tang ki general physician kata ruh bun tang ki junior mbbs.
Nongpoh: Haba kut noh ka lympung ialehkai phutbol kaba la pynlong da ka Umsning Sport & Cultural Club (US&CC) ha madan Patarim Umsning, ka Thad Football Club, ka la ioh ban rah ia ka namlahduh, kata hadien ba ka la lah ban pynliem noh pyrshah ia ka Umran Dairy Football Club da 1-0.
La sakhi ia katei ka phainal, da ka jingdon u Bah Rayonald Kharkamni, President ka Ri Bhoi Cricket Association kum u kongsan, nangta u Samla James Mawphniang, General Secretary ka KSU ha Ri Bhoi kum u symbud kongsan, ha ryngkat ka jingdon kiwei de ki riew rangbah bad ki seng longkmie na ka thian Umsning.
Ka Thad FC kaba la rah ia ka namlahduh, ka la khur ia ka song pisa kaba T.
50 hajar lem bad ka Trophy, katba ka Umran Dairy kaba la shah rem ha ka phainal, ka la khur ia ka song pisa kaba T.
20 hajar bad Trophy.
Nalor ka khusnam sha kitei ki kynhun, na ka liang ki nongpyniaid jong katei ka lympung, ki la sam ruh ia ki khusnam shimet, ha kaba ia ka nam Best player la ioh da u Badondor Marbaniang, ia ka nam Top scorer ia ioh da u samla Ricky Makdoh bad ia ka nam Best Goalkeeper, la ioh da u Shobal Syngkli.
Shillong:"Ngam pat ju ïohsngew ba don kiba pyrshah ïa ka jingpyn treikam ïa ka National Education Policy (NEP) 2020 hyn rei nga la ïoh sngew pat ba don kiba pyn sngew ba ki shem jingeh namar bun ki daw," ong u Myntri Rangbah ka jylla u Conrad Sangma.
Ïa kane la pyn paw da u Myntri Rang bah ka jylla u Conrad K Sangma halor ka jing don kiba pynpaw ïa ka jingsngewdiaw ban pyn treikam noh ïa ka NEP naduh u bnai Nailar 2023.
“Ki daw ban pynlong ïa ki College ha Meghalaya ban shem jingeh ban pyntrei kam ïa ka NEP naduh mynta u snem ki kyn thup ïa ka jingpyn rung noh ïa ka jingpule Undergraduate ba saw snem, jingdon kam ki jingtei, ka jingdonkam bun ki professor bad ki tnat pule (Multidisciplinary) bad kane kan ïalam sha ka jingdonkam ban bei tyngka," la ong u Conrad.
U Conrad ula ïathuh ba ka sorkar ka la ïakren bad ki College bapher bapher hapoh ka jylla ban ïaphylliew jingmut kumno ka sorkar ka lah ban ïarap ïa kine ki College ban pyntreikam ïa ka NEP, la kadei ha ka liang ban bei tyngka, ban ïarap ïa ki jingtei (Infrastructure) bad kiwei kiwei ki jingdonkam.
“Ki College kila pynpaw ba dang donkam khambun ki Professor, Lecturer, jingtei (Infrastructure) bad dei namar kane nga ong ba ka jingkylli kam mih ba ki pyrshah ban pyntreikam ïa ka NEP hynrei kadei tang ba ki shem jingeh khamtam haba ïadei bad ka mang tyngka," ula ong.
U Conrad ula kubur ba ki don shi bun ki College bad ki stad ha ka pule puthi (Academicians) kiba la ai ka jingïaroh ïa ka NEP da kaba ong ba kane kan ïarap shisha ban kyntiew ïa ka Pule Puthi hapoh ka jylla bad ha ka juh ka por kan pynkhreh ïa ki samla na ka bynta ka lashai.
“Ha nga shimet nga sngew skhem ba dei ban ïaid shakhmat ha ka ban pyntreikam ïa ka NEP watla kin don shibun ki jingeh hynrei ka sorkar kan ïatreilang bad ki College ban pynurlong ïa kane.
Haoid ngim lah ban pynbeit lut ïa ki jingeh shisien leh hynrei hadien habud nga ngeit skhem ba ka jylla kan sa jop haba ïadei bad ka jingpyntreikam ïa ka NEP," ula ong.
U Lalu Prasad Yadav, President jong ka seng Rashtriya Janata Dal, ula kynthoh hynnin ka sngi, ba U Narendra Modi, myntri rangbahduh, u diaw mynsiem shibun eh, ba un rem elekshon ha u snem ban sa wan bad mynta, u dang wad jaka ban leit sah jah thait noh shabar ri, ynda un rem elekshon.
Ka jingkynthoh jong U Prasad, ka dei hadien, ba ki nongthoh khubor, ki kylli jingkylli, halor ka mad kaba ong “Quit India" kaba U Modi, ula kynnoh pyrshah ia ki liang pyrshah, hadien ba thaw ia ka kynhun INDIA, kaba dei ka kynhun ki riew bamsap, ki nongsynshar thombor bad ka sain pyrthei pynhun jaitbynriew.
Haba jubab U Lalu, u ong “U dei U Modi, uba mut ban phet noh bad ka dei, na kata ka daw, ba u leit shang sha kylleng ki ri, ka pyrthei.
U leit peit jaka lypa, namar ba u kwah ban leit shong jahthait ban bam pizza, bam momo bad bam chow".
Katei ka jingkren U Lalu, ka la pynmih ia ka jing iarkhie pashait kiba bun bad ki nongthoh khubor.
U Lalu, u dei uba ju mlien bha, ban kren ki ktien komik bad kiba pynrkhie ia kiba bun.
U Lalu, u kren hynnin ka sngi, ha ka jingialang, ba la pynlong da u khun jongu, U Tej Pratap Yadav, myntri ka sorkar Bihar.
Nongrim Jirang: Ha ka jingjia ba kham sngew shyrkhei bad phylla ha kawei ka shnong, kumba 12 ngut eiei ki khynnah kila kem pang ksuid khyllah haduh ba ka la pynklumar jingmut ia kiba haïing hasem, bad ki nongshong shnong.
Kane ka la jia ha ka shnong Umkrem Dyngkhong, kaba don ha thain Nongrim Jirang jong ka Ri-Bhoi ha khappud ka Meghalaya bad ka Assam.
Ha ka jinghiar ki nongthoh khubor, la lap ba ki longkmie, ki samla kila ap bad pynshngain khrui hapoh ka ïingmane namar ba ka don ka samla lud kaba kem pang, la pynrah sha ïingmane ban pynlong ia ka jingduwai.
Ha ka jingiakren u nongthoh khubor bad ki Tymmenbasan ka Balang Presbyterian, ha kane ka shnong, kila iathuh ba kane ka jingpang ksuid kaba ktah ia ki samla lud ka la jia katto katne bnai mynshwa bad haduh mynta ki dang don kiba pang.
“Naduh u bnai Iaiong mynta u snem, ki khynnah kila ioh ia kane ka jingpang haduh ba ngim lah ban peiphang ban shemphang bad ngi don ha ka jingsngewsih khamtam ma nga kumno ban pyllait ia kane ka jingteh jingkhum jong ki bor bymman ki bor jingdum", la ong u bah Tymmenbasan u bah Armim Rani jong Umkrem Dyngkhong Balang Presbyterian.
La iathuh ba kane ka jingpang kam da jur mynshwa hynrei mynta ka la kham ktah shuh shuh watla ki don kiba la koit ruh.
“Mynshwa ka don tangba kam jur haduh katne, ka jingialeh haduh ban peit miet peit iong kam don, ne ban rah shaduh ïingmane kam pat don.
Ki ong ia nga, Tymmenbasan, rah ia ngi sha ïingmane ba kita ki ksuid kim ioh bor ban ialeh ia ngi.
Ha kane ka snem, ka la don ka jingialeh kaba jur, naduh ki khun samla ka Balang, ki don ban iarap ia kiba ioh pang ban rah ban kit na ïing sha ïing jong nga, namar ha ïing jong nga kila rah ban wad jingiarap na ki nongpynduwai nangno nangno", la ong u Tbn.
Armim.
Na ki 12 ngut kiba la kem pang bad mynta kila koit bad sa tang 3 ngut eiei kiba dang jur ba trei jur u bymman.
“Ngi aiti ha u Blei ba ngin lah ban jop ia ki da ka bor jong ka jingiarap jong u Blei", la ong Tb.
Armim.
U la ong ba um ngeit ia ka jingkynnoh ba leh sniew uta uta uba phah ia ki ksuid bad ki khynnah kiba kem pang ki la ong ba ki dei ki ksuid bad ki la ai kyrteng ruh ia ki.
“Nga te halade, ngam da ngeit ia ka kynnoh jong kita ki khynnah ba dei uta dei uta, hynrei ha ka sien ba leit rah ia ki khun nangne na shnong sha ïing Tymmensan Amos Shangpliang, ki la iathuh ba dei ki ksuid, kiba kyrteng kita kita bad hadien hadien ba la wan, la shah kynnoh ba don ba phah ia kita ki ksuid", la bynrap u Tb.
Armim.
U Tbn.
Armim u la ong ba lada don ba long kumta, um don kano kano ka jingsih hynrei u kwah ban ioh ia ka jingkylla ban phai sha u Blei.
Kumjuh u Tymmen basan Bidis Doloi, u la iathuh ba hadien ba la duwai u Tymmen basan Amos Shangpliang, la jubab uta u ksuid.
“Ngim tip ia kata ka jingpang kaba kem ia kine ki khynnah, ynda la pyrkhat, te ngi la phun ia u Tymmen basan Amos, ula duwai bad ynda ula duwai, la jubab uta u ksuid, ynda u Tbn.
Amos, u la kylli ia ka kyrteng, me dei uei, uta u ksuid u la iathuh ia kata ka kyrteng bad ha ka jingiasaid jong u Tbn.
Amos, teng teng u ksuid u kohnguh bad u mih noh tangba ngam tip ia ki kyrteng kita ki ksuid", la ong u Tbn.
Bidis.
U Tbn.
Bidis u la ong ba u Tbn.
Amos u la ong ba ia kane ka kam, ym donkam ban pynkulmar, bad dei ban iai shah namar ba u Blei ba halor u tip ia kane.
U la iathuh ba ha ka sngi Saitjain la don ka jingthmu ka shnong ban lum dorbar ban iakren ha kaba la don lang ki bor Hima, ki pulit, ki majistor bad ki paidbah ka shnong ban iakren ia kane ka kam hynrei kam shym la long kam.
sngewsih ban sngap ia ki samla ba shah ktah balpli… nga kum u samla ba dang don ha ka niamtynrai ng kwah ban shu ai nuksa ktto ktne lada long kaba lah ia phi ki para doh para snam shu khot noh da ki nongkñia jong ngi ioh don bok ba ki lah ban pynkoit ia kata ka jngpang ksuid… wat sngew lehrain namar u Blei u ai ia bor ia kito ki briew kiba lah ban leh ia kita ki kam lda dei christian ne nimtyrai ruh ka long kawei hi….
Nongpoh:Ki la don shibun ki briew kiba la shong ha kawei ka Bus Night Super, ki la mynsaw, hadien ba ka kali kaba ki shong ka la kylla da kaba ryngkang na shiliang sha shiliang ka surok ha ki bynta ka surokbah NH-6 bad kaba hap hapoh ka shnong Shangbangla.
Katei ka Bus Night Super, kaba don ia u number AR-20-9099 bad kaba la kit kumba 60 ngut ki nongleit jingleit, ha kaba la ong ba ka dei kaba mih na Guwahati ban leit sha Kamrimganj, hynrei haba ka la poi ha kawei ka jaka kaba kham long khongdon hapoh ka shnong Shangbangla, katei ka bos ka la kylla sha kawei ka liang jong ka surok bad kaba la wanrah ia ka jingmynsaw ia kiba bun.
Ha katei ka jingjia kylla katei ka Bus, ym shym la don kano kano ka jingjia ba sngewsih ne don kiba khlad, hynrei tang kiba mynsaw, ia kaba la pynkit noh mar mar sha ki jaka sumar.
La ong ba ka daw jong katei ka jingjia kylla katei ka Bus, ka dei na ka daw jong ka jingpynher stet palat da u nongniah ia katei ka bor, namar haba u la poi ha katei ka jaka kaba kham long khongdong, um lah shuh ban tehlakam ia u lakam bad kaba la pynlong syndon ia katei ka bos ba kan kylla.
Shillong:Ka seng Khun Hynñiewtrep National Awakening Movement (KHNAM) ha ka sngi ba ar, ka 21 tark Lber 2023, ka la pynkyn maw ia ka sorkar jylla haba iadei bad ka jingdawa jong ka seng ban pynduhnoh iaka personal interview ha ka group B,C bad D ha baroh ki jaka treikam jong ka sorkar.
Haba iakren bad ki nonglum khubor u Vice-president jong ka KHNAM bah Thomas Passah, u la iathuh ba ka jingdawa jong ka seng ban pyn duhnoh ia ki personal interview ha ki ophis treikam jong ka sorkar ka long ban pynduh noh ia ka jing thep kam, thep jam ha ka lynti ka bym beit, ha kaba u la ong ruh ba ka personal interview ka pynsepei ia ka por jong ki ophisar ha ki tnat treikam bapher bapher bad ia ka pla tyngka jong ka sorkar ruh kumjuh.
U bah Thomas Passah, u la ong ruh ba kat kum ka notification jong ka sorkar pdeng ha ka 1tarik kyllalyngkot jong u snem 2016 ka la pynduh pyndam noh ia ka personal interview lem bad ki 23 tylli ki jylla jong ka ri india ki la bud lang ia kane.
Kumta ka kynhun jong ki ruh, ka la leit ban dawa na u Myntri Rangbah jong ka jylla lem bad ka jingthoh ha u bnai Kyllalyngkot jong u snem 2016 ba u dei ban bud lem da ki juh ki sienjam kum ba leh lem da ka sorkar pdeng bad kiwei pat ki jylla jong ka ri.
U la iathuh shuh shuh ruh ba kum ka jylla kaba la don mynta san phew snem ka la donkam ia ka recruitment policy, khnang ba kan lah ban ai ka jingiarap ia kito ki khun samla kiba thep kam thep jam bad ba kan wanrah ruh ia ka special operating precedure(SOPs) ka ban don ka por ban buh lada ka don ka kam balait hadien shibnai hap ban khot noh ia ka written test bud sa ka jingpynbna ia ki resol bad kaba khatduh hi ka long ban thungkam noh ia kito ki samla kiba la shah jied.
Hynreì haba iadei bad ka thungkam thungjam jong ka sorkar jylla hi kumba long haduh mynta, ka dang long thurmur bad bunsien ka pynialam bakla bad pynbud sniew ruh ia kito ki samla thep kam thep jam.
U bah Passah u la iathuh ruh ba haba iadei bad ka jing dawa jong ka seng kaba la dep phah sha u Myntri Rangbah jong ka sorkar jylla haba iadei bad ka jing pynduh pyndam noh ia ka personal interview naduh u bnai October 2022, hynreì haduh mynta ka seng hi kam pat ioh satia ia ka jubab.
U bah Thomas Passah u la pynpaw ruh ia ka jing sngewkhia bajur haba iadei bad ka jingpynhap jong ka sorkar jylla ia ka bhah kam, ha ka bhah na bynta ka jingpule ruh.
U bah Passah u la ong ba ka state reservation policy 1972 ka khlem kren satia ia ka academic reservation bad bun tylli ki seat na ka quota jong ka sorkar ki sep ei lut, namar ba ka sorkar jylla ka leh ia ka bhah kyrpang khlem peit bniah, u la ong ruh ba ka state reservation policy ka dei katkum ka Article 16 bad ka academic reservation ka dei katkum ka Article 46, katkum ka riti synshar jong ka ri india.
U bah Thomas Passah u la iathuh ruh ba haba iadei bad ka bhah pule donkam ban iaid katkum ka jinglah ki samla pule, khnang ba katei ka bhah, kan ym sepei.
U vice-president jong ka KHNAM u kyrmen skhem ruh ba ka sorkar jylla kan leh eiei haba iadei bad kine ki artylli ki mat kiba ktah bha ia ki paidbah nongshong shnong jong ka jylla, ha kaba u la pynpaw ruh ba u thrang ba kan don ka jingiatai ha ïngdorbar thawaiñ jong ka jylla, ha ka dorbar mang tyngka ba dang iaid mynta, namar ka dei ka mat kaba ktah ia u paidbah baroh.
Shillong:Ka long kaei kaei kaba pynkthang mynsiem ia kawei ka long kmie kaba dang don ia u khunlung hapoh ka kpoh, pyn ban u khunlung, ula iap noh hapoh ka kpoh jong ka kmie.
Kane ka jing jia, ka la jia ia kalong kmie ka kong Dris Mynsong kaba leit sumar nyngkong ha u doctor Ryndong ha Motphran, hynrei na ka liang une u doctor, u la phah noh ia kane ka longkmie sha Ganesh Das hospital, hynrei hadien ba kane ka longkmie ka lah poi hapoh hospital, wat haduh palat 24 kynta ruh na ka liang ki doctor kane ka hospital kim shem la shimkhia ban peitngor haduh ban da duh ia u khunlung.
Kumta na ka liang ka Hynniewtrep National Youth Front HNYF ryngkat ka Women’s wing haba ioh jingtip ia kane ka jingjia, mar mar ki la leit sngewlem ia itei i longkmie.
Nongpoh:Ki Pulit Ri Bhoi, ki la kem noh ia u Prince Abraham Sylliang, 35 snem ka rta na ka shnong Pahammawlein bad ia u Bah Sushil Kurbah, 72 snem ka rta na ka shnong Umdap Duki, halor ka jingshah kynnoh ba ki la donkti ban pyniap ia uwei u rangbah na ka shnong Pahammawlein 20mer bad uba la shah pyniap dusmon mynha ka 9 tarik mynta u Bnai.
Ka jingkem ki Pulit ia kitei ki arngut, ka dei hadien ka jingbuddien bad tohkit da ki pulit ban thwet ia ki runar kiba la donkti ha katei ka kam pyniap briew, pynban katei ka la urlong hynnin ka miet, ha kaba ki pulit ki la kem noh ia kitei ki arngut, wat la katta ka jingtohkit kan dang iaid shakhmat, ban kem ioh lehse da don kiwei pat kiba donkti lang ha katei ka kam.
Lah ruh ban kdew hangne, ba utei uba la shah pyniap dusmon, u dei uba la tip kum u Bah Elius Ryndong, 60 snem tam ka rta, ha kaba u la shah pyniap ha ka por ba u thmu ban leit sha lyngkha bad uba la mih na iing ha ka por 7 baje ei ei mynstep, hynrei kiba haiing jong utei u rangbah, ki la ioh jingtip haduh ka por 5 baje eiei halor katei ka jingshah pyniap jong u.
Nyngkong ia ka metiap jong utei u riew rangbah, uba la shah pyniap, la lap nyngkong da ki riew paidbah, ha kaba ka rukom shah pyniap ruh, ka la long kaba itriem eh, namar la suba ki runar kiba la pyniap ia u, nyngkong ki la pom shwa da ki tiar ba nep, hadien kata ki sa lynthem maw ha ki bynta jong ka khlieh, haduh ba ka khlieh kan da pra.
Shillong:Ki seng saiñ pyrthei ba don ha ka Liang Pyrshah hynnin ka sngi ba-ar, ki la pynpaw ïa ka jing sngewkhia halor ka jingbym kren eiei u Lat halor ki sienjam ba la shim da ka Sorkar ban leh eiei ïa ki kam ba kongsan ka Jylla kynthup ka jingwan rung kyrthep ki bar jylla sha Jylla.
“Ka jingkren lamphrang u Lat kam shym la kdew satia ïa ki sienjam ba la shim da ka Sorkar ban leh eiei halor ka jingrung ki bar jylla, ka jingshngaiñ bad jingïada ïa ki paidbah ba sah ha khappud," ong u MLA ka Congress na Umsning Dr Celestine Lyngdoh haba ïashimbynta ha ka jingïatai ïa ka jingkren u Lat.
Ula ong ba u Lat u khlem kren eiei ïa kiba bun ki jingbym lah treikam jong ka Meghalaya Energy Corporation Limited (MeECL) bad ka jingbym lah pyntrei bha ïa ka Jal Jeevan Mission ha ka Jylla nalor ka sienjam ba la shim ban pynthikna ïa ka jingtreikam haba shit haba shai ha ka synshar khadar.
U MLA ka VPP na Nongkrem Bah Ardent M Basaïawmoit ula ong ba u Lat ka Jylla, u khlem kren eiei halor ka kam ban pynrung ïa ka ktien Khasi ha ka khyrnit ba phra jong ka Riti Synshar ka Ri India.
Ula kynnoh ruh ba ha kine ki san snem ba la leit, ki paidbah ki la im ha ka jingtieng bad la pynbor ruh ïa ki briew ba kin shim ïa la aiñ ha la ka jong ka kti haba ai nuksa ïa ka jingjia ha kaba saw ngut ki runar ki la shah bomïap ha ki paidbah ha Shangpung, West Jaiñtia Hills District.
Halor ka kam khappud, u Bah Ardent ula ong ba ka Sorkar kam dei ban ai ei ïa ka jaka ba kordor sha ka Assam ha ka kyrteng jong ka jingïapynbeit pud.
“Nga khuslai naba ka jingleh kyrkieh ïa kano kano ka kam ka lah ban lam sha ka jingbijai ei," ula ong haba kdew ïa ka jingïakren khappud ba dang ïaid mynta ban pynbeit ïa ki hynriew tylli ki jaka ïakajia ba dangsah.
Ula ong ba khlem pep, ka kajia khappud ka dei ïa kaba hap ban pynbeit hynrei bun ki shnong ha ri-lum Khasi kila leit sha Assam namar ka MoU.
Haba ïaroh ïa ka jingtrei shitom jong ki Pulit ban ïakhun ïa ka thma pyrshah ïa u drok ha Jylla, u Bah Ardent ula kdew ïa ka jingdonkam ban leh tyngeh ïa ki nongkhaïi drok bad pynthikna ba kin shong slem bha ha along.
Ula kyrpad ruh ïa ka Sorkar Jylla ban buh noh ïa la ka jong ka rehab centre haba buh ha ka jingmut jingpyrkhat ba ka jingsumar ïa kiba la ngop ha u drok ka dei kaba rem dor bha bad ka dei ka jingeh ïa kiba bun ki Kmie ki Kpa.
Une u nongïalam ka VPP ula ai jingmut ïa ka Sorkar ban pynïadon bynta ïa ki stad ki jhad jong ka Jylla ha ka State Education Commission.
Dei Beit ban nym ailad ia ka sorkar ba kan shu sngap ia kaba dei hok ban leh na bynta ka Kam iap Kam im Jong u paidbah.
Ka MoU kaba dei ban pynjanai bha khnang ba ka shongsuk shongshngain kan long kaba tikna.
ha u prah beit wat lada khlm jop na mylliem ruh nga sngew kumba jop lang u prah na mylliem ba triem plt arden.
Shillong:U Vice-president jong ka seng Khun Hynñiewtrep National Awakening Movement (KHNAM) u bah Thomas Passah, u la iathuh ba ka seng ka la pynkhreh bad la dep ban iaid ruh la arbnai na bynta ban pynkhreh ia ka elekshon MDC ka ban long ha u snem 2024.
Haba iakren bad ki nonglum khu bor, u bah Thomas Passah u ba dei u Vice president jong ka KHNAM, u la iathuh ba ka seng hi ka la iaid la ar bnai mynta, na bynta kane ka elekshon MDC, wat la ki khlem pynieng kyrtong satia ha ka elekshon MLA ba dang shu dep shen.
Haba iadei pat bad ka jingbym pynieng kyrtong jong ka KHNAM ha kane ka elekshon MLA kaba dang shu dep, u bah Passah u la iathu ba ki don kiba la wan ban pan tiket na ka seng, shibnai shwa jong ka elekshon, hynrei na ka jinglyngkot palat jong ka por, ka seng ka la rai ban kynrandien bad pynkhreh pat ia ka elekshon MDC.
Haba iadei pat bad ka jingkiew jong ka parti riewlum ba thymmai ha ka jylla kata ka Voice of the People party’ (VPP), u vice president jong ka KHNAM u la iathuh ba ka jing kiew jong kane ka seng kamdei satia na kino kino ki daw, hynrei ka dei beit tang kawei ka daw bad kata ka long beit ba ki paidbah hi ki la kwah ia ka jingkylla.
“Namar kumba long mynta ngi la ioh ia ka jylla la sanphew tylli ki snem hynrei ngi khlem iohi eiei bad ka lah ban dei na kata ka daw ba ki paidbah ki la phai khmat noh sha kane ka parti ba dang thymmai ha ka jylla kata ka VPP", la iathuh u bah Thomas Passah.
Shillong:U Myntri Rang bah jong ka jylla Meghalaya u Conrad Kongkal Sangma, u la iathuh hapoh ïing dorbar thawaiñ jong ka jylla Meghalaya, ba ka shnong Mukroh ka don bad hap ha jylla Meghalaya.
Kane ka jubab jong u Myntri Rang bah jong ka jylla, ka dei hadien ba ka la don ka jingbuh jingkylli na u MLA jong ka North shillong constituency, ba lada ka shnong Mukroh ka hap ne em ha jylla Meghalaya, namar ka la don ka jingkam hapoh ïingdorbar thawaiñ jong ka jylla Assam.
U Conrad Sangma, u la iathuh ba ka shnong Mukroh ka hap ha jylla Meghalaya, khlem da artatien, namar lada pynshong nongrim ia ka jinglum census ka don ha jylla Meghalaya, ka jing pyntreikam, ia ka Skhim MNGREGA ruh ka don ka VEC ha Laskein Blok, ka don ruh haduh 502 tylli ki Jobcard bad ka don ruh ia ka polling station ha ka elekshon ba dang shu dep ha kaba, katei ka shnong ka hap hapoh Mokaiaw constituency, ka don ruh ka Mukroh-A ba don 802 ngut ki nongthep vote shynrang bad 794 ngut ki nongthep kynthei.
Ka shnong Mukroh ka don ruh ia ka dukan sam ration na jylla Meghalaya, ha kaba 235 tylli ki card ration la ai sha ki nong shong shnong jong ka Mukroh-A bad kiba ioh jingmyntoi ki la poi 1285 ngut.
Ha Mukroh-B pat ki nong ioh card ration ki la poi 179 tylli bad ki nongioh jingmyntoi ki la poi sha ka 974 ngut.
U myntri rangbah u la iathuh shuh ruh ba ha shnong Mukroh ka don ruh ka skul sorkar ba la tip kum ka Mukroh Government Lower Primary school bad ka Mukroh Health Sub Center lem bad kiwei pat, ha kaba u la iathuh ruh ba wat ki Skhim sorkar pdeng ruh la pyntreikam pat da ka sorkar Meghalaya kum ka PMAYG, Jal jeevan, SBM bad kiwei pat.
Haba iadei bad ka jing shah siat iap jong ki san ngut ki nongshong shnong jong ka Mukroh,u Myntri Rangbah u la iathu ba ka jingtohkit hi ka dang iaid shakhmat bad ia ka case ladep ban register ha Nartiang police station.
Shuwa kane, u Nongïalam ka VPP bad MLA ka Nongkrem Bah Ardent M Basaïawmoit ula pynpaw ïa ka jingsngewkhia halor ka jingshngaiñ bad jingïada jong ki briew ba sah ha ki shnong khappud bad ong ba ki paidbah ki im hapdeng ka jingsyier bad pynpyrkhat ba hato ka lah ban dei na ka jingjem palat jong ka Sorkar Jylla kaba la pynshlur ïa ka Assam wat ban kam trai ïa ka Mukroh.
Haba jubab ïa kane, u Myntri Rangbah ula ong ba ha kine ki 50 snem, la sakhi ba ki don ki jingjia kiba jia ha ki jaka khappud bad kane hi ka mih na ka jingïakajia pud bad ka jingbym pat lah ban ïapynbeit ïa u pud u sam.
Katkum ka jingong jong u, dei namar kane, baroh arliang mamla kila kam trai ïa ki jaka bad lam sha ki jingjia bapher bapher.
“Na kata ka daw ka sorkar MDA-I ka la angnud ban pynbeit noh ïa ka jingïakajia pud, na kata ka daw ngi la ïeng skhem bad soi ïa ka MoU.
Namar kata, ngi la ïatrei mynta ban nang ïajam shakhmat ha kaban lah pynbeit noh ïa ka jingïakajia sa ha ki hynriew tylli ki jaka ba dangsah," ong u Conrad.
Haba u Bah Ardent ula dawa ïa ka jingkular ba ka Sorkar kam dei ban ïapeiñ ïa ka jingshngaiñ bad ka jingïada ïa ki briew ban kiar noh na kawei pat ka jingjia ther kuli, u Myntri Rangbah ula ong ba ka long kaba donkam ban pynkhlaiñ ïa ki bor Pulit ka Jylla ban pynsngew shngaiñ ïa ki paidbah.
“Namar kata ngi la jam shakhmat ban pynkha ïa ki border outpost, pynkhlaiñ ïa ki briew," ong u Conrad haba ban jur ïa ka jingdonkam ban ïakren bad ïatreilang bad ka Assam ban lah pynneh ïa ka shongsuk shongsaiñ ha ki jaka khappud.
Nalor kane, u Myntri Rangbah ula pntip ba ha ki jaka khappud jong ki Jylla, ka Sorkar ka la pynkha haduh 7 tylli ki border outpost.
Nalor ki Police Station bad Outpost bala don lypa, kila don ruh ki Police Station ba tymmai bad ki Police Outpost kiba la pynïeng shajan jong ki jaka khappud bad ka Assam.
U pyntip ba ka Sorkar kala dep thaw biang ia ki Regional Committee ba la khlieh da ki Myntri Sorkar ban ïapynbeit ïa ki hynriew tylli ki jaka bym pat dep ïapynbeit bad ka Assam.
Shillong:Ka kong Rosetta Mary Kurbah ka la shah thung kum ka Deputy Commissioner jong ka East Khasi Hills District Shillong ha ka jing bate kam thymmai ia ki ophisar ha ka sngi nyngkong.
Ka kong Kurbah kaba la long teng kum ka Deputy Commissioner jong ka East Jaiñtia Hills District bad ka Ribhoi district.
Katba u S.
C Sadhu u Deputy Commissioner jong ka East Khasi Hills District, u la shah thung kum u director jong ka tnat Community & Rural Development Meghalaya, Shillong bad un bat ruh ha kajuh ka por kum u Secretary jong ka sorkar jylla na bynta ka tnat Fisheries & Water resources Development.
U Deputy Commissioner jong ka East Garo Hills District,u Jagdish Chelani u la shah thung kum u Deputy Commissioner jong ka West Garo Hills District, katba u Swapnil Tambe pat u la shah thung noh kum u joint secretary jong ka sorkar jylla ha ka tnat Education Department bad Directorate of School Education,Literacy & Special Project Director ia ka SSA.
U Vibhor Agarwal pat la thung kum u Deputy Commissioner ba thymmai jong ka East Garo Hill District.
U bah G Mawphlang u Deputy Commissioner jong ka South West Garo Hills District, u la shah thung noh kum u Deputy Commissioner jong ka Eastern West Khasi Hills District.
Katba u W.
Nongsiej, Deputy commissioner jong ka Eastern West khasi Hills District pat la thung noh kum u Secretary jong ka sorkar Meghalaya na bynta ka tnat prisons & Correctional services Department.
kong Rossetta Mary Kurbah i dei i ba trei shitom shibun bad I ba kloi ban iarap ia klbriew ki ba shemlanot.
I long I briew i ba shemphangna bunki liang ki jingmut jingpyrkhat, I long ka longkmie ba sngewrit ba watkikhunruh kiym meng ne sgewsarong.
I wan na kaing kabadon ba em tang i I’m shisur shidur.
Shillong: U Lat jong ka jylla Meghalaya u Phagu Chauhan ha ka sngi nyngkong haba leit ai ha jingkren ha ka sngi sdang jong ka dorbar mang tyngka jong ka jylla Meghalaya, u la iathuh hapoh ka ïingdorbar ba ka long ka man jong ka jylla ka shong suk shong shngaiñ bad ka sorkar jylla ka don ruh ka jingthrang ban pyndep noh ia ka jingiapynbeit pud ha ki hynriew tylli ki jaka ba dang ia ka jia bad ka jylla Assam.
U Chauhan u la ong ba ka jing shngaiñ jong ki nong shong shnong, ka shong suk bad ka jingshgain ka dei kaba donkam na bynta ka roi ka par bad ka jingkiew sted jong ka jylla.
U la ong ruh ba ban pyntikna ba ka jing ai jingiada ia ki paidbah nong shong shnong jong ka jylla kumba hynñiew tylli ki border police outpost, yn sa pynieng noh shen.
Haba iadei bad ka jingjia shah siat iap ha Mukroh, u la iathuh hapoh ïingdorbar ba ka sorkar ka ladep ban thung ia ka kynhun tohkit ka ban khlieh da u nongbishar bad ka ban ai ruh ka jingbishar ba hok ha kito kiba la ngat ha katei ka apot.
Haba iadei pat bad ka jingiakren iasuk ba la iaid shakhmat hapdeng ka seng kiengatiar Hynñiewtrep National Liberation Council (HNLC) bad ka sorkar, u Chouhan u la iathuh ba ka sorkar ka la pyniaid shakhmat ia ka jingiakren bad ban pyndep ruh kloi katba lah bad u ai khublei ruh ia ka sorkar pdeng kaba la ai ka jingkyrshan haba iadei bad kane ka jingiakren.
U Phagu Chauhan, u la iathuh ruh ba ki kam ba kane ka sorkar ka la pyntyllun shakhmat ka dei haba iadei bad ka mat pynbeit pud pynbeit sam, kaba la slem bha hapdeng ka jylla Assam bad Meghalaya.
Hadien ka jing iakynduh ba bunsien hapdeng ki sorkar jong artylli ki jylla, ha kaba nyngkong ki la rai ban pynbeit shwa ia ki hynriew tylli ki jaka ba la ia kajia na ki khatar tylli, ha kaba ki hynriew tylli ki jaka ki kynthup ia ka Tarabari,Gizang,Hahim,Boklapara,Khanapar-Pilingkata bad Ratacherra.
Ki Regional Commitee ba la khlieh da ki myntri sorkar jong ki ar tylli ki jylla ki la leit jngoh ia ki a bun ki bynta bad shong jingialang bad twad jingmut na ki trai jaka kiba shong ba sah ha kitei ki jaka.
Katkum ka jinglum jingtip na ki lai tylli ki regional commitee,ka memorandum of understanding (MoU) la dep ban iasoi da arngut ki myntri rangbah ha ka jingdonlang u Myntri ki tnat kam pohïing jong ka ri.
“Nga dap ruh ka jingkmen ban iathu hapoh ka ïingdorbar thawaiñ, ba ka sorkar jylla ka thrang ban pyndep noh ban pynbeit sa ia hynriew tylli ki jaka kiba dang sah.
Kane ka long ban pyntikna ba kito nong shong shnong ba sah ha ki khapud kin ioh ia ka jingshngaiñ, ka shongsuk bad ka roi ka par" ong U Lat.
Nalor ka jing pyniaid beit pyniaid ryntih ia ka ain, u lat u la iathuh ba ka tnat Pulit jong ka jylla Meghalaya, ki la pynlong ruh ka jingtohkit ia kiba bun ki case.
Kane hi ka la kyntiew ia ka jing register case na ka 39.
76 persen ha u 2022, lada ianujor ia ka 32.
2 persen ha u snem 2019.
U la iathuh ruh ba ka kynhun Pulit jong ka jylla Meghalaya ka la pyrkhing bha ia u drok, ha kaba jingioh kurup ka long haduh 72 klur tyngka ha ryngkat ka pisa ba 60 lak tyngka, la ioh kurup ha u snem.
Kham mynshwa ka sorkar jylla ka la wanrah thymmai ia san tylli ki emergency service station, khyndai tylli ki police outpost bad san tylli ki police station ba thymmai.
Shillong: U General Secretary jong ka parti United Democratic Party (UDP), u Dr Jemino Mawthoh, haba ia kren bad ki lad pathai khubor, hadien jong ka jingiakynduh lang jong ka CEC ka parti UDP, u la ong “Kumno ngi don tang 19 ngut ki MLA na ki parti riewlum kumno ngin thaw sorkar".
U la ong “Ngi don tang 19 ngut ki MLA na ki seng riewlum bad ngim lah ban thaw sorkar lang bad kiwei ki seng kum ka Congress bad ka TMC" namar ki dei ki national parti.
Kumta, wat la ka don ka jingpyrshang, myn ha kane ban thaw ia ka sorkar da ki parti riewlum, hynrei ka long kaba eh bha, namar ba ki paidbah ki la dep ai ia ka rai bad ban iakhlehlang bad kita ki national parti.
U General Secretary jong ka parti, u la iathuh ruh, ba haba iadei bad ka jingmih iakhun jong uwei na ki nongialam jong ka parti UDP bah Bindo M Lanong wat hadien ba ka parti ka la dep ban pynduh tiket, ha kaba u Dr Jemino Mawthoh u la iathu ba ka parti kam shym la khang satia ia i bah Bindo M Lanong ban iakhun ia ka elekshon, hynreì ka la phah ia u ba un iakhun na ka constituency ba u la juh ia khun teng bad jop teng ruh, kata na East Shillong constituency.
Haba iadei bad ka jing ialeh pyrshah jong u bah Bindo M Lanong ia ka parti UDP ka parti kan sa shim ia ka rai bad ia mir jingmut bha ha ka core committee, shwa ba kin shim ia ka rai.
Haba iadei pat bad ka parti VPP, u General Secretary jong ka parti UDP u la ong ba na ka liang jong ka parti hi kam don eiei ban ong, hynrei ki burom pat lada ki don kum kita ki ban leh bha ia ka state hi baroh kawei.
Haba iadei pat bad ka jing bymdon jong ka parti UDP ha ka liang pyrshah, u General Secretary jong ka parti u la iathu ba hadien jong ka elekshon 2013 ki la don ha ka liang pyrshah san snem, hynrei ka parti na ka 8 ngut ki MLA ba ki la jop ha ka elekshon 2013, ka la hiar sha ka 6 ngut ha ka elekshon 2018, hynrei mynta na ka 6 ngut ki MLA ba ki la jop ha ka 2018, ki la kiew sha ka 11 ngut ki MLA bad kyrmen skhem ruh ba ka parti UDP kan jop na Sohiong constituency bad kan leh bha ha ka MDC ban wan ruh kumjuh, la iathuh, u Dr Jemino Mawthoh.
Shillong: Ka jingialang jong ka Central Executive Committee (CEC) jong ka parti United Democratic party (UDP) kaba la pynlong ha ka sngi nyngkong, ki la ioh ban iakren ia ka elekshon ka ban sa long ha Sohiong constituency, ka elekshon MDC bad MP ka ban sa long la shem snem.
Haba iakren bad ki lad pathai khubor, hadien ba la wai ka jingialang u General Secretary jong ka parti u Dr Jemino Mawthoh, u la iathuh ba haba iadei bad ka Sohiong constituency, kaba la pynkynriah noh ia ka elekshon hadien ka jingkhlad ba kyndit noh u kyrtong jong ka parti na katei ka constituency u (L) bah HDR Lyngdoh ka tnat pyniaid elekshon ki la pynkynriah noh ia ka elekshon bad kumba long hi ba haduh mynta kim pat pynbna satia ia ka tarik.
Hynrei na ka liang jong ka parti UDP, pat ki la iaid shakhmat ban pyntyllun ia ka kam bad ban pynbna noh ruh ia ka kyrteng jong u kyrtong, u ban iakhun ia ka elekshon na Sohiong constituency.
Kumta u Dr Jemino Mawthoh, u la iathuh ba ha ka 25 tarik lber 2023, ka parti UDP kan pynlong ia ka jingialang ban pynbna noh ia u kyrtong jong ka UDP, u ban iakhun na Sohiong constituency.
U Dr Jemino Mawthoh, u la iathuh shuh ruh, ba haba iadei bad ka MDC elekshon la shem snem ki la pynkhreh bha bad aiti ruh ia ki kam sha ka core committee jong ka parti ban pyntyllun shakhmat ia ki kam jong ka parti, na bynta ka elekshon MDC bad MP.
Haba iadei bad ka MP elekshon u Dr Jemino Mawthoh u la ong ba ka MDC bad ka MP hi ka jing pynkhreh kan long beit syndah syndah.
U la ong ruh ba ia u kyrtong MP, hi ka parti kam pat dep rai satia haduh mynta bad ki dang hap ban iakren bad shong pyrkhat bha ha ryngkat ka state election Commitee ha shwa ban shim ia ka rai ba biang tam.
Haba iadei bad ka jingiakynduh lang jong ki nongtrei jong ka parti ne kata ka (General council) u Dr Jemino Mawthoh u la iathuh ba ka la don ka jingiakren ba ha u bnai Jymmang, mynta u snem kin sa lah ban pynlong ia kane ka jingialang, namar ki la pynkynriah noh ia kaba ka don ka jingiatakhuh bad ka elekshon ba dang shu dep shen.
Ha u snem 2028 ka UDP kan sa jah noh na kane ka Ri khasi ba ieid jong ngi….
ka dei tang ka party ñiangkohnguh jongno re jongno….
Shillong: Ka parti United Democratic party (UDP) ha ka 20 tarik Lber ka la lum ia ka jingiakynduh lang jong ka Central Executive committee (CEC), ha ophis treikam jong ka parti ha Bomfyle road Shillong.
Haba kren sha ki kotkhubor, u General Secretary jong ka parti UDP, u Dr Jemino Mawthoh, u la iathuh ba ha kane ka jingialang la wan don lang da kiba bun ki nongkitkam ba hakhmat jong ka parti, kynthup ia ki MLA,ki MDC,ki nongkitkam ruh na ki district bapher bapher, ki kyrtong kiba ka parti ka la pyniakhun ha ka elekshon kaba dang shu dep.
Ka parti ka la iakren ruh ia ka jingwad bniah bad lum jingtip ruh ia ka jing ioh jong ka parti tang 11 ngut ki MLA, wat la na ka liang jong ka parti UDP, hi ka la khmih lynti ban jop bun ngut ki MLA.
U General Secretary jong ka parti UDP, u la iathuh ruh ba ka elekshon 2018, ka parti ka jop tang 6 ngut ki MLA, hynrei ha kane ka elekshon ba dang shu dep, ngi la ioh haduh 11 ngut ki MLA bad ka jingioh vote jong ka parti ha khasi jaiñtia ka la kiew bha kata da 24.
6 persen.
Ka parti UDP ka la leh kham bha ha kane ka elekshon, kaba dang shu dep bad yn nang pynkhlain ruh ia ka parti bad trei nangne sha khmat, la iathuh u Dr Jemino Mawthoh.
Haba iadei bad ka jingbymioh jong ka parti UDP, wat tang uwei ruh u MLA na rilum Garo, U Dr Jemino u la ong ba ia mynta um pat lah satia ban tip balei ba ka parti UDP ka hiar bha ha rilum Garo,wat la ha ka MDC elekshon 2019, ka jingioh vote ka parti ka kiew bad ha ka elekshon shiteng samoi, jong ka Rajabala constituency ruh ka kiew bha.
Kumta ban lap ia ki daw hi na ka liang jong ka parti, ki hap ban pynlong ka jingwad bniah bad mir jingmut ha ryngkat ki nongialam jong ka parti ban lap ia ki daw tynrai.
Haba kylli pat la ka jinghiar jong ka parti, ka dei ba ki la bun palat ki parti riewlum, u Dr Jemino Mawthoh u la iathuh ba kumba u la ong, ki bun bha ki daw.
Shillong:Ha ka miet jong ka sngi saitjain, ka 18tarik Lber 2023, U Bah Sekharaia Songthiang (25), uba shong ba sah sha Umsning, ula shah dung ha ki runar, ha lad Them metor, ha ka por kumba 9baje mynmiet.
Katba kum ka jingiathuh jong ka hynmen jongu, ka kong Princi Songthiang, la sngewthuh ba ha katei ka miet, U Bah Sekharaia, u iaid da ka kjat na ka jaka bylla misteri jongu ha Mawshbuit ban leit sah bad katei ka para sha Mawlai Nonglum; hynrei, ynda poi haba don iew die syiar, ha lad Them Metor, ula mad pynban, ia katei ka apot ba sngewsih, ha kaba ula shah dung na shadem.
Ym tang katta, kitei ki runar, ki don jingthmu ruh ban lute ia ka pisa bad ka mobile jong utei uba la mynsaw, tangba kim shym la ioh satia.
La iathuh ba kiba dung ia utei u samla, ki dei kiba kren da ka ktien dkhar.
Wat ha katei ka jingmynsaw, ha kaba ka jingdung ka la poi sha u klongsnam, hynrei, ym shym don satia mano mano ba iarap, ia utei u samla bad la leit buh ia u sha iing ka kong Princi, ha ka por 3baje mynstep, da ki briew kiba kam, ba ki la lap ia u na Mawprem.
Ka kong Princi, ka sngewlyngngoh shibun halor ka jubab jong utei uba leit ialam ia utei u para sha iing, namar ba um leit ialam sha ki pulit Lumdiengjri, haba u leit lap na Mawprem bad nangta, u iathuh ruh, ba um don mobile phone satia.
Mynhynnin ka step, na ka liang jong ka kong Princi, ka la leit ai jingujor sha ki pulit, halor katei ka jingjia bad U bah Sekharaia, u dang don ha ka jingshah sumar ha NEIGHRIS, hadien ba ym lah shuh satia ban sumar ha Civil Hospital.
“Phi wan naei khun la katta miet?" la buh jingkylli ka kmie kaba dang pule kotbah ha kamra thiah“Shu wan donkam bad uwei u paralok phi mei" la jubab u khun da ka ktien kaba jem.
“To khie leit bamja shwa" la ong ka kmie“Une u khynnah ngan hap tohkit bha lashai namar ba u la mlien ka shangmiet kumne khlem da tip kaei ka kam kaba u leh" la ong ka kmie ha la poh mynsiem bad ka dang iai pule sa shiphang ia ka kotbah“Mei phin bam une u soh apple ngan pynkhoh" la kylli ka khun kynthei“To khoh khoh, khun" la mynjur ka kmieKa para ka shu peit ia ka jingleh bunkam u hynmen shane shatai i kumba um kwah ban iashongkai lang.
Ka kmie ka shu sngap bad ka buh jingmut ban iasyllok bad la u khun ha kawei ka sngi.
Ka kmie bad la ka khun kynthei ki la iabam soh lang ha kamra shetja.
U khun shynrang pat u muja ka peit sport ha kamra pdeng.
Ka kmie bad la ka khun ki ia myllen ka iathuh khana ia kane katai.
Katba ki dang ia myllen ka iathuh khana kumno re kumno ka khun kynthei jong ka ka poi iathuh khana ia uwei u khynnah shynrang dang ha ka rta kumba 19 snem ba u la m ad ia ki kynja jingdih ba shyrkhei.
Kata ka jingiohsngew jong ka na la ka khun ka la pynieng shkor ia ka.
Ka kylli bniah bha na la ka khun.
“Pha tip thikna?" kylli ka kmie“Ngam bakla phi mei ba la iathuh da ki briew kiba ithuh bad tip bha"“Ah! ka pyrthei aiu kum kane" la kren bynniaw ka kmie“Balei phi ong kumta mei?" kylli ka khun“Yn ong shuh kumno haba la ker tawiar tang ki jingsniew suda.
Ym i don jingkyrmen shuh ia ka pateng ka ban wan" ong ka kmie bad ka leh khia jingmut“To phi mei ynnai khuslai than" kren ai mynsiem ka khun“Shim bam pynlut noh phi uto shi slais" ong ka khun“Ai hangne" ong ka kmie“Theh mei" ai ka khun ha u bol rit rong sawHaba dep bam soh ka kmie ka leit sha kamra ba don u khun shynrang.
Une kynjai ha ka peit sport football bad ka peit mobai artat“Mem pat thiah khun" ong ka kmie“Em phi dang katta ruh" u peit baje syndon na mobai“Balei phi wit ne ba nga pynheh volume" u kylli na ka kmie“Em, nga shu ong kein" ong ka kmie bad ka rung noh sha la kamra thiahKa khun kynthei ruh ka la leit thiah noh sha la kamra.
Ka por ka la nang iaid bad ka por ka dap artat 11:30 mynmiet.
U khun shynrang u ieng ban pynlip noh ia ka Tv bad pynlip syndon ia ka light.
U rung sha la kamra thiah.
Jar la kynjah ba la pynlip ia ka Tv.
Ka step lyiur ka la wan ha ryngkat ka jingdum slap.
Ka kmie bad ka khun ki la khie bad iadihsha lang.
U khun shynrang u dang ha jingkynoi ka jingiohthiah.
“Mei, ong ha i Bah seh ban nym leh tatoo ha tyrpeng ba ima bad ba i kamkai" ong bad kren rit sur ka khun“Oh! u leh kumta seh!" leh kyndit ka kmie“Phim iohi seh?" ong ka khun“Em, nga khlem kynmaw peit" jubab ka kmie.
“Ka kam agent die jaka kein" u la iathuh bad ka rkhie“Kata te ka biang tangba hap sian" ka ong“Phi lei uba pnah kumne kum u jalyeit te la khapngiah ka synduk" ong ka Aitilin bad ka rkhie“Te, kane ka jait kam ka long kumta te lada donbok" pynphai ktien u Hiram.
“Wat ju ong donbok seh haba la long Khristan ruh" pynpaw ka Aitilin bad ka pynkyndit ia u Hiram u bym ju iohsngew koit kum kata ka jait jingong“Phi mut kumno kmie?" u ong bad ka peit shlip ia ka“Shu ong beit lada u Blei u ibit ne shah ba ngan long briew" ka pynshai“Kumta pleng!" ong u Hiram“Kumta kein" ka ong bad ka wiat rymmuinKumne ki iaid ki sngi ki por kane ka longiing u Hiram bad ka Aitilin ka tyllun ha ka jingsngewtynnad ha ryngkat bad la ka kiaw kaba la sdang phuh niuhlieh lai powa na ka khlieh jong kaHaba ka Naphibanbet ka la dap 3 snem ka Aitilin ka la ioh khun biang da i kynthei hi iba bhabriew bha lymphuin lymphoin.
La pynbaptis da ka kyrteng Ibahunlin.
Kine arngut ki nongpynioh pateng ha la ka kur ka jait ki la nangheh nangsan ha la ka sngi.
“Mynta ka sngi nga ioh komishon T50,000 hajar tyngka" ong u Hiram bad sei syndon ban pyni da ka lut T500 ia la ka lok“Ka la iarap shibun ia ngi.
Kyrmen phin sa ioh biang kaba kham heh arshah na kane" pynpaw ka Aiti bad ka niew ia kita ki pisa ba la theh da ka jri robarbanHa kata ka miet u Hiram ha la marwei shimet u pyrkhat ia la ka mynnor.
“Lada nga iapoi bad ka Rikynti tip ngan long kumno.
Bad lada nga pas ia ka kyrdan pule kumba phah i mei i pa tip ngan long kumnno mynta.
U briew u lah ban plan ia kaba ban sa wan da la ka jingmut hynrei u Blei pat u pynphai da kumwei pat.
Kumba ka paw i kumba ki ieid bha ia ka Aitilin.
Nga sngewkmen na ka bynta kane" u kren marwei ha la poh mynsiem; katba ki khun bad ka menkmie ki iohthiah ngai ngai“Kpa, phin leh kumno ia ka Lamhun ba ka la iaid da kane ka lynti kaba ngam poi pyrkhat.
Lada dei u para jaitbynriew Khasi ngam da khuslai than da ka long kumno kumno ruh hynrei mynta ha u dkhar syndon kata ruh u Bihari u bym da biang kyrdan bad ha ka bylla lyngkhot lyngkhai shabar muluk syndon" kren diaw ka kmie u Hiram“Wow! kmie yn leh kumno kein" kren sngewsih u kpa i kum ban khni iam“Haba shet shisha ka khun kynthei te kmie sngew kum ban bthei ka shadem bad ki jingkyrmen ki la shu kylla berong kumba per ka sla dieng ha sla um.
Dang lah hi kmie ban pyndkut ne pom noh ia une u ‘sai jingieid hapdeng jong ki?" twad jingmut u menkpa.
“Ban pom kat ia kata te kpa la donkam shisha da ka khanshi/wait ba nep har har hynrei ym lah te" ai jingmut ka menkmie“Ani! kaei kane kaba wan ha longiing jong nga! Beit nawei kynriang shawei! Lada kynriang u shynrang dang biang ha ka kynthei te la pra ki thied jabieng" ong u menkpa“Peit pat ka iing u bah Bruton bad ka Larissa, mynnor ki long kumto hynrei mynta ki suk met bad mynsiem.
Ngi pat la kumba sdien ha suin.
Hangno ngi tam hangno ngi duna ba ngi long kumne?" kren dap iam ka Sandra“Sepei ka jinglong nos ka Lamhun ka ioh pynban da u dkhar.
Da u long sa uei uei ruh ngam sngewtynnad ngam sngewdtynnad" ong u kpa“Shano shuh ngin phai kpa? Nga sngew sheptieng ioh ngin poi ha jaka ri tymmen" ong ka kmie bad ka piam khak ia la u menkpa.
Hynnin ka sngi,ka sorkar MDA-2 ba la lamkhmat da ka party NPP+BJP+UDP, etc.
ka la sdang ban ailad ia ka ktien Hindi hapoh Meghalaya Legislative Assembly lyngba ka jingkren u Lat da ka ktien Hindi.
Ha ka jingshisha,kat haduh mynta,ka ktien Khasi/Garo ka dei ka 1st language namar ka dei ka ktien lajong(mother’tongue),ka ktien Phareng pat ka dei ka 2nd language ne ka ktien kaba ar bad ka Hindi pat ka dei ka 3rd language ne ka ktien kaba wan ha ka kyrdan kaba lai ha Meghalaya.
Hynrei kane ka sorkar ba la lamkhmat da ka NPP,BJP, UDP, etc pat ka la pynkylla khongphong pynban da kaba pynlong ia ka ktien Hindi kum ka ktien kaba nyngkong(1st language) da kaba ailad ia u Lat ba un kren da ka Hindi.
Ki paralok Garo i kumba ki kmen bha katba ki para Khasi pat ki sngap jar jar.
Mar ia sdang kane ka sorkar,la ai dak lypa ba ki paralok na Garo ki la sdang ban leh trai khlieh( dominate) ia ka ri Khasi-Jaintia jongngi.
Ka dei ka buit barieh(hiden plan) jong ka sorkar BJP na Delhi ban thung khnang ia u Lat kum u ksiang(central political agent) da u bym nang ban kren Phareng ha ki Christian state ba shong ki ‘riewlum(tribal areas) kum ka Meghalaya khnang ba ka Hindusm kan treikam noh suki suki ha kum kine ki jylla.
Ki tip bha na Delhi pyllein pyllein ba ha kito ki Christian State kum ka North East bad South India,ki briew ki kham khein kor,kham bang bad sngewthuh bha da ka ktien Phareng(English language) namar ka dei ka ktien ki nong Europe.
Hynrei,ki BJP bad ki riew ngeit Hindu pat ki shun thlong mluh thlong sying bha ia ka niam Christian bad ka ktien Phareng namar kidei kiba wan na shabar ka ri India.
Na kata ka daw, ki pyndonkam da ki party bad ki briew jong kito ki state ban da rap jot ia ka jingthmu bareh jong ki Hindu bad RSS nangthie na Delhi.
Lyngba kane ka buit rieh jongki,suki suki kin sa jop ban pynduh jait ia ki Christian kumba ki la sdang leh ia ki Muslim ha Assam mynta.
Ka jingpynrung ia ka ktien Khasi bad Garo ha ka Khyrnit kaba phra(Eight Schedule) ka la kylla long pynban tang kum ka jingphoh sniew ruma namar ki nongialam jongngi kim nud saham satia ioh duh shuki ne duh iktiar.
Dei hi ma ki kiba shet kylla ia la ka jong ka ri bad jaitbynriew lajong.
Ki ia shah bad kyrshan pynban ia ki briew na Delhi ba kin iuh roit bad leh trai khlieh katba ki mon ia ka ri jongngi.
Mynta ki la lah ban pyntroin ia ka party Congress bad sa ka thong kaba ar ka long sa ban pyntroin ia ki Niam nongwei kum ka niam Muslim bad Christian.
Lada ki nongialam Niam kim sngewthuh ha kane ka por, bad kin dang iai ngat ha kane ka apot bad jingriam(political trap) jong ka BJP, kan sa poi ka por ba kin nym lah shuh ban khie khlieh namar ka BJP kan nion beit ia ki kumba nion ia ka party Congress ha kine ki snem ba la dep.
phah kynriah noh ia u lat , wan rah da u ba ngi  ia sngewthuh lang ban ia krenMDA = Ksew nguid prie.
Ia mynjur hi ban pynrung ia ka ktien Khasi bad Garo ha ka khyrnit ba phra ka riti synshar paidbah.
Shah pat ia ka sorkar India ban thung Lat da u bym nang ban kren Phareng kaba mangi ki Riewlum ngi kham sngewthuh ban iakren bad pyndonkam lut ha ki kam ba iadei bad ka sorkar ne kiwei kiwei ruh ki jingdonkam.
Ki KHASI JONG NGI KI KLET NOH IAKA JINGIALEH LAIDLUID U TIROT SING SYIEM HADUH BAN DA SHAH SET BYNDI(PHATOK,)HADUH BAN DA IAP.
KIANGNANGBAH SHAH PHASI.
KA JING SHAH LEHBEIN BAD SHYNSHAR DONBOR KA JINGLEHHDONBOR  JONG KI PHARENG KABA NGIM LAH BAN KLET.
PHEWSEH MYNTA PAT DA KHONGPONG.
IEIT KTIEN PHARENG.
KJINGKYLLI MYNTA KA LONG KHAM JAN U PHARENG NE KHAMJAN U NONG INDIA.
Shillong:Ki saw ngut ki MLA jong ka Voice of the people party (VPP), ki la mih noh ïingdorbar thawaiñ jong ka Jylla ha ka sngi ba nyngkong jong ka dorbar mang tyngka jong ka jylla.
Ka jingmih jong kine ki MLA, ka dei hadien ba lat jong ka jylla Meghalaya u Phagu Chauhan, u la kren da ka hindi ha ka jing kren jong u hapoh ka ïingdorbar thawaiñ.
Katba u MLA jong ka Nongkrem constituency, Ardent Miller Basaiawmoit u ba long ruh u MLA ba don ha ka liang pyrshah u la ïeng bad kyrpad ia u lat jong ka jylla lyngba u lamphang jong ka ïingdorbar thawaiñ jong ka jylla, uThomas Sangma ba ka jylla Meghalaya, kam dei ka jylla ba kren da ka ktien hindi bad ula ong ruh ba ngi la iaid la kajong bad ka jylla Assam, namar ba ka sorkar Assam ka pyrshang ban phah kren da ka ktien Assamese bad kumta, ula ong “Ngim dei ban ai lad ia kane ba kan wan hapoh ïingdorbar thawaiñ jong ka jylla".
“Ka sorkar india ka khlem leh eiei haba iadei bad ka jingdawa ba ka ktien khasi bad Garo kan rung ha ka khyrnit ba phra jong ka riti synshar ka ri, kumta nga kyrpad ia Lat ba un kren lem da ka kyntien ba ia sngewthuh lang baroh" ong U Bah Ardent.
Hynreì u lamphang u Thomas A Sangma, u la phah sngap noh ia u MLA jong ka Nongkrem constituency bad ha kane ka por u Myntri Rangbah jong ka jylla Meghalaya, u la ïeng ban kyntu ia u bah Ardent Miller Basaiawmoit ba um dei satia ban pynthut ia ka jing kren jong u lat.
Hadien bym hun ia ka jingleh jong u lamphang, ki MLA jong ka VPP ki la pyrta “down down ngi pynrem ia u lat ka jylla ba u kren da ka kyntien ba ngim sngewthuh".
Hynrei hadien ba u Lat u la bteng ia ka jingkren jong u da ka hindi na ka liang jong u bah Ardent Miller Basaiawmoit bad u bah Adelbert Nongrum, bah Brightstarwell Marbañiang bad u bah Heavingson Kharpran, ki la ïeng ban pynpaw ka jing pyrshah bad ki la ong ruh ba lada u lat un dang bteng ban kren ia ktien ba kim sngewthuh kumta kin mih noh napoh ïingdorbar thawaiñ jong ka jylla bad kumta ki la mih noh.
Ki saw ngut ki MLA jong ka VPP kiba la mih noh ki kynthup ia u MLA jong ka Nongkrem constituency bah Ardent Miller Basaiawmoit, MLA jong ka Mawlai constituency bah Brightstarwell Marbañiang, MLA jong ka North Shillong constituency bah Adelbert Nongrum bad u MLA jong ka Mawryngkneng constituency bah Heavingson kharpran.
Shillong:Ka National Cricket Academy jong ka BCCI ka la jied ia lai ngut ki nongialeh na ka Megha laya Cricket Association ban leit iashim bynta ha ka East Senior Men camp naduh u bnai Iaiong 24 tarik haduh u Jymmang 18 tarik 2023, ia ka ban pyn long ha Bengal Cricket Academy, Kalyani.
Ki ban iashim bynta ki long u Kishan Lyngdoh, Raj Biswa kiba long baroh arngut ki nongtied bol bad u Arbin Singh, spin bowler.
Ki ban iashim bynta ha kane ka camp ki long baroh 25 ngut na ka North East Zone ia kiba lah shah jied da ka BCCI lyngba ki jingialehkai bha jong kine ki rangialeh ha ki samoi ialeh kiba lah dep kum ka Syed Mushtaq Ali Trophy T20 tournament, Vijay Hazare Trophy one day tournament bad ka first-class Ranji Trophy.
Shillong: Ka tnat peit mariang jong ka sorkar India, ka India Meteorological Department (IMD), ka pyntip ba mynta ka sngi, kan don ka jinghap slap  kaba jur bha, ha ki katto katne ki bynta jong ka jylla.
Nangta katei ka jingjur slap, kan iai bteng lashai bad la shisngi ruh ha ki bynta jong ka jylla.
Katei ka tnat, ka iathuh ruh ba ha ki 24 kynta ba ladep, ka jinghap slap ha Shillong, ka long 41.
6 mm, ha Sohra 54.
5 mm bad ha Umiam 35.
6 mm.
Ha katei ka por, ka jinghap slap, ka jubor bha ha Mawkyrwat, South West Khasi hills, kaba poi sha ka 65.
4mm.
Ka jinghap slap, ha ki bynta bapher ka jylla, ha ki 24 kynta ba ladep, ka long kumne harum –.
Shillong:Ka parti riewlum ba thymmai ha ka jylla Meghalaya kaba la tip kum ka voice of the people party (VPP) ka la buh thong ba ha ka elekshon jong u snem 2028 ka parti kan sa thaw ia ka sorkar ha ka jylla Meghalaya, la iathuh da u president jong ka parti VPP, u bah Ardent Miller Basaiawmoit.
U bah Ardent Miller Basaiawmoit, u la pynrem ia kiwei pat ki seng riewlum ha ka jylla kiba la shet kylla lyngba ki jingleh ki jong ki, kaba la pynduh noh ia ka jylla ban ialam da ki seng riewlum.
U MLA jong ka Nongkrem constituency, u la kam ba ka jingjop bym shem poi pyrkhat jong ka parti VPP ka la buh ia ka parti ba synshar ia ka jylla ka National People Party (NPP) ha ka jingma.
“Ngi la lah ban pynwandur bha ia ka parti ba kan long ka jingkyrmen ia ki paidbah bad ngi kwah ruh ba ki paidbah kin tip ba kiba kumno kita ki nongialam, ngim don kano kano ka jingthmu ban ioh nong shimet, hynrei ka thong jong ngi ka long beit ba ka VPP kan thaw ia ka sorkar lajong ha u snem 2028".
U President jong ka parti,u la ong “Lada ngi shim pat ia ki rai ki bym dei ka parti kan ym lah ban poi sha ka thong".
“Ngi la shah shet kylla ha kiwei ki parti riewlum, dei na kata ka daw ngi khlem lah ban thaw ia ka sorkar bad ban don noh ha ka liang pyrshah" u la iathuh hadien ba ka jingthaw sorkar kam shem la urlong.
Ngi la thrang palat ba ka sorkar ka dei ban ialan da ki seng riewlum, ha kaba ngi la tyrwa ruh ia ki 15 tylli ki mat, ha kaba ngi la ong ruh ba tangba ka NPP kan ym don ha ka bor ngin shu ai jingkyrshan nabar, hynrei ki khlem sngap satia.
Kine ki dei ki juh ki parti kiba kam ba ki don ki nongialam kiba khlaiñ, hynrei da kylli ia ki media ki la kam ba dei ka UDP kaba ialam bad ngi dei tang na ki nongbud.
Haba iadei pat bad ka elekshon MDC, u bah Ardent Miller Basaiawmoit u la iathuh, ba ki don bun bha ki parti kiba la wan pan tiket na ka parti VPP na bynta ka elekshon ha Autonomous District Council ha khasi bad jaiñtia ka ban long la shem snem.
Ki don ki constituency ha kaba ki nongpan tiket ki poi haduh 20 ngut, kane ka dei beit namar ba ka lyer jong ka parti VPP ka khlaiñ bha ha kine ki jaka.
“Kumta nga la ong ia ki, lada phi wan sha ka parti VPP tang na bynta ka tiket ka bha ia phi ba phin ym wan, namar ngim lah ban pyntikna ba phin ioh ia ka tiket", u la kren ia kane ban kyrpad ia ki nongkyrshan jong ka parti ba kin iatreilang bad ki nongialam.
Shillong:Ka jylla Meghalaya ha ka sien ba nyngkong ka la ïoh ia ka Rel kaba ïaid da ka bording bad kane ka Rel ka ïaid 22.
823 km na sha Mendipathar bad na Abhayapuri shha Pancharatna ka ban ïaid 34.
59 km.
Ïa kane ka Rel la mynjur ha ka 15 tarik mynta u bnai bad la pyntrei ïa ka jingtan laiñ bording elektrik da ka Central Organization for Railway Electrification (CORE).
Kum ban shu pynkynmaw ba ka Mendipathar ka dei ka thaiñ ba la poi ka Rel hapoh Meghalaya bad ïa kane la wan plie da u Myntri Rangbah duh ka ri.
Kane ka jinglah ban pynïaid ïa ka Rel da ka bording na Mendipathar kan plie lad ïa ki paidbah ban pyndonkam ïa kane ka Rel namar lyngba ka jingpyndonkam da ka bording, ka Rel ruh kan lah ban pyndait kham bun ki jaka kit briew bad ki mar (Freight).
Ki Rel ba pyndonkam da ka bording kin lah ruh ban kham pynsted ïa ka jingïaid jong ki bad ha ka juh ka por ka jylla kan myntoi namar lyngba kane ka Rel, lah ban pynpoi ïa ki mar ba bun jait namar ki Rel ba pyndonkam da ka bording ki long kiba khlaiñ bad kiba biang ka por leit bad por wan.
Shillong:Ki dkhot ka Federation of All School Teachers of Meghalaya(FASTOM) ki la ia kynduh ia u Education Minister jong ka Meghalaya, U Rakkam A Sangma ha iing sah jong u ha Bivar Road Shillong, ha ka step jong ka 18tarik Lber 2023 bad ha kane ka jing ia kynduh la ioh ban ai ia ka dorkhas, kum ka jing pynkynmaw ia ki jing dawa ba la slem jong ki nonghikai adhoc skul, kata ka long ban kyntiew kyrdan deficit noh ia baroh ki adhoc skul ha Meghalaya naduh LP haduh Higher Secondary School.
Ka Federation ka la ioh ruh ban pynkynmaw ia ka jingpyntreikam noh ia ka 5 percent increment, manla ka snem bad kumjuh ban pynjlan ia ka rta shongthait jongki nonghikai adhoc na ka 60 sha ka 65 snem.
Ha kane ka jing ia kynduh,u myntri ka tnad pule puthi, u la kular ban peit bniah bha ia kane ban wad ia ki lad ki kynti ban pynurlong ia ki jingdawa ba shong nia jong ki nonghikai.
Ha ka election M.
L.
A ba dang shu dep ban jied ia ki nongmih khmat ka iing dorbar thaw ain ka jylla, la iohi ba ka la don ka jing ia pynksan na kawei ka political party sha kawei ka party, ka jingsei ia ki nia ki jutang bad ka jing ia kawang ktieh hapdeng ki nongialam jong ki political party bapher bapher bad hapdeng ki para kyrtong nongialeh election.
Ha ka jingialeh ka don ka jing jop bad ka don ka jingrem, don uba jop bad don uba rem, hynrei ka dei ka kamram jong kita kiba jop kiba lah shah jied napdeng ki nongialeh ban kit ban bah iaka khia ka shon jong ki paidbah, ka dei ka kamram jong kita kiba shah jied ban trei na ka bynta ka bit ka biang ki jingdonkam jong ki paidbah, khlem da leh shiliang khmat iano iano la ki dei ki kyrshan ne ki bym kyrshan ruh kumjuh dei ban peit bad iarap.
Ymdei ban leh kput ne leh shiliang noh tang namar ba kim dei ki kyrshan, ki nongmih khmat kiba don ka mynsiem ban leh kput ne leh shiliang khmat kim pat long ki nongmih khmat ki nongialam ban shakri paidbah.
Kum ki nongmih khmat, ki nongialam ki nong shakri paidbah, ki dei ban long ki briew kiba iai shah , iai map kiba sngew rit, kiba stad kiba shem phang kiba iohi jngai na ka bynta ka lawei ba phyrnai ha ka imlang ka sahlang bad ka synshar khadar paidbah kaba khuid khlem da leh shiliang iano iano ha kano kano ka bynta kaba iadei bad ki paidbah.
New Delhi:U Myntri Rang bahduh, u Narendra Modi bad ka Myntri Rangbah Duh ka Bangladesh, ka Sheikh Hasina ki la ia plie lang ia ka India-Bang ladesh Friendship Pipeline (IBFP) mynta ka sngi lyngba ki lad digital.
Ia u maw nongrim ban shna ia une u pipeline la plie da kine ar ngut ki Myntri Rangbah Duh ha u September 2018.
Ka Numaligarh Refinery Limited ka dei kaba pynkit ia ki mar petroleum sha Bangladesh naduh u snem 2015.
Une u dei u pipeline bording ba ar ba jam ia u pud jong ka India bad ki ri ba marjan.
Ka jingiatrei lang ha ki kam bording ka dei ka mat ba kongsan ha ka jingiadei ka India bad ka Bangladesh.
IBFP u dei u pipeline bording ba nyngkong ban jam ia u pud hapdeng ka India bad Bangladesh bad u plie lad ban pynpoi haduh 1 Million Metric Ton Per Annum (MMTPA) ka High-Speed Diesel (HSD) sha Bangladesh.
Ka jingkyntiew ia ki lad ka leit ka wan bad ka Bangladesh kan pynkhlain shuh shuh ia ka jingiadei hapdeng kine ar tylli ki ri.
Ka Bangladesh ka dei ka paralok kaba iajan tam bad ka India ha ka roi ka par bad ka paralok kaba iajan tam ha ki kam khaii ha kane ka thain.
Ka jingpyntreikam ia ka Friendship Pipeline kan pynkhlain shuh shuh ia ka jingiatreilang ha ki kam bording hapdeng kine ar tylli ki ri bad kane kan dang kiew ha Bangladesh, khamtam ha kaba iadei bad ki kam rep.
U Myntri Rangbah Duh u la ai jingsngewnguh ia ka Myntri Rangbah Duh, ka Sheikh Hasina kaba la ialam lynti ha kane ka projek bad u la ong ba u kwah ban bteng ia ka jingiatreilang bad ka na ka bynta ka bha ka miat ki briew jong kine ki ar tylli ki ri.
Shillong: Ha ki 24 kynta ba ladep, ka la don ka jinghap slap, ha ki bynta bapher jong ka jylla bad ha Shillong, ka jinghap slap, naduh ka por 8.
30 hynnin ka step, haduh ka por 8.
30 mynta ka step, ka long 19.
2mm, ha Sohra 21.
2mm bad ha Umiam ka long 6.
6 mm.
Ka jinghap slap, ha kiwei ki jaka, ka long kumne harum –.
Nongpoh:Ki riew rang bah na ka shnong Pah amrioh, ha ryngkat ka jingdon u Majistor na ophis u Deputy Com missioner ka Ri Bhoi, mynta ka sngi ki la leit ban jurip ia ki jaka ba sma, kaba la mih na kawei ka Dha ba kaba don hapoh katei ka shnong bad kaba la ktah eh ia ki paidbah bad kham tam eh ia ki briew kiba don hajan bad katei ka jaka ba pyntuid na katei ka Dhaba.
Ia katei ka jingleit ban jurip, nyngkong la leit shwa da ki briew na katei hi ka shnong, hadien kata pat la iohi ba u Majistor u la leit lang ban jurip, khnang ban tip ia ka jingshisha halor katei ka jingsma, ha kaba la lap ruh ia ki jingshisha halor katei sma, khamtam eh ha kito ki bynta ba ka um kaba mih na katei ka Dhaba ka lang shi jaka.
Haba iadei bad katei ka jingleit jurip, u Bah Elianby Tyngsong, u la ba halor katei ka jingsma, ki la dep ban pyntip sha ka shnong bad kumjuh ki la dep ban phah jingthoh sha u Deputy Commissioner ka Ri Bhoi, na ka bynta ban kyntu ia u ba u dei ban leit eiei ne phah jurip ia ki Dhaba kiba don ha katei ka shnong, ha kaba kiba la mih kyrteng ki thup shah ujor ki kynthup ia ka Highway Dhaba-2 bad ka Sardarji Dhaba.
Shuh shuh, u la ong ruh ba ki paidbah kiba shong hajan jong ki jaka pyntuid jakhlia jong kitei ki Dhaba, ki la shah ktah eh shaba palat, namar ba ki hap ban ring mynsiem da ka lyer kaba sma iwtung bad kaba lah ban ktah ia ka koit ka khiah jong ki paidbah.
Namarkata, haba iadei bad katei ka jingsma kaba la pynmih da katei ka Dhaba, utei u riew rangbah na katei ka shnong, u la kyntu ia ki trai jong katei ka Dhaba, ba ki dei ban pyniaid ia ki jakhlia ha kata ka rukom kaba ym wanrah jingsma, namar ka la ktah eh ia ki paidbah bad lada kim lah ban leh kumta, kaba ba kin hap khang noh ia ka Dhaba, namar ki paidbah kim lah ban shah ia ka jingsma iwtung kaba mih na katei ka Dhaba.
Shillong:Kum shibynta jong ka tamasa jong ka Sahitya Akademi’s Festival of Letter, kumba san ngut ki nongthoh kot na ki bynta shatei lammih ngi jong ka ri india, ki la leit ban jngoh ia ka Sulab international bad leit ban kynduh ruh ia u nongseng ia katei ka kynhun uba la ioh ruh ia ka khusnam Padma Bhushan, u Dr Bindeshwar Pathak.
U Dr Pathak ia u ba la tip paidbah na ki kam kiba u la leh ha u snem 1970, ha kaba u la wanrah ia ka teknoloji ba thymmai ban leit painkhana bad kaba lah ban ioh da baroh.
Ka seng jong u Dr Pathak ka sulab international ka la ioh ruh ia ka khusnam Gandhi peace prize ha u snem 2016, haba iadei bad ka jing synñiang ka jong ki sha ka prokram ba la tip kum ka Prime minister Narendra Modi Flagship program ha ryngkat ka Swaach Bharat abhiyan.
Ki san ngut ki nongthoh kot na ki jylla jong ka thaiñ shatei lammihngi ki kynthup ia ka Prof Streamlet Dkhar, Dr Estter June Shongwan, Dr Crystal Marak, Dr Apurva Saikia bad Riniki Chakravarty Marweiñ ki la iaid ia katei ka phyllaw baroh kawei, kaba dei ruh tang kane ka jaka ba la pyni nam ia ki painkhana ha ka pyrthei.
Ka painkhana ba la pynwandur da ka sulab la pyndonkam ha ki 1.
6 million tylli ki longïing bad ki jingwad jingtip ba bniah, kaba ka dei ruh ka thong jong ka united nation goal 6.
2 ban shna ia ki painkhana sha palat 2 billion ngut ki briew, ki bym kot bor ban shna nalade.
Kine ki nongthoh kot ki la leit jngoh ruh ka ki jaka ba la pynkylla ia kine ki jakhlia painkhana sha ki dawai sboh bad dawai pyniap khñiang bad ia ka biogas.
Ki la pynkut ia ka jingleit jngoh ha katei ka jaka bad u Dr Pathak, da kaba ai ia ki kot ba ki la thoh, ha ryngkat ka jing ia bamja ha ophis treikam jong u Dr Pathak.
Shillong:Ka Sorkar Jylla ka lah ban pynmih jingpynbna thynmai ban wad bad thied jaka na ka bynta ban pynlong jaka theh ñiut ka sor Jowai.
U Symbud Myntri Rangbah ba khmih ïa ka tnat pynroi sor, Bah Sniawbhalang Dhar, ha ka sngi palei, ula ong ba ka tnat kan sa pynmih jingpynbna biang bad ki trai jaka ki la phah ïa ki jing tyrwa jong ki.
“Hynrei, bun na ki jaka ki dei ki bym ïahab ban pynlong ki jaka theh ñiut," ong u Bah Sniawbha haba ïakren bad ki nongthoh khubor.
Ula pyntip ruh ba ka tnat kan sa pynbna noh mardor ïa u Chairman ba thym mai jong ka Jowai Municipal Board (JMB).
U Bah Sniaw bha ula ong ba un sa shim rai hapoh kane ka taïew halor kane ka kam.
“Lada ki aplike shon ba la ïoh kim ïahab satia, ngan pynmih da kawei ka jingpynbna ban thied jaka," ula ong haba bynrap ba ïa kum kane ka rai un sa shim ruh haba ïadei bad ka Marten ha Mawlai Mawïong.
Nongpoh:Ban pyrshah jur halor ki kam kyntur pud ka Assam ha Nongwah Maw tamur bad kaba la thmu ban pynpoi surok haduh ka shnong Nongwah Mawtamur, ka shnong ha Ri Bhoi bad kaba hap ha Hima Sohiong, mynhynnin ka sngi ki nongialam ka Joint Action Committee (JAC) ki khun ki hajar ka Hima Sohiong, ki la leit ban phah jingthoh bad kynduh ruh ia u Deputy Commissioner ka Ri Bhoi, na ka bynta ban kyntu ia u ba u dei ban shimkhia bad tuklar lem halor katei ka kam kyntur pud ka Assam.
Hadien ba la dep ban buh jingthoh bad kynduh ruh ia u DC, u Bah Purningstar Shabong, Chairman ka JAC, ha ryngkat ka jingdon u Bah Marchkupar Thabah, Secretary ka JAC lem bad ki riew rangbah na ka shnong Mawtamur, ki la pynpaw ba ki pyrshah eh halor katei ka jingwan kyntur pud ka Assam, namar ka don ka surok na Assam bad kaba la shna naduh u snem 2021 bad mynta ka jan poi syndon ha katei ka shnong, ia kaba ki paidbah na katei ka shnong ki pyrshah eh.
U Bah Purningstar Shabong, u la ong ruh ba tang mar ia tip halor katei ka jingwantei surok ka sorkar Assam sha katei ka jaka, ki la leit ban jurip, hadien kata pat, ki la leit ban ujor sha ka sorkar jylla kumjuh ruh sha KHADC, hynrei ka Assam kam shym la sangeh satia bad kaba la pynsngewkhia eh ia ki, ka dei hadien ba ki la iohi bad lap ba katei ka surok ka la dep bad mynta lei ka la poi syndon hapoh ka shnong Nongwah Mawtamur.
Haba iadei bad katei ka jingleit ban kynduh ia u DC, u Bah Purningstar Shabong, u la ong ba na ka liang ka JAC, ka la ioh ban pynsngew sha u DC bad kiba la kyntu ruh ia u DC ba u dei ban tuklar halor katei ka kam wan kyntur jaka da ka sorkar Assam, namar ka la pynsyier ia ki paidbah kiba shong ha katei ka shnong bad katno tam ia kito kiba hap leit trei sha ki lyngkha bad kiba hap kam lyngba katei ka surok.
Na ka liang ka JAC, ka kyntu ruh ia u DC ba u dei ban phah pynsangeh syndon ia katei ka jingpyntrei ia ka surok bad ha kajuh ruh ka por, ki la kyntu ia u DC ba u dei ban phah ia ki bor pahara sha katei ka shnong, khnang ban lait na kino kino ki huri hura bad ba ki paidbah ba kin shong hapdeng ka shongsuk shongsain, namar ka JAC kam kwah ban mih ki huri hura ne ki ban wanrah ia ki jingjia ba sngewsih kumba jia dangshen ha shnong Mukroh.
Shillong:Ka kynhun myntri jong ka sorkar Meghalaya Democratic Alliance -II, ha ka jingialang ba ki la ia shong ha ka sngi thohdieng ki la shim ia ka rai ban pynkiew ia ka grant in aid sha palat 710 tylli ki pre- primary skul kiba don ha ka jylla.
La iathuh ia kane ka rai ba la shim da ka kynhun myntri da u Spokesperson jong ka sorkar, u ba long ruh ha kajuh ka por u Myntri,u bah Paul Lyngdoh, ha kaba u la ong ba ka kynhun myntri ka la shim ia ka rai ban pynurlong noh ia kawei na ki mat ba la slem bha bad kata ka long ban kyntiew ia ka grant in aid haba iadei sha ki skul Pre-Primary.
Ki grant in aid kiba la ai baroh shikatta T.
12,000 yn kyntiew noh sha ka T 18,000 ia baroh ki nonghikai skul Pre-Primary.
Haba iadei bad ka jingkyntiew ia ka grant-in-aid la kumno-kumno ka sorkar ka donkam beit ban pynlut 5.
11 klur tyngka ban pyntreikam ia kane ka rai ba ka sorkar jylla ka la dep shim bad ka grant in aid ban treikam noh shen.
Shillong:U Symbud myntri rangbah jong ka jylla Meghalaya,u Ma Sniawbhalang Dhar, u la ong ba na ka liang jong ka tnat treikam jong ka Urban Affairs Department, ki la ai por ia ka Harijan Panchayat Commitee (HPC) ban shim ia ka rai haba iadei bad ka jingtyrwa jong ka sorkar, haduh ka 10 tarik iaiong mynta u snem.
Une u myntri jong ka tnat kam pyn roi sor jong ka sorkar jylla, u la iathuh ba tang hadien ba u la shimti biang kum u myntri jong kane ka tnat, u la thrang ban pynkloi noh ia kane ka kam kaba la sahteng bad sahkut noh na ka jingwan jong ka elekshon.
U la ong ruh ba hadien ba ka tnat pynroi sor, ryngkat bad ka High level com mittee (HLC) ba la thung da ka sorkar ki la iaid shakhmat ban pynkynriah noh ia ki briew kiba sah ha them metor kaba don ha them Iew-Mawlong, lyngba ki jing tyrwa ban rah noh ia kito ki nongsah ha katei ka jaka, sha kawei pat ka jaka ba ka sorkar ka la dep ban tyrwa bad pynkhreh ruh kumjuh.
U myntri u la iathuh ruh ba na ka liang jong u Chairman jong ka Harijan Panchayat Commitee, u la pan por biang ha shwa ba un shim ia ka rai sa kumba lai bnai eiei, hynreì ka tnat ka la kyntait ia kane, ha kaba u myntri u la iathuh ruh ba ka kam ka la slem palat bad kumta donkam ban shim rai kham kloi ha kaba ki la ai por ruh ba ka 10 tarik iaiong 2023, ba kan dei ka por ba khatduh ba ki briew ha katei ka jaka bad ka kynhun jong ka HPC ki dei ban ai ka rai bad jubab sha ka sorkar, haba iadei bad ki jing tyrwa ba la dep tyrwa da ka sorkar katto katne bnai mynshwa.
U myntri jong ka tnat pynroi sor jong ka sorkar jylla, u la iathuh ruh ba na ka liang jong ka sorkar hi kin ialeh katba lah ban pynkloi bad pyndep noh ia kane ka kam ba la sahteng, ha kaba u la khmih lynti ruh ba ka kam kan iaid beit shakhmat kumba la pynkhreh.
lah dei ban kynroh baroh arliang surok da 4 meter jing jrong naduh ïew Mawlong City Bus parking point haduh Bimola pharmacyym bit ban ai pyn-ïeng kano kano ka jait dukan shi lynter ka surok khnang ba ki kali kin ïaid shngaiñ(safely).
pyllait entry exit point kumba 90 ne 100 meter kawei na kawei baroh arliang ki kynroh naka bynta ban mih ban rung  ki ba shong basah hapoh colony.
kane kan ïarap ba solve bad pyn-kylluid haduh 60% ki jing blok kali (traffic jam).
Kane ka Ishu bajwat tam…ban loit ia u kynjri ba lah sahkyrdot ruh lah eh bha….
sa tng ka bor ka Npp ba lah trei shitom met bad mynsiem ban loit kine ki jingeh…donbok ban jop ia Kane ka jingthmu….
namar kadei ka Ishu ba la thrang shisha ki paitbah naduh mynshwa….
dei ban ai khusnam Lada ki jop….
Shillong:Ka Sorkar Jylla ka la kular ban shim ïa ka sienjam ha ka ban pyllait noh ha ka por kaba dei ïa ka tulop jong ki Nonghikai SSA.
Kane ka jingkular ka la mih na ka jingïalang ba la pynlong da u Symbud Myntri Rangbah ka Jylla Bah Prestone Tynsong ha ka jingïadon lang u Myntri ka Pule Puthi Rakkam A Sangma, bad ka kynhun ka Meghalaya Sarva Shiksha Abhiyan Schools Association (MSSASA) ha ka sngi Balang.
U Rakkam ula pyntip ha ki nongthoh khubor ba ka jingïalang kala ïakren sani bha ïa ki mat ba la pynsngew da ka Association ba kynthup ïa ka jingpyllait man ka bnai ïa ka tulop bad ka arrear ba dangsah.
“Ngi la pyntip sha ki ba ngi la trei ïa ka kam ban pynbeit ïa kine ki jingeh," ula ong.
Haba kylli, u Rakkam ula ong ba ka tulop ba dang sahteng ka dei tang arbnai, namar ka Sorkar ka la dep ban siew ïa ka tulop kaba dei haduh u bnai Nohprah jong u snem bala lah.
“Ngi dang ap ïa ka Ministry ba dei khmih ba kan pyllait ïa ka Installment ba-ar hapoh kine ki 15 sngi ban wan," ula bynrap.
Katkum ka jingong jong u, ka Sorkar Jylla ka la trei ïa la ka kam bad mynta ka dang ap ïa ka Ministry ban pyllait ïa ka pisa kaba dei ban ai.
Hadien kane ka jingïalang, u President ka MSSASA Bah Aristotle C Rymbai ula pyntip ba ka Association ka la kyrpad ïa ka Sorkar Jylla ban mang kham bun ha ka mang tyngka ka Jylla na ka bynta ka SSA na ka bynta u snem mang tyngka 2023-2024 ban lah weng noh ïa ka jingeh haba ïadei bad ka jingbym lah siew man ka bnai ïa ka tulop jong ki Nonghikai.
Ula ong ba kane ka jingkyrpad ka la mih namar ha kiba bun ki khep, ki Nonghikai kila hap ban mih sha surok ban dawa ïa la ka jong ka tulop.
Ula pynkynmaw ïa ka jingjia ba mynshem snem ha kaba la pynbor ïa ki Nonghikai ban ïathiah ha surok.
“Namar kata, ngi sngew ba ka por ka la dei ïa ka Sorkar Jylla ban mang kham bun ka pisa ha ka mang tyngka na ka bynta ka SSA khnang ba kane kajuh ka jingeh kan nym mih shuh," ula bynrap.
U Bah Aristotle ula pyntip ba baroh arngut ki Symbud Myntri Rangbah ka Jylla bad Myntri pule puthi, ki la ai ka jingkular kaba sngewtynnad ïa ka kynhun.
“Ki la pyntip ïa ngi ba ka Sorkar kan wad ïa ki lad bad ban mang kham bun ka pisa ha ka mang tyngka khnang ba lada wan slem ka pisa na ka Sorkar Pdeng, ka Sorkar Jylla kan lah la kumno kumno ruh ban siew ïa ka tulop jong ki Nonghikai SSA na ka bynta lai bnai na ka mang tyngka ka Jylla," ula ong.
Halor ka kam ba ïadei bad ka jingpyndap ïa ki kam nonghikai ba lait ha ki skul SSA Lower bad Upper Primary ha Jylla, u Bah Aristotle ula ong, “Ngi la dep ïakren ïa kane ka kam bad ki la pyntip sha ngi ba dei namar kane ba ka Sorkar haduh mynta kam shym la mynjur ïa ka jingtyrwa ba la phah da ki Managing Committee jong ki skul ban pynmih jingpynbna ïa ki kam ba lait".
Shillong:Ka Sorkar Jylla ka dang ap ïa ka jubab na ka Ministry of Education (ME) ban pyllait ïa ka Megha laya na ka jingpyn long ïa ka Common University Entrance Test (CUET).
“U Myntri Rangbah jong ngi ula ïakynduh ïa u Myntri ka Sorkar Pdeng bad kyrpad ban pyllait noh ïa ka Meghalaya bad ngi dang ap mynta ïa ka jubab na ka Ministry," ong u Rakkam A Sangma, Myntri ka Tnat Pule Puthi haba ïakren bad ki nongthoh khubor.
Ha ka shithi ba la phah sha u Myntri ka Sorkar Pdeng Dharmendra Pradhan ha ka 7 tarik Lber, u Myntri Rangbah Conrad Sangma ula ong, “Namar ba bun ki college ha Jylla ki dei kiba ïasoh bad ka North Eastern Hill University, nga kyrpad ïa ka Ophis jong phi ban pyllait noh ïa ka Jylla Meghalaya na ka jingpynlong ïa ka CUET".
“Ka Jylla Meghalaya dang shen ka la pynlong ïa ka ilekshon MLA, ïa kaba la pynbna result dang ha ka taïew ba la lah.
Kane ka la lam sha ka jingslem ban pynlong ïa ka State Board Examination bad halor kane, ki samla pule kila mad ïa shibun ki jingeh ban ïakhun ïa ka CUET na ka bynta ki jaka pule Under Graduate hapoh ka Jylla," ula ong.
U Myntri Rangbah ula pyntip ruh ba ka Sorkar ka la shim ruh ïa ki sienjam ban pynkha ïa la ka jong ka State University.
“Ngin sa ïoh shen ïa ka jingmynjur na u Lat ka Jylla".
Ha u bnai Jymmang, 2022, u Myntri ka pule puthi ka Sorkar Pdeng, ula mynjur ban pyllait ïa ka Meghalaya na ka jingpynlong ïa ka CUET katkum ka jingkyrpad jong u Myntri Rangbah ka Jylla.
Shillong:Ha kine ki khyndiat sngi la iohi, ia kawei ka jingthoh ka ba la saphriang lyng ba ki social media, bad katkum ba paw, la batai ba ia kane ka jingthoh la thoh da U Bah Sainkupar Nong traw lyngba ka face book.
Ha kane ka jing thoh la kdew ia ki kyrteng jong ki seng riewlum kiba la duh noh, kum ka APHLC, HPU, PDIC, MPPP, MNCP bad PDA, hynrei la paw ruh ka kyrteng jong ka seng KHNAM kum ka seng kaba la duhnoh, ia kaba na ka liang ka seng ngi kwah ban pynshai ba ka KHNAM kam pat duh, hynrei ka dang don haduh mynta bad ka dang pynkhreh ruh ia ka election sha ka District Council.
“Ngim pynrem ia ki jingthoh namar ki dei ki jingthoh ki ba lehse ngin hap ban kubur ba ka jingbun ki seng riewlum ka pyntlot ia ka sain Hima Sima trai Ri bad ka plie lad ia ki nongwei ban tuklar ia ka synshar ka khadar ha ka jylla jong ngi.
Lada kan wan ka por ban mih tang kawei ka seng riewlum, ka KHNAM ka long kaba kloi ban ia trei lang, hynrei ia kaba mynta hi ka KHNAM kan dang iai don ban pyndep ia la ka deiti bad ngin iai ap khmih lynti ia ka sngi jong ka jingiatylli" ong ka kyrwoh, na U bah F Marpna, General Secy, KHNAM, Central Executive Committee.
Shillong:U CEM ka KH ADC u Bah Titosstarwell Chyne, haba kren bad ki lad pathai khubor u la ong ba ka shnong Mukroh ka dang hab hapoh ka jylla Meghalaya.
U la ong ruh ba hadien ka jingleit jngoh ïa ka Mukroh la shem hi ba ka dang hab hapoh u pud u sam ka Meghalaya.
U la ong ba katba kine ki jing ïapynbeit pud ki dang ïaid um shym la khmihlynti ba ki jingkren jong u Myntri Rangbah ka jylla Assam u Himanta Biswa Sarma un kren ïa kum kitei ki jingkren ban ong ba ka Mukroh ka dang hab hapoh ka jylla Assam.
U la ong ruh ba u la khmihlynti ba kum kine ki jingkren kim dei ban mih khamtam ba mynta ka jingïakren pynbeit pud ka la ïaid ha kaba ka 1 phase ka la dep bad kaba sah mynta kadei ka 2 phase kumta kam donkam ban dang aiding ne pynkulmar jingmut, ne ban wanrah ïa ka jingeh ha ki liang ki 2 jylla.
U Bah Titosstarwell Chyne u la ong ba kane ka jingïakren ha ka sien kaba ar ha kaba ïadei bad ka jingpynbeit pud kan ïaid beit bad kan ym don kano kano ka jingkren kaba wanrah ïa ka jingma.
U la ong ruh ba kam da dei eh ka jingjemnud shah thombor hynrei kadei ka jingshah thombor ha kiwei pat ki liang bad kane ka jingshah thombor ka la ïai bteng na ka por sha ka por.
“Kaei kaba donkam mynta ka long ba na ka liang ka sorkar jylla, ki ADC kin ïeng lang tylli kum kawei ka bor ban ïada ïa ka jylla bad ïa u pud u sam," ong u CEM KHADC.
shaei jah ka JHADC bad u CEM jong ka…imat u dangtien khop khop mo.
Shillong: Ka tnat peit mariang jong ka sorkar India, ka pyntip, ba ha ki 24 kynta, ki ban wan, kan don ka jinghap slap, kaba malu mala, ha ka nongbah Shillong bad ki jaka ba marjan jongka.
Kan don ka jingtied pyrthat, meh leilieh bad khie eriong, kaba ka jingstet jongka, kan long kumba 30 haduh 40 kilometre ha ka shi kynta, ha ki katto katne ki bynta jong ka jylla.
Ka jingsngem ka mariang, mynta ka sngi, ka long 67 percent ha ka por mynstep bad 73 percent ha ka por janmiet.
Shillong, 18 Jymmang:Lashai ka sngi ka 10 tarik u jymmang, ka dei ka sngi jong ka jingdap 20 sngi kynthih ka jing shong phatok u sordar ka Wahkhen, u bah Skhem bor Khongjirem.
U bah Khongjirem u la shah kem ha ka 30 tarik u iaiong ha ka por ba u dang leit shah hajir ha kashari hadien ba ka la khot hajir ia u namar ka jingai ai sertiphiket sha ki nongshong shnong kaba la ong ba u la pynkhein ia ka hukum ba ka high Court ka la pynmih ha ka 10 tarik u nohprah, 2014.
Lah ban kdew ba ha ka 10 tarik u nohprah, 2014 ka high court ka la pynmih ia ka hukum ba ki Rangbah shnong kim don bor bad kim don hok na ka ain bad na ka riti synshar ka ri ba kin ai sertiphiket sngi kha sngi iap lane ban rejistar ia kino kino ki kot ki sla kum ka jingai jingbit ban shna ing lane ban shim ram na bank.
La set phatok ia u sordar Wahkhen namar ba u la pynkhein ia katei ka hukum ka high Court.
Ha kawei pat ka khubor la iathuh ba ki paidbah nongshong shnong ka Wahkhen lashai ka sngi kin wan sha nongbah Shillong ban pdiang burom ia u sordar ha ka sngi ba u mih na phatok ryngkat ki syntiew ban pynkup burom ia u.
Shillong:U nongaibuit ba rangbah bha jong ka United Democratic Party (UDP), u ba long ruh u MDC shu sieh ba mynta ha Khasi Hills Autonomous District Council (KHADC), u bah Bindo M Lanong, u la sngew dum buit hi ngaiñ ban pyrkhat ba ha ka elekshon ba dang shu dep, ba u la iakhun na Nongkrem constituency kum u kyrtong shimet ba un ioh tang 135 tylli ki vote.
Haba iakren bad ki katto katne ki nonglum khubor, u bah Bindo M Lanong, u la iathuh ba um shem poi pyrkhat ba un ioh 135 tylli ki vote, namar ba la palat shisnem tam, u la iaid ha katei ka constituency bad naduh ki shnong kiba heh haduh kiba don ha ki kyndong kynshrot jong katei ka Constituency u la leit lut rung bad iuhkjat lut.
U tei u Symbud myntri rangbah barim jong ka sorkar Meghalaya, u la iathuh ruh ba u la jop 8 sien kum u MLA,MDC; hynrei ym juh don pat ka jingpynkhreh kaba kum kane kaba mynta, ha kaba u la trei shitom ban hiar sha ki constituency ban ia kynduh ia ki paidbah bad ka jingkner jingiarap ka jong u sha ki kynhun bapher bapher ruh ka don, ha kaba u la kam ruh ba ka jingpynlut ha kane ka elekshon MLA ba dang shu dep ka biang bha, lada ianujor ia kiwei pat ki elekshon kiba u la ialeh mynshwa.
U bah Bindo M Lanong u la kam ruh imat ba ki lah ban don kiei kiei ki daw kiba rieh, kiba um pat lap satia kiba la pynlong ia u ba un long ba khatduh bad pynkylla khongpong haduh katne ia ka jingioh vote ha kane ka elekshon.
U ne u MDC shusieh ha KHADC, u la kam ruh ba haduh 200 ngut tam ki don ki nongtrei kiba pyntyllun ia ki kam ha ka jingiaid lynti jong u ha kane ka elekshon ba dang shu dep.
Haba iadei pat bad ka jing bym ioh tiket jong u na ka parti UDP bad iakhun ruh ha kane ka elekshon kum u kyrtong shimet, u la iathu ba ka jing rai ai tiket jong ka parti ia u briew u bym don ha ka UDP ka buh jingeh ia u ban iatreilang, namar ba u la dei u wei na ki nongialam u ba don beit ha ka parti bad jop ruh na ka parti UDP la phra sien, kum U MLA bad MDC, wat la mynshwa ka seng APHLC, ka HPU bad hadien pat ka parti UDP ki dei ki juh.
U la iathuh ruh ba un sa shim kham hadien ia karai la un dang bteng ne em ban iatreilang ha ka parti UDP, namar kumba long mynta u dang dap ha ka shaiong bad lyngngoh, wat la ka karta ban shakri ia ka ri bad jaitbynriew ka dang biang, hynreì ka jingiadei bad ka parti UDP hi imat ka la jan poi noh sha kaba kut.
Haba iadei pat bad ki seng trai ri kiba don ha ka jylla Meghalaya haduh mynta mynne, u bah Lanong kum uwei na ki nongialam saiñhima sima, u ba la don beit bad ka parti trai ri la bun phew tylli ki snem, u la ong, ba ka lawei jong ki seng riewlum ha ka jylla jongngi lada ka iai long sah kumne ka long kaba shitom bha ba kin ioh ialam ia ka jylla, namar ba ki parti riewlum ha ka jylla kim don shuh ia kita ki nongialam kiba mynshwa kum u bah B.
B Lyngdoh (Bam kwai ha Dwar u Blei),Bah SDD Nicholroy (Bam kwai ha Dwar u Blei) bad kiwei-kiwei pat.
U la ong ruh ba kine ki nongialam kiba mynshwa ki dang don ka mynsiem ban iatreilang da ka jingmut ba skhem, ka rukom pyrkhat pyrdaiñ ba jylliew bad ka rukom pyrkhat pyrdaiñ ba shongkun bad shongnia bha, katba mynta pat ka jingpyrkhat kam pyrkhat jam kam long shuh kumba mynshwa namar ba kine ki ba mynta ki iaid la kajong kajong, la iathuh, u bah Lanong.
Shillong, 16 Nohprah:Ka kashari jong ka Shillong High Court, ha ka jingbishar jong U Justice S R Sen, ka la pynmih ia ka rai, ha kaba dei bad ka mukotduma, ba la mudui da U Archi Siangshai jong ka Wapung Skur, ka Lucky Dkhar na Mookhep, ka Dakahi Dkhar na Mookhep, ka Wanlang Dkhar na Lumshoh Ksih, ka Rita Dkhar na Mookhep, ka Bailang Siangshai na Lumshoh Ksih, ka Ripaya Siangshai na Mookhep bad ka Sida Siangshai na Mookhep, ha kaba ki la mudui pyrshah ia ka sorkar Meghalaya, ba la khlieh da U Chief Secretary, U Deputy Commissioner, East Jaintia Hills District, U Superintendent of Police, East Jaintia Hills District, U Officer in Charge Lad Rymbai Police Station, Bah Lukas Shylla, U Rangbah Shnong ka Pamrakmai, U Diwanis Siangshai, Secretary Shnong bad U Daikiwbha Rymbai, Secretary jong ka Shnong Pamrakmai bad katei ka long halor ka phang, kaba iada ia ka hok jongki kum ki nongshong shnong.
Ka kashari, ka la shah ia kitei ki nong ujor, ba kin leit phai biang sha la ki jong ki shnong bad ba ia katei ka kam, la ia kren pynbeit ba kitei ki nong ujor, kin nym iaid shuh shakhmat, ia katei ka mukotduma.
Katba kum katei ka hukum ka High Court, ka maham ruh ia U bah Lucas Shylla, Rangbah Shnong bad U Daikiwbha Rymbai, Secretary, VDP, ba kim dei shuh ban leh ia kitei ki kam thombor jongki nangne shakhmat.
La maham ruh ia ki, ba kim bit ban tuklar bad ki kam kiba ki bor sorkar, kiba trei ia la ka jong ka kam, ha ki kyndon jong ka riti synshar ri bad kitei kiba shah ujor, ki la pan map ruh bad kumta la shah ba kin lait na ka jingshah rai pynrem, wat la ka jingmaham, ka long ba kin ngat ha ka jingshong phatok, lada ki dang iai bteng ia kitei ki kam beain hadien ha bud.
U nongbishar, u ong ba ka jingmut kaba kongsan, kaba don ha ka jingiadei bad ka bor jong u Rangbah Shnong, ka iapher shibun, na kaei kaba long mynta bad ula ong ba U Rangbah Shnong, u dei ban long u riew rangbah jong ka Shnong bad uba don ia ka jingsngewthuh kaba biang bha, uba sngewthuh ia ka jingiadei bad ki para briew bad uba khanglad ia kino kino ki kam ialeh pyrshah bad uba la jied da ki paidbah bad ba u ioh da ka sanat na U Syiem.
U nongbishar, u ong shuh shuh, ba U Rangbah Shnong, u lah ban peit ia ka bha ka miat jong ka shnong, kaba hap ha ka jingsynshar jongu bad ba u lah ruh ban leit ud ia ki jingeh jong ki paidbah kiba hap ha katei ka shnong, sha ki bor sorkar ne sha ki bor District lane sha ki pulit ruh kumjuh bad la ong shuh shuh ba U Rangbah Shnong, um don ia ka hok na kano kano ka bor lane na ka riti synshar jong ka Ri India, na ka bynta ban ai sertiphiket sngi kha, sertiphiket sngi iap lane ban pyn ithuh ia ki kot ki sla, lane ban ai jingbit na ka bynta ban tei iing tei sem bad ban shim ram ruh kumjuh, ong u nongbishar.
U nongbishar, ula ong shuh shuh, ba haba u briew, u leit ban pan ia ki sertiphiket sngi kha ne sngi iap, ne jingbit ban tei iing lane ban ithuh ia ki kot ki sla, ha ka ia die ia thied khyndew, ne ha kaba ring ding ilektrik ha iing, ka la ju don ka jingbthah ba dei ban wan rah ia ka jingmynjur na U Rangbah Shnong bad la ong ba katei ka dei ka kam beain ia ki bor District lane ia ka sorkar ruh kumjuh.
La ju ong ruh ba ki don ki khep, ba ki bor shnong, ki mushlia ia ki kam jong ki pulit lane jong ki bor District ruh kumjuh bad halor katei ka phang, la ong da u nongbishar, ba kam don ka ain, ia ki Rangbah Shnong, ba kin ai kano kano ka jingmynjur lane ba kin beh ruh ia ki briew na kano kano ka Shnong, katba kum ka jingsngew bit jongki hi.
U nongbishar, u ong shuh shuh ba kam lah ban don ar tylli ka bor synshar bad ka dei namarkata ia ka sorkar Jylla, ia ka bor synshar District lane ia ki District, ba kin leh ia la ka jong ka kam bad ba kim ju dei ban wad jingiarap na ki bor Shnong.
La ong ba ki Rangbah Shnong, ki dei ban leh tang ia ki kam kiba iadei bad ka imlang sahlang ha ka shnong jongki bad ba kim dei ban shim ia ka ain ha la ka jong ka kti lane ban ai ia kino kino ki kot ki sla, lymda ka la don ka ain kaba bthah ba kin leh kumta.
La bthah da u nongbishar ba U Chief Secretary, ka sorkar Meghalaya, ki bor District bad ki pulit, ba kin shim khia ia katei ka kam bad ba kim dei ban dang iai pan ia ki kot jingmynjur na ki Rangbah Shnong, hynrei ba kin trei laitluid beit, ia la ka jong ka kam, kaba ki dei ban leh, ong u nongbishar.
kyrmen ba ka sorkar kan peitbniah ia ka hukum jong ka ïngbishar, namar ka don ka jingïatyngkhuh bad ka riti dustur khasi.
long kumne kien haba ym pat don aiñ ban ithuh ia ki ryngbah shnong ki sordar shnong kan mih biet kum kine ki kynrum kynram.
namar kata lah dei ban leh noh wut2 ban thaw lad thaw lynti ban ioh jing ithuh da ka aiñ lym kumta ka riti dustur kolshor jong kan jah klep noh.
“Wat duwai ban iohi ki briew… Hynrei haba phi duwai, rung hapoh ka karma jong phi, khang ia ka jingkhang bad duwai ha u Kpa jong phi uba phim lah ban iohi…" (Baibel).
Une u nongthoh um da ju myllien ban pyndonkam da ka Jingthoh Bakhuid ha ki artikel jong u namar ym lah ban iasait nia da kaba sot dkhot na ka Ktien u Blei.
Kiwei ruh kin sa shim na kiwei pat ki lynnong ne dkhot ban pynphai nia.
Ka jingiatai nia ka lah ban bteng khlem kut lano lano ruh.
Kane ka lah ban long tang shisien ba ia ka Baibel la pyndonkam.
Ha ka 7 une u bnai ngi la iohi ha ki soshal media ba ha shuwa ka jingsmai u Mentri Rangbah, U Conrad Sangma bad kiwei ki mentri la don ka jingduwai ba la ialam da u Archibishop jong ka Shillong, u Victor Lyngdoh.
Hadien ka jingsmai ka la don ruh sa ka jingduwai na ka bynta ki MLAs da u wei u pastor ha ka iing Sekretariat.
Lah ban pynkynmaw ba ha u snem 2018 ruh ki nongialam niam ki la shah khot ban duwai na ka bynta ki nongthaw ain ki ba dang shu shah jied.
Ka jingthmu jong kane ka jingduwai ka long tang ban pyni paidbah.
Ka dei ka buit jong u Mentri Rangbah bad ka seng NPP ban pyni ba kim long kiba pyrshah ia ki Kristan wad lada ka don ka jingiadei sop sop bad ka seng shit niam, ka BJP.
Kine ki jingpynduwai ki la phriang kylleng kylleng ha ki soshal media.
Lada ki mentri bad ki nongmihkhmat ki long kiba ‘riewblei balei kim leit sha ki iing mane ha nongbah Shillong ban pan jingkyrkhu jong u Blei shuwa ban kin shimti ia ki kam jong ki? Balei pynlong iing mane ia ka Sekretariat bad ia ka iingsah jong u Mentri Rangbah? Ka jingduwai ka dei ka kam shimet.
Kitei baroh ar jaka ki dei ki jaka paidbah ym ki jaka shimet.
Ia ki ophis paidbah ym dei ban pynlong jaka mane Blei jongno jongno.
Ki mentri bad ki MLA kim sngewthuh kan poi shano kane ka jingleh jong ki.
Ki nongshong shnong ha ka jylla Meghalaya ki bun.
Ki don ruh ki bym long Kristan.
Ka dei shisha ba kiba bun paid tam dei ki Kristan.
Hynrei don ruh kiba dei ki Niamtre, Niam Khasi bad kiwei kiwei ki niam tynrai, ki Muslims, ki Hindu bad kiwei kiwei ruh.
Balei khot tang ia ki nongialam Kristan ban duwai? Balei ym ia kiwei pat? Ma ki ruh ha ka 27 tarik u Rymphang ki la thep ia ki but jong ki ha kine ki juh ki ba la jop.
Ki khlem peit ia ha niam ha ka por ba ki thep but.
Ia ki but jong ki ruh la niew lang bad kiwei pat ha ka 2 tarik u Liber.
Te kumta balei ia ki but jong ki la pynbaptis ha ka 7 tarik? Kane ka dei ka jingbym suitniew ia kiwei pat kiba pher na ngi.
Ka dei namar ba ngi bun paid tam ha kane ka jylla ri lum, ngi dei ban pyrkhat bha.
Kumba ngin sa iohi hapoh ka jingsarong bun paid (majoritarianism) ka long kaba bakla shibun bad ka jingpyni nam ia ka ka long kaba ma.
Namar ba ngi long ki ba bun paid tam ngi dei ban burom ia kiwei ruh.
Lashai lada pynlong da kiwei pat ki jait jingduwai ha iing u Mentri Rangbah, ha iing u Lat, ha Sekretariat, ha Iingthawain ngin ong kumno pat? Ngi hap ban pdiang khlem khnuim.
‘Da kaba sngewkhia’ halor ki jingkynnoh bamsap pyrshah ia sorkar MDA, ha u bnai Jymmang 2022 ka Balang ka la lum ia ki nongialam seng sain pynthei (kaba nyngkong kum kane) ban kyntu ia ki ban thaw noh da ka sorkar kaba khuid ba suba ha u snem 2023.
Ka NPP kaba ialam ia kata ka sorkar ‘bamsap’ ka khlem poi satia hi ruh ha katei ka jingialang.
Hynrei hadein ka elekshon pat ka Balang ka la kyrkhu kyrdoh ia ka juh hi ka sorkar.
Ka Balang ka la sait khuid ia baroh kita ki jingleh bymdei jong ka sorkar MDA.
Ngi la shah riam ha ka seng BJP, RSS bad kiwei pat kiba la ia pyrshang ban pynkylla rong (saffronize) ia ki iingtreikam (institutions) bad ia ka ri hi baroh.
Naduh u snem 2014 ka jingtrei sain pyrthei (politics) ka la long beit kumno ban pynpoi sha ka thong ban pynlong ia ka ri India ka ri Hindu (Hindu Rashtra).
Kane ka rukom trei sain pyrthei (Hindutva politics) ka la nangkiew hadien ba ka BJP ka la wan sha ka bor.
Ha kine ki snem ba la leit ngi la johi ia ki jingpynshitom bad ki jingshun ia ki rit paid naim (minorities), ki jingpyni ba ka jingieid ri (nationalism) ia dei ka jingied niam Hindu (Hindu nationalism), ki jingwanrah ia ki ain Hindutva kum ki ain khang ot masi, ki ain khang kylla niam, ka CAA bad mynta ka Uniform Civil Code (UCC).
Namar ba ioh jingkyrshan, ki seng shitniam ki la shim ia ka ain ha ki kti lajong pyrshah ia kita kiba ki kynnoh ba ki pynkhein ia ki ain ha ka kyrteng jong ka jingiada ia ki masi (gau raksha ne cow protection) bad ban iada na ka jingkylla niam (conversion).
Ka jingthmu ka long ban pynbor ia baroh ban pdiang ia kata ka rukom pyrkhat Hindutva jong ki.
Ngi la iohsngew bunsien ba u khlieh ka RSS u Mohan Bhagwat u la ong ba baroh kiba im ba sah ha ri India ki dei ki Hindu.
U la pynbna ha Shillong ruh, da kaba shai ba ka Niam Khasi, Niamtre bad Niam Songsarek (Niam tynrai jong ki Garo) ki hap ha ka niam Hindu bad ki Kristan kiba la mih na kitei ki niam tynrai ki dei ki Hindu.
Ia ka pule puthi (Education) la pynkylla rong nongkong.
Ia ki kot la pynkylla.
Ia ka Education Policy thymmai (NEP) la shon muhor da kane ka jingpynkylla rong.
Ia ka NEP yn sa pynlong kum ka atiar ban pynphriang ia kata ka Hindu nationalistic agenda.
Ka kyrdang pule puthi ba ha jrong (Higher education) ka dei ka thong kaba kongsan tam namar la pynwandur ia ka ban wanrah biang ia kata ka burom jong ka India (Hindu) kaba la jah noh.
Kane ka jingpynkylla rong ka la iaid stet.
Ia ki ‘riew pyrkhat (scolars bad intellectuals) kiba don jingiadei bad ka RSS la thung ha ki skul heh (universities) bad skul ritu dustur (cultural institutions) ba la pyniaid kaka sorkar pdeng ne ki jylla ba shynshar da ka BJP.
Ki khlieh bad ki vice-chancellor jong kine ki skul heh ki dei kiba iajan bad ka RSS.
Lyngba ka pule puthi ka jingpynkylla rong kan sa poi ha baroh ki liang jong ka jingim jong ngi.
Ha kine ki por ngi iohi da la ki jong ki khmat ba ki President jong ka India, u Mentri Rangbha duh jong ka ri, ki lad bad kiwei pat ki dei ki briew jong ka RSS.
La suba ba wat ki iing bishar (Judiciary), kynthup ia ka khlieh duh, la pynkylla rong.
Uwei u nongthoh u la ong, “…man la kawei pa kawei ka ain jong ka iingthaw ain kaba pyrshah ia kano kano ka kynhun la ioh ka jingkyrshan jong ka iingthawain baheh duh jong ka India kaba la kylla rong shibun.
"Ka jingthmu jong ka RSS ka long ban pynphriang ba nyngkong nyngshap ka ri India ka dei jong ki Hindu.
Ki Muslim bad ki Kristan ki dei ban pdiang ba ka ri India ka dei jong ki Hindu.
La pyrshang ruh wat ban pynkylla Hindu biang ia ki katto katne.
Ki bym treh ki dei ban im hapoh (subservient) ha kiba bun paid tam.
Ka rukom pyrkhat ba la hikai da u MS Golwalkar ba ki Muslim, Kristan bad ki kommunist (ha ka kot ‘Bunch of Thoughts’) ki dei ki lai tylli ki jingma ba napoh jing ka ri ka dang pteng haduh kine ki sngi ki ia.
Wat lada ka konstituishon jong ka India kam peit shilliang iano iano ka jingshit bunpaid Hindu (Hindu majoritarianism) ka la nang jop ha bun ki liang.
Na ka bynta kiba bun, ki Muslim, ki Kristan, ki Dalit bad kiwei kiwei kin sa shah ieh sha kyndong kynshrot.
Ngim don hok shuh ban pyrshah ia kane ka jingpynkylla rong bad ka jingpyni heh paid namar ngi ruh ngi la hap ha kajuh ka rukom pyrkhat.
Ka sorkar jylla ka ba dei ka bym peit khmat ia kano kano ka niam ka la khot tang ia ki nongialam jong ka niam kaba bun paid khlem pyrkhat shuh ia kiba rit paid ha kane ka jylla.
Ngi leh kumjuh thik kumba ka RSS bad ka BJP.
Ia u thylliej jong ngi la teh bad ia ka shyntur jong ngi la khang.
Hadien u Mentri Rangbah u la ban khot ia ki lyngdoh tynrai naim, ki lyngdoh Hindu bad Muslim.
Kaei ngin ong?Ha ka sain hima sima, ka jingbym sngew niam (secularism) ka dei kaba bha tam.
Kam pyrshah ia kano kano ka niam.
Kam peit shiliang ia kano kano ka niam.
Baroh ki ia long kumjuh.
Kam pynmong iano iano.
Ngi hap ban ri kyndong ia ka hangne ha Meghalaya wat lada kiwei ki bret ia ka.
Ai ba yn nym don jingduwai paidbah ha iingsah u Mentri Rangbah ne ha Sekretariat ne kino kino ki ophis paidbah!Ia ka jingsmai jong u Mentri Rangbah ka jylla bad ki 12 ngut ki mentri la wan sakhi ruh da u Mentri Rangbah duh bad u mentri poh iing ka ri.
Ia u presiden jong ka BJP, u Jagat Prakash Nadda ruh la ai jaka shong ha rynsan (dais).
Balei la ai burom ia u wat lada um bat kyrdan heh ha ka sorkar? Ka jingshim bynta jong u Mentri Rangbah bad u mentri poh iing ka ri ka dei ka jingmap ia kaba ka BJP hi ka la kynnoh ba ka sorkar MDA ka long kaba bamsap tam ha ka ri baroh kawei.
Ka dei jingpynkhuid ia ki jingleh bakla jong kajuh ka sorkar ha ki san snem.
Ka BJP kala kubur hadien ba ka jingkynnoh bamsap ka dei tang ka buit ban ioh but.
Wat ngeit shuh ia ka BJP naduh mynta.
Ka long kaba suk ban pule ia ka jingkylla khongpong jong ka UDP bad kiwei ki seng trai ri da kaba mareh sha ka NPP bad BJP.
Donkam ia ka jingshlur, ka jingngeit skhem ha lade, bad ka jingstad ban don ha ka liang pyrshah.
Ki seng ‘Hynniewtrep’ kim don ka jingshlur ban shong ha ka liang pyrshah namar baroh san snem ki la don ha ka sorkar.
Lada ki shong ha ka liang pyrshah kumno kin kren pyrshah ia ka sorkar? Ki la don bynta lang ha kita ki kam bymdei.
Lehse tang u bah Paul Lyngdoh u lah ban kren pyrshah ia ka sorkar.
Hynrei ma u ruh u la kwah ban don ha ka sorkar naduh ba sdang.
Kymta ka jingjied kaba suk tam ka long ban don ha ka bor sah shisien biang.
Ka Iingthawain ba mynta kan sa duh nong namar rem noh ki katto katne.
Yn jin da i kong Angela Rangad, bah Avner Pariat, Mayborn Lyngdoh, George Lyngdoh, Himalaya Shampliang ki la jop ka Iing ka jin da la ioh jingmyntoi shibun.
Lada ngi shi peit tang kum ki nongthawain bad nongiasait, kine kiba la rem ki kham tbit ban ia kiba la job ha kito ki konstituensi.
Hynrei ka demokrasi jong ngi ka dang duna shibun.
Ka jia ba kiba tbit duh kim shah jied.
Ngim lah ban leh ei ei.
Hynrei la kumno kumno ruh ki ba la shah jeid ki dei ban long kita ki bym peit niam.
ban duwai hangno hangno ruh ka long kaba bha eh, nga hi ngam sngew iahap bad kane ka jingong ine i Rangbah.
ym dei ban shim kabu ban leh mynleh Duwai tang ban tep ait miaw ia la ka pop ka Sorkar NPP…Ngi pyrshah jur ia ka jingduwai ha poh secretariat.
ka sorkar NPP ka la beh kam ia ki pli ki 1000 ngut ki nonghikai LP skul…mynta pat shuh Duwai jubor…Ha ka kam paitbah hi katba leh ruh phin Shah criticise beit khlem pep.
Leh ia kaba bha shah criticise bad leh iakaba sniew lei ynnai ong.
Kiba criticise ruh sngew dei hi ki nia ki jutang Jong ki.
Haba kumta Lada ym dei ban duwai hapoh secretariat hap duwai sha ing Mane hato ym Don ba criticise? Lada khot ia u lyngdoh niam khasi lane u lyngdoh niam ka niam hindu ban duwai hato ym Don ba criticise? Namar kata bha ban sngap jar namar ym Don Kano Kano kaba bha phi leh kaba ym Don jingduna.
Ki critics hi bunsien ki iohi tang ia ka negative sideKaba dei bad nga kubur ia ka jingong u bah Albert Thyrniang.
Shillong:U Nongwad RTI ba paw jong ka Jylla u bah Disparsing Rani, mynhynnin ka sngi, u la iathuh ba katkum ba la mang ban ai 50 hajar tyngka ia ki long iing kiba ngat ha ka jing shah lynshop ha ka khlam covid-19, hynrei ki dang don bun ki long iing ki bym ioh ia kane ka pisa.
Haba kren sha ki lad pathai khubor, u bah Disparsing u la ong ba lyngba ka RTI ka Revenue Disaster Management, ka la dep ban siew haduh 6 klur 66 lak tyngka, sha kitei ki lanot kiba ngat ha ka khlam covid.
Haduh mynta, la ioh jingtip ba ki don haduh kumba 10 tylli ki long iing ki bym pat ioh ia kane ka pisa, la bynrap u bah Disparsing.
U bah Dispar sing u la wanrah ruh ia ka RTI ha ka ba iadei bad ka jingpyn sangeh ban ai ei ia ki tyndong lyer shet ia kiba hap hapoh ka BPL, ha kaba la lap ba la pynsangeh noh ban ai ei ia kine ki tyndong lyer shet sha ki long iing, hynrei ym shem la don eiei ka jingpynshai na kine ki Company kiba sam ia ki tyndong lyer shet ki ba hapoh ka jylla.
U bah Disparsing ha ba kren sha ki lad pathai khubor, u la iathuh ba lyngba ka RTI ba la wad na kawei ka Company kaba kyrteng ka Hindustan Petroleum Corporation Limited, la lap ba kam shym la don ka jingpynsangeh ban sam bad ban ai ei ia ki tyndong lyer shet sha kito ki ba hap ha ma BPL.
Shillong:U Symbud Myntri Rangbah ka Jylla (DyCM) ba khmih ïa ka tnat pynroi sor, Bah Sniawbhalang Dhar, ula khot ïa ka jingïalang lashai ka sngi Balang ban shong bishar halor ki project ba dang ïaid jong ka Tnat nalor ban ïasyllok ruh halor ka jingpyn kynriah ïa ki 342 tylli ki Longïing na Them Metor, Them Ïew Mawlong.
“Ngan sa shong bishar kam halor ka jingïaid jong ki project ka tnat kynthup ka Smart City Project lashai ka sngi," ong u Bah Sniawbha haba ïakren bad ki nong thoh khubor.
Ula ong ba katto katne na ki project ki kynthup ïa ka Ïew Laitumkhrah, Ïew Polo, Smart road bad kiwei kiwei.
“Ngan sa tip ïa ka jingïaid ka kam bad ka jinglut ka pisa jong kine ki project hadien ba nga la shong jingïalang bishar kam," ula bynrap.
Haba pynpaw ba ki project bapher bapher ki don la ka jong ka por ban pyndep, u Symbud Myntri Rangbah ula ong, “Ngan pyrshang ban leh ïa kat kaba lah ha kine ki sngi ban wan ban pyndep ïa ki project ha ka por ba la buh".
Ula bynrap ba ka Jylla kam don jingeh satia haba phai sha ka jingioh song pisa bad ong ba ka jingwan jong ka pisa na ka Sorkar Pdeng bad ka Sorkar Jylla ka la ïaid beit ïaid ryntih.
U Bah Sniawbha ula pyntip ruh ba un sa khot ïa ka jingïalang ha ka kyrdan jong u, ban ïakren bad ïasyllok halor ka jingpynkynriah noh ïa ka Them Metor na Them Ïew Mawlong.
“Ngan sa khot ïa kane ka jingïalang ha ka kyrdan jong nga kum u Myntri Pynroi sor.
Hadien kane, u Chairman ka High Level Committee un sa khot ïa ka jingïalang bad ngin sa shim ïa ka rai halor kane ka kam," ula ong haba bynrap, “Lashai ka sngi, ka jingïalang kan long ha ka kyrdan jong nga bad hadien kane ngin sa shong kum ka Jylla.
Hooid, ngi hap ban khot ïa ki (Harijan Panchayat Committee).
Ka Ïingkashari ka la ai ïa ka por bad ngi kwah ban pynbeit noh kham kloi kat kaba lah".
U Bah Sniaw bha u pyntip ruh ba ka Jowai Beautification project ka dang ïaid shakhmat bad haduh 90 % na ki project shna surok ha kane ka sor kila dep lut.
Katkum ka kaiphod, ki surok kin dep hapoh kine ki 10 sngi ban wan.
Haba phai pat sha ka Tnat Home (Jail), u Bah Sniawbha ula ong ba um pat ïakynduh satia ïa ki Ophisar jong ka Tnad.
Ula ïathuh dang shen ba ka Sorkar Jylla ka la thmu ban wanrah ïa ka Central Jail hynrei ïa ka jingtip ba bniah halor kane ka jingtyrwa yn sa tip hadien ba la shong ïa ka jingïalang bishar kam ka ban long la shisngi.
Nongpoh:Mynhynnin ka sngi ba ki nongialam bad ki dkhot ka KSU, ki la hiar bad leit jurip jurip kynsan ia ka Anti Infiltration Check Gate kaba don ha Byrnihat bad ha katei ka jingleit jurip jong ka KSU, la lap ba katei ka jaka talasi mynder, ka don hapdeng ka jingdkhoh ha ka rukom treikam bad kaba don hapdeng shibun ki jingduna.
Ha katei ka sngi, ba kitei ki KSU ki la leit ban jurip ia katei ka jaka, la ialam da u Samla Lester Nongbet, Organising Secretary ka KSU ha Ri Bhoi bad kaba la synran ryngkat bad ki dkhot ka KSU, ha kaba lyngba jong katei ka sngi, kitei ki KSU ki la ioh ruh ban iakren ia u Pulit uba deipeit ia katei ka jaka bad dei ha kaba kum kata ka por, ba ki KSU ki sngewthuh shai halor ka jingdkoh ka rukom treikam hapoh katei ka jaka talasi mynder.
Katei ka jinghiar jurip da ki KSU sha katei ka jaka talasi, ka dei ruh hadien ba dang ha kine ki khyndiat sngi, ba ki dkhot ka KSU Umsning Circle, ki la ioh ban bat ia ki 90 ngut tam ki bar jylla ha ki thain Umsning, kata ha ka por ba kitei ki bar jylla, ki la thmu ban leit bylla sha Jaintia Hills, khlem da don ia ki kot ki sla kiba biang bad kiba la kynnoh ruh ba ki siew ia ka pisa kaba tang T.
4000 sha ki Pulit ka tnat Anti Infiltration Check Gate ha Byrnihat.
Haba kren sha ki ladpathai khubor, u Samla Lester Nongbet, u la ong ba ha ka jingleit jurip ka seng, la lap ba ka rukom ha katei ka jaka ka long kaba dkhoh shaba palat, ia kaba ka sorkar kam shym la leh eiei bad kaba dang don hapdeng shibun ki jingduna, ha kaba ka nuksa kaba shai eh ka long, ba wat tang kawei ka kali ruh kam don ha katei ka jaka, kaba talasi ia ka jingwan rung beain ki briew nabar.
Nalorkata, ha ka jingtip kaba ngi la ioh lyngba ka jingiakren bad u ophisar, ka long ba ka rukom ban talasi ia ki bar jylla, ka dei beit tang ka Epic bad Pan Card bad ym don kano kano ka Ain ka ban teh pyrkhing ia kino kino kiba thmu rung beain khlem ki kot ki sla kiba biang, bynrap u Samla Lester Nongbet.
“Ngi da sngewkhia palat, haba ngi lap ba kane ka jaka talasi ia ki mynder ka dkoh palat ha ka rukom treikam bad uba la pynpaw ruh ba ha ka jylla ka la don ka Inter-state Migrants Workmen (Regulations of Employment and Conditions of Service) Act 2011 bad kumjuh ruh ka Meghalaya Residents Safety and Security Act (MRSSA) 2016, ha kaba la iohi ba kim treikam hangno hangno ruh" ong u Samla Lester Nongbet.
Namarkata, na ka liang ka seng kumba na ka por sha ka por, ka la dawa na ka sorkar ba ka dei ban teh pyrkhing halor ka jingwan rung beain ki briew nabar, ka seng ka phah la phah ruh ia ka kyrwoh sha ka sorkar jylla, da kaba ong ba lada kim lah ban pynbiang briew thikna ha katei ka Anti Infiltration Check Gate ha Byrnihat, pyntip sha ka KSU khnang ba ka KSU kan ioh ban buh briew, khnang ba ka rukom treikam hapoh katei ka jaka, ba kan long kaba iaid beit iaid ryntih bad ban khanglad shisha ia ki briew kiba nabar, ba kin rung beain sha ka jylla, khlem ki kot ki sla kiba biang.
Shillong:U Nongïalam ka NPP bad Symbud Myntri Rangbah u Bah Sniawbhalang Dhar, mynhynnin ka sngi ba-ar, ula ong ba ka NPP kan sa leh ïa ka ‘Post Mortem’ ne ban tih tynrai ïa ka daw halor ka jingbym lah ban leh bha jong ka party ha Ri-lum Khasi ha ka ilekshon MLA ba dang shu dep long.
“Ngin sa tih tynrai ïa ki daw halor kane hadien ka Dorbar Mang tyngka jong ka Ïingdorbar Thaw Aiñ," ong u Bah Sniawbha haba ïakren bad ki nongthoh khubor.
Ka National People’s Party (NPP) ka la jop tang 9 seat na Ri-lum Khasi bad Jaiñtia.
Napdeng kine, artylli ki dei na East Khasi Hills District.
“Ka result ha Ri-lum Jaiñtia ka biang namar ngi la kheiñ antad ban ïoh 4-6 seat.
Kumjuh ruh, ha Ri-Bhoi, ngi la antad ban ïoh 1-3 seat, hynrei ngi khlem poi pyrkhat ha Ri-lum Khasi," ula ong.
Haba kylli la ka jingsngew pyrshah u paidbah ïa ka NPP ha ka Ri-lum Khasi ka kham jur, u Bah Sniawbha ula ong, “Ka long kaba eh ban ong namar ngim pat tip ïa ka daw tynrai balei ba ngi rem na bun tylli ki constituency ha Ri-lum Khasi.
Namar kata, ngin sa tih tynrai ïa ki daw tang mar sien kut ka Dorbar Mang tyngka khnang ba ngin lah ban leh bha ha ka ilekshon ban wan".
U Symbud Myntri Rangbah ula kyntait ban mynjur ba ki paidbah ka Ri-lum Khasi kim pdiang ïa ka NPP bad ong, “Ki don bun ki daw.
Phi tip ha Ri-lum Khasi, ki don shibun ki seng saiñ pyrthei-ka UDP, PDF,BJP, NPP, VPP.
Hynrei kam mut pat ba ym pdiang ïa ka NPP.
Ban ïoh 26 seat ha baroh kawei ka Jylla kam dei ka kam kai".
Haba kynthoh ïa ka jingïakhih ba dawa Myntri Rangbah na Ri-lum Khasi-Jaiñtia, u Bah Sniawbha ula ong, “Ban dawa Myntri Rangbah da u Khasi nga sngew ba ka long kaba bakla namar ngi hap ban burom ïa ka rai u paidbah".
U ong ba lada ki paidbah ki kwah ba u Myntri Rangbah un dei na Ri-lum Khasi Jaiñtia, ai ba kin vote ïa kawei ka Party ha ka thaiñ.
“Ai ba kin vote tang ïa kawei ka party na Ri-lum Khasi-Jaiñtia.
Ki lah ban vote ïa ka UDP, ne NPP lada ki kwah hynrei kila vote ïa ki party bapher bapher.
Ngan ong aïu shuh," ula ong.
Ha kawei ka liang, u Bah Sniawbha ula kubur ba ka lawei jong ka party ha ki katto katne ki constituency kum ha Nongkrem bad Mawlai ki la shah ktah jur bha na ka jingmih jong ka party thymmai Voice of the People’s Party (VPP).
Haba phai sha ka result ilekshon jong ka All India Trinamool Congress (AITC) bad ka Bharatiya Janata Party (BJP), une u Nongïalam ka NPP ula ong ba kine baroh artylli ki party ki dei ki bym pat pdiang satia hapoh ka Jylla.
“Lada ka party ka lah ban ïoh tang 2-3 seat ka mut ba ki dei ki bym pat pdiang da ki paidbah ka Jylla," ula bynrap.
Phi da leh sa da kaei2 ruh ym myntoi re namar ki paidbah kila ngiah iaka npp, mynta baroh ha u PRAH lut.
Tang namar la theh ei ki skhim ha mawlai lyngba u MDC npp hynrei sepei lut ba thmu  bat ia u la kam khlem peit skhim ki paidbah ki jied ia u briew ba stad.
U ba rem u kham bun ki daw ban aidaw da kumne kumtai,.
Shillong:Shisngi hadien ka jingkam u Myntri rangbah ka sorkar Assam hapoh ka Assembly da kaba ong ba ka shnong Mukroh kaba jia ka jingjia iap briew, ka dang dei ka hapoh u pud u sam jong ka Assam, ka seng East Jaintia National Council (EJNC), ka la thang mynta ka sngi, ia ka dur tyngshop jong U Himanta Biswa Sarma, myntri rangbah ka Assam.
Katei ka jingkam u Himanta Biswa Sharma hapoh ka iing dorbar jong ka Assam, ka la pyn kyndit ïa ka jylla Meghalaya bad kham tam ia ka shong Mu khroh, namar kham mynshwa u Sharma, u ong ba dang hap hapoh ka Meghalaya, phewse u Sharma, ula kylla ka ktien.
Kumta ka seng East Jaiñtia National Council mynta ka 14 tarik u Lber da ka jingbitar, ki la thang ia ka tyngshop dur jong u Himanta u Myntri rangbah ka Assam, kum ka dak ban pyrshah ia katei ka jingkam u Sharma.
Katei ka jingthang dur tyngshop kaba la long ha khmat ka ophis jong u Deputy Commissioner East jaiñtia Hills District bad ha kajuh ka por, ki la pynlong ia ka jingialang kaba lyngkot ban pynrem ia katei ka jingkren u Sharma.
Shillong:Ka Voice of the People Party (VPP) kan pynlong ïa ka Rally Sngewnguh ka ban long ha Madan Polo ha ka 18 tark u Bnai Lber, 2023 ha ka por 11 baje mynstep.
Ha kane rally, yn ïoh ïa ka jingkren sngewnguh ïa ki paidbah ka jylla ki ba la kyrshan borbah ïa ka Party na U Bah Ardent M.
Basaïawmoit, U President jong ka Party u ba long ruh u MLA.
Kan don ruh ka jingpyynkup burom ïa u nongthaw bad nongrwai ïa ka jingrwai, “Kongdeng Kongnah ha U Prah".
La khot ieid ïa ki nongkyrshan ka Party ban ïa poi sha katei ka rali, ong ka kyrwoh khubor naDr.
Batskhem Myrboh, U Nongaiktien VPP.
Shillong: Ka tnat peit mariang jong ka sorkar India, ka India Meteorological Department (IMD), ka pyntip, ba lashai ka sngi, kan don ka jinghap slap, ba malu mala ha ka nongbah Shillong bad ki jaka kiba don ha marjan jongka.
Ha kajuh ka por, katei ka tnat, ka iathuh lypa, ba ha ki 24 kynta, ban sa wan, kan don ka jingtied pyrthat, ka jingmeh leilieh bad ka jingkhie eriong, ha ki katto katne jaka, ha kaba ka jingstet ka eriong, kan long hapdeng ka 30 haduh 40 Kilometre ha ka shi kynta.
Ka jingsngem ka mariang, ha ka por mynstep, ka long 79 percent, katba ha ka por janmiet, ka mariang ka tyrkhong bha, ha kaba ka jingsngem, ka long tang 57 percent.
Shillong:Ka seng Hynniewtrep Integrated Territorial Organization(HITO), ka la pynbna ba kan leit buh syntiew ha khmat ka khyrdop Secretatiat kum shi bynta ban dawa na ka sorkar MDA ban sospen noh ia ki 2 ngut ki pulit kata u bah Simsang ba dei ruh u inspector bad ia u Aiban Lyngdoh, uba khynñiat ia ki khyn nah bad ia kito ki nonghikai kynthei.
Ia kane ka jingleit buh syntiew, ka dei ha ka 14 tarik mynta u bnai bad kan sdang ia ka jingiaid paitbah ha ka por 11 baje ka ban sdang naduh u Mot Kiang Nangbah haduh khyrdop Secreratiat.
Kane ka jingleit buh syntiew jong ka seng, ka dei halor shibynta ban pyrshah ia ka jingshah kawang, da ki tear gas ha ka por ba iakhih ki nonghikai, wat la hapdeng ka jingdon jongki kynthei ba armet bad ki khyllung khynnah kiba wan synran lang ia la ki jongki kmie ki kpa, la ong u bah Donbok Dkhar.
Ha ka jingiakren bad ki lad pathai khubor, U President bah Donbok, ula ong ba halor ka jingleh kuman jongka sorkar ban sospen ia kito ki arngut ki pulit ba donkti ban kawang tear gas ia ki khyllung khynnah bad ula ong “Kat bym pat sospen ia kito ki pulit ka seng kan iaid beit ia ka jingiakhih shakhmat kan pyni ruh da ki kam ba phi la ai da u kuli ia ki paitbah ngi ruh ngin leitbuh noh da ki syntiew ha khmat secretariat ba kine kin kylla bamut noh" ong u bah Donbok.
Kane ka dei tang ka jingiakhih kaba jaijai bad kane ka dei na ka bynta ki khynnah, namar kaei ka ban jia ia kito ki khynnah ba lada jur u tiar pynsat khmat.
Lada ka sorkar kam sospen ia kine ki pulit arngut, ka jingleit buh ia ki syntiew ha khmat Secreteriat kan long beit man ka sngi tad haduh ba ka sorkar kan sngew lehraiñ.
Ka Democracy ka dei “By the People and of The People" hynrei ha kane ka sorkar MDA ka Democracy, ka lah kylla “By the Politician for the Community and for the Religion".
Ka seng kam kwah ba kane kan rung bad ki paitbah ki dei ban mih bad dei ki paitbah ki ban hikai ia kitei kiba dang pass ia ka klas 10,11 bad klas 12, ba kaei kata ka Democracy khnang ba kitei kiba shong ha Secretariat kin sngewthuh, la bynrap u bah Donbok.
Shillong:U Myntri ba dei peit ia ka tnad korbar ri ha ka Sorkar Jylla, u bah Lahkmen Rymbui u la ong ba ka tnad kan ym lah ban shu shim kano kano ka sienjam, ban pynshitom iano iano ruh, tangba la don ka jing kynnoh, hynrei kan hap ban ïaid kat kum ki ain.
Haba kren bad ki lad pathai khubor, na ka liang u Myntri ka tnad korbar ri u bah Rymbui u la ong “Halor ka jingshah kawang lyer pynsat khmat (Teargas) ia ki nonghikai, naduh ka sngi thohdieng ladep ban ong ba ka tnad ka dang ap ia ka kaiphot na ki bor District administration".
“Ka kaiphot kam pat poi sha nga bad ynda kane ka kaiphot ka la poi, ngin sa shim ia ka sienjam kaba donkam halor kane ka bynta"u la bynrap.
U Myntri u la kren shai ruh “Kaei ka sienjam kaba kum ka tnad kan shim kan long kat kum ka ain bad ngi khlem don hangne ban iarap iano iano ruh bad ki briew kiba donkti ban pynkhein ia ka ain ka tnad kan ym pyllait, hynrei shwa ban shim kano kano ka sienjam ngin hap wad ka jingshisha".
Lah ban kdew hangne, ba na ka liang ka Hynniewtrep Integrated Territorial Organisation (HITO), mynta ka sngi ka la pyntip paidbah ban pynlong da ka jingiaid paidbah, ban leit buh syntiew ha ki katto katne ki jaka kum ka dak ban pynpaw ia ka jingpyrshah halor ka jingslem ka tnad ban weng kam shipor ia ki pulit kiba donkti ban kawang lyer pynsat khmat (teargas) ia ki nonghikai.
Shillong: U Myntri korbar ri, u bah Lahkmen Rymbui, u la ïathuh ba ka jingiakren ia suk hapdeng ka Seng kieng atiar Hynniewtrep National Liberation Council (HNLC) bad ka Sorkar pdeng ka la ïaid shait shait.
Haba ia kren bad ki lad pathai khubor, na ka liang u bah Rymbui u la ong ba ka mat ia kren ia suk hapdeng ka HNLC bad Sorkar ka la ïaid shait shait bad um kwah ban ia kren eiei, katba kane ka jingiakren ia suk kam pat poi sha ka thong ba kan long kaba jop.
U bah Rymbui u la pynpaw ruh “Ngam kwah ban ia kren eiei halor kane ka mat, namar ba na ka liang ki dkhot kane ka kynhun ki la iakren bad ki ksiang halor kane ka bynta bad ngam dei u ba donbor ban ia kren eiei halor kine, hynrei ngin ap bad kyrmen ba kane ka sien jam kan long kaba jop".
Lah ban kdew hangne, ba na ka liang ki 6 ngut ki dkhot jong ka HNLC ha ka 2 tarik u Nailar mynta u snem ki la wan kiew sha ka jylla ban pynïaid shakhmat ia ka jingiakren ia suk hapdeng ka kynhun bad ka Sorkar jylla.
Halor ka jingkynnoh bam sap u heh pulit, ha kaba ia dei bad ka jingthied kali, u myntri ka tnad u la ong, “Ngim don hangne ban iada iano iano ruh, hynrei kaei kaba ngin leh ngin leh kat kum ka ain bad ngin hap ban ailad ia u ruh ba un pynshai halor kine ki jingkynnoh".
Ha ri Khasi baieid jong ngaJingkyrkhu Blei ki paw shynna;Ki lum, ki wah, ki siej, ki dieng,Ka lyer pyngngad kaba suhsieng.
Ha jingkdup jong ka mei mariangKi sim ki rwai da sur bathiang;Ki mrad ki mreng ia kmen sngewbhaSha lum sha wah ki ia risa.
Jingthung, jingtep, syntiew, ki phlangKi pynitynnad ia mariang;Ki um ba shngaim, ki kshaid ki wahBan poi shane kiwei ki kwah.
Da shisha nga da sngewsarongIa la ka ri baieid lajongNamar hangi shisha ki shlei;Ki jingkyrkhu kyrpang U Blei.
Ban pynneh pynsah ia ka riKa dei lyngba jing iatylliTo ngin ñiewkor kine baroh,Ki jingkyrkhu ba ngi la ioh.
Brussels: Ka jingtrei kam ki dawai iada covid, ka la pyn artatien ia kiba bun ha kine ki sngi bad katei ka dei hadien, ka jingtian bishar jong ki dkhot jong ka European Union, ia ka Janine Small, kaba dei ka President jong ka kompeni shna dawai iada covid, ka Pfizer.
Ka Janine Small, ka kam, ba ia ki dawai, ba ki shna, kim shym la test satia, ha shwa ban pyllait sha ki nongpang, la ki long ne em, kiba lah ban iada ia ka khlam covid 19 bad katei ka dei ka jubab, ba la ai da ka Small, ha ka jingtohkit, da Robert Rob Ross, uba dei u dkhot jong ka  European Parliament (MEP).
“Halor ka jingkylli, la ngi tip ne em ba kan pynduh jait ia ka jingpang, ha shwa ban pyllait sha iew….
Em" la jubab ka Small, da ka jing sammut, haba la kylli da U  Ross, la ka injek Pfizer, la ju test bha ne em, ba kan khanglad ia ka jingsaphriang jong ka khlam covid, ha shwa, ban die paidbah sha iew.
Ka Small, ka ong shuh shuh “Ngi hap ban pyniaid stet bha ia ka bor jong ka saian, namar ka jing dawa kyrkieh jong ka iew".
Ka European Union, ka la pynmih ia ki syrnot, kiba khanglad ia ki briew, ki bym shym la injek, ba kin iaid kin ieng ha ki Ri, kiba hap ha katei ka Union, kum ka jingthmu ban teh lakam na ka jing saphred jong ka jingpang Covid 19.
Halor katei ka mat, U  Roos, u kam, ba kane ka jingleh, ka dei ka jingthok bad shukor jong ka Pfizer, ha kaba u khot, ba ka dei ka kam shukor kaba khraw tam bad ka kam pyniap briew kaba triem haduh katta katta.
U Roos, ha ka tweet jongu, u ong  “Lada phim shah injek, phi long pyrshah sorkar bad kane ka dei ka jingkren jong u myntri rangbahduh bad u myntri ka koit ka khiah jong ka Dutch.
Haba phim shah injek, phim ktah tang ialade, hynrei ia kiwei ruh.
Phi lah na bynta ka imlang sahlang bad katei ka dei kaba ki kren.
Mynta kane ka dei tang ka kam pynbieit pynban" ula ong.
Shillong:Kum shi bynta ban pynïaid shakhmat ia ka jingiakren ban pynbeit ia u pud u sam hapdeng ka jylla Assam bad Meghalaya ha ka wat ba ar, ka Regional Commitee na West Jaintia Hills District, kan sa buh ia ka jingïalang ha ka 14 tarik mynta u bnai.
Haba ia kren bad ki lad pathai khubor, na ka liang u Chairman ka Regional Commitee, u bah Renikton L Tongkhar, u la ïathuh ba ha ka sngi thongdieng mynta ka taiew, ka Regional Commitee kan sa pynlong ia ka jingïalang ba nyngkong eh, na ka bynta ban sdang ka jingiakren halor ka jingpynbeit ia u pud u sam hapdeng ka jylla Assam bad Meghalaya ha ka wat ba ar ha Nongstoin.
“Ngin don ka jingïalang ha ka sngi thohdieng ban iasyllok bad ban sngap ia ka jingai jingmut jong ki briew ba don bynta lang bad kane ka jingïalang kan long hadien ba ha kine ki sngi, ngi la dep ban kynthup lang sa ia ki katto katne ngut ki dkhot ki ba don bynta ha kane ka mat"u la bynrap.
Haba kylli halor ka jingbym hun kiba bun balang ha ka jingiapynbeit ia u pud u sam ha ka wad ba nyngkong, u bah Tongkhar u la ong “Ngin ialeh ia ka bha tam ban lah ban pynbeit noh ia u pud u sam, wat ha ka wat ka nyngkong ruh ngi la leh ia kaba bha tam, hynrei ki don hi ki jingbym hun jong ki katto katne ngut, hynrei ngin pyrshang ban ialeh bha".
U bah Tongkhar u la ong “Ha kane ka jing ia pynbeit ia u pud u sam ha ka wad ba ar, nga khmih lynti ba kito ki shnong kiba kwah ban wan sha ka jylla Meghalaya bad ka Sorkar Assam kan burom ia kane".
Ha kaba ia dei bad ka Langpih, u Myntri u la ong “Baroh ki khlieh nongsynshar na ki 39 tylli ki shnong kiba hap ha Langpih, ka Regional Commitee jong ka West Khasi Hills kan sa khot ia ka jingïalang khnang, ban lah ban ioh sngew ia ka jingai jingmut jong ki".
Shillong:Kum shi bynta ban pynkhlain bad dang pynkhreh na ka bynta ka election 2023, ka Executive Committee jong ka East Khasi Hills District jong ka United Democratic Party (UDP), mynhynnin ka sngi ka la pynlong ia ka jingialang ha kaba ka la ioh ban pyndap biang ia ki kam, kiba la thylli na ka jingieh noh kam, ki katto katne ngut ki nongkitkam.
Haba kren bad ki lad pathai khubor na ka liang u bah Titos W Chyne, President ka East Khasi hills, ka party UDP, u la ong “Kane ka jingialang la pynlong ban ia kren bad ban pynkhlain ia ki constituency kiba hap ha ka Excutive Committee jong ka East Khasi Hills District kiba don 10 tylli".
U la iathuh ruh “Mynta ka sngi ngi la ioh ia ka jingtyrwa na ki Circle District Election Committee na ka bynta ki 5 ngut ki kyrtong kaba kynthup ia u bah HDR Lyngdoh na Sohiong, U bah Mitchel Wankhar na Mylliem, na Shella u bah Balajied Synrem, na ka Mawsynram u bah Olan Suin bad na Pynursla u bah Anthony Kongwang".
U la bynrap shuh shuh “Ia kine ki kyrteng jong ki kyrtong na ka liang ka CDEC kan sa phah sha ka State Election Committee ba kan ai ka jingmynjur".
U bah Chyne u la ong ruh “Kiwei pat kiba ki CDEC kim pat phah ia ki kyrteng jong ki kyrtong ki kynthup ia ka Mawrynkneng, ka Sohra, ka Mawkynrew, ka Nongkrem  bad ka Mawphlang".
“Ha kaba ia dei bad ka Mawphlang  ngin hap thaw biang ia ka circle hadien ba ka la pyndam ia ka, bad ha  Mawphlang Constituency kum ba ka long mynta ngim don ia ka circle bad ngin hap thaw shwa ia ka Circle bad ngin sa pynthikna la u bah Eugene Son un dang ia khun ne em".
U  la bynrap shuh shuh “Ngi la ioh ruh ban thung thymmai  ia ki nongkitkam jong ki district ha ki jaka ba la iehnoh kam bad jied ia ki katto katne ngut ban long kum ki nongkitkam".
“Ki nongkitkam ki ba la pynskhem mynta ka sngi ki kynthup ia u bah Balajied Synrem kum u advisor, ki Working President kiba kynthup ia u bah Remington Pyngrope, u bah Monarch Shabong bad u Dr O.
S Jyrwa, katba ia u bah Wellbirth Rani la jied kum u Vice President bad kiwei kiwei"u la ong.
Na ka bynta ka Nongkrem Constituency u la ong “Ngim pat ioh ia ka jingtyrwa nangno nangno ruh bad ka party ka don la ka kyndon bad ym lah ban shu kam ban ai tiket khem pat ka jingai jingmut halor u kyrtong bad hap  ban  phah da ka circle bad kan phah sha ka District bad nang ne sha ka State Election, kiwei ki lah ban kam ba ki pan  tiket, hynrei ka rai ban jied yn sa shim da ka state  Election Committee jong ka party".
Ha kaba iadei bad ka Sohra, u la iathuh ba ka Circle kan sa shong da ka jingialang bad yn sa phah ia ka kyrteng u kyrtong.
Na ka daw u Lahkmen Rymbui ka Party UDP kan duh jingshaniah ha khasi bad jaintia.
Shillong:Ha kine ki saw snem kumba 1,400 tylli ki shnong ha ki thain nongkyndong, ki dei ki shnong kiba ka tnad ka Public Health Engineering (PHE), ka la lah ban pynpoi um lyngba ka skim sam um jong ka Sorkar Pdeng ka Jal Jevan Mission (JJM), ha ka jinglut kaba la kot sha ka T.
1600 klur, ia kane la ïathuh da u Myntri ka tnad PHE u bah Renikton L Tong khar, hadien ka jingïalang ban bishar bniah ia kane ka skim ka ba la pynlong ha Secretariat mynhynnin ka sngi.
Haba kren bad ki lad pathai khubor, na ka liang u Myntri u la ïathuh, ba mynhynnin ka sngi, ka tnad PHE ka la lum ia ka jingïalang ban bishar bniah, halor ka jingpyntreikam ia ka skim JJM ha ka jylla ka ban kynthup ia ka jingpynsngew ia ki jingeh, ki jingai jingmut na ki Engineer, ki ophisar bad ki contractor.
“Ka jingkhot ia kane ka jingïalang ka long ban pynthikna ba ka jingpyntreikam ia kane ka skim ha ka jylla, wat la ka la long kaba bha, hynrei kan dang kham bha shuh shuh bad ngi la ioh lad ruh ban dang pyntrei kam kham bha shuh shuh" u la bynrap.
U Myntri u la ïathuh “Ha kane ka jingïalang, la ioh ruh ban ia kren halor ka halor ka jingeh jong ki contractor kiba la pyntrei ia ka JJM, halor ka jingbym pat lah ka sorkar ban pyllait ia ka pisa sha ki contractor halor ka jingpynslem jong ki third party ban ai kaiphot halor ka jingjurip ia kine ki kam"u la bynrap ruh “Na ka liang jongnga, nga la kular ban shim khia halor kine ki jingeh ba ki contractor ki mad".
U Myntri u la ong “Ka Sorkar ka buh ka thong ban pynioh um ia ki 5,89,888 tylli ki longing bad na ka liang ka tnad ka dang kynthup shuh shuh ia ki longing, kiba la kot sha ka 6,30,000 bad na kine ki 5,62,000 ki longing ki dei kiba thikna ban pynmang kane ka skim".
Haba kren halor ka jingpyntreikam ia kane ka skim ha ka jylla u Myntri u la ong “Haduh mynta tang 40% la lah ban pyndep ia ka jingpyntreikam ia kane ka skim bad ka tnad ka don ka jingthmu ban dang trei shitom shuh shuh ban lah ban pyndep noh ha kine ki lai bnai mynta".
Shillong:Mynhynnin ka sngi u nongaiktien jong ka seng All India Trinamool Congress, u Saket S Gokhale, u la ther kylla ia u James PK Sangma, uwei na ki myntri ba don ha ka sorkar MDA, ba ki la thok ia ki nongthoh khubor bad ia ki paidbah jong ka jylla Meghalaya ruh kumjuh.
Haba kren ia ka jing kam jong u James, ba ki myntri sorkar kiba don ha ka sorkar MDA, ki dei kiba lah bha ban ia kren bad ki nong thoh khubor, U Gokhale u la ong ba khlem ka jinglehrain ban kren ia ki jingshisha, ka sorkar MDA ka la poi ha ka kutlad bad ka jinglehrain.
Ha ka shithi ba la phah, la iathuh ba ar tylli ki jingkylli la pyndam bad pynjah noh da ka sorkar MDA.
Ha kane ka shithi, u Gokhale, u la kylli ia u Sangma ba u dei ban iathuh balei ba u smart meter na China la pyndait ha ïing jong u, katba u bah Prestone pat u la kam, ba na ka liang jong ka sorkar kim pat mynjur satia da ka Renewal energy certificate (REC) bad ka sorkar India.
Shuh shuh, la ioh khubor ba ka National Peoples Party kam pat phah ia ka jinglut jingsep, sha ka tnat elekshon komision.
Ha ka elekshon sha ka ingdorbar thawain jong ka jylla Meghalaya, Nagaland bad Mizoram kam don kano kano ka jingpynshai ia ka jingpynlut pyndep,ha ka Elekshon Lok Sabha ruh ka sahkut kumjuh.
Haba iadei bad ka jingkam u Sangma ba ka TMC ka dei ban pyndep ia ka kamram naduh na la ïing; ka TMC ka la buh jingkylli kylla, ba hato ka NPP, kum kata ka National party, ka buhrieh ia ki jinglut jingsep na ki paidbah bad ka tnat elekshon, la palat 4,5 snem bad kane ka pynpaw shai ba ka NPP ka pynkhein ia ka hok jong ka synshar paidbah.
Kine ki dei tang ki artylli ki mat kiba na ka liang jong ka TMC, ka kwah ban pyni bad kdew, ia ka jingpyrshang buhrieh ia ka jingshisha bad thok ia ki paidbah jong ka jylla Meghalaya.
Ha shwa ban pynkut ia ka khubor ka TMC ka la long kaba pynkhreh ban phah iwei pa iwei i jingkylli bad ki mat kiba ka sorkar MDA ka ialam bakla bad ki jingbam sap ha kane ka sorkar.
Ki jingai jingmut ban pynneh iaka koit ka khiah ka bor jabieng.
Uwei u riewshemphang uba dei uwei na ki nongai jingmut halor ka rukom im kaba ai jingkoit jingkhiah u ong ba ka jingiohthiah bha bad kiwei ki rukom pynjahthait iaka met ka long kaba donkam shibun naka bynta ka koit ka khiah jongka jabieng.
