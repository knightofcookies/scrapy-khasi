Hynrei u Blei pat u jngoh arsut na bneng ia ki khun bynriew ban khmih don ne em mano mano ba shemphang ba la wad ia u Blei.
Salm 14:2.
Ymdon ba iohi ia u Blei mynno mynno ruh; lada ngi iaieit paralok, bad ia kata ka jingieit jong u la pynjanai noh ha ngi.
Ioanis 4:12.
Hynrei ki ban iohi ia u Blei ha kata ka jaka ba u don, dei tang kiba khuid ha ka dohnud.
“Suk kiba khuid ha ka dohnud na ba kin iohi ia u Blei.
Mathaios 5:8.
Ha kawei ka jingjia kaba sngewma bad kaba sngewshyrkhei ha kaba uwei u rangbah na North Garo Hills u la shah mait da u sdie, haduh ba un da duh ia la ka jong ka jingim ha la u jong u para marjan, u ba la suba ba u dei u menaiksuid.
Katkum ki tyllong khubor ba la ioh lum la iathuh ba kane ka jingjia ka la jia ha ka sngi Thohdieng kata ha ka 21 tarik u Lber 2021 ha ka shnong Dadenggre kaba hap ha ka thanat Bajengdoba.
Katkum ka khubor ba la iathuh da ki pulit la iathuh ba une u briew uba khlad noh na ka daw ka jingshah mait da u sdie la tip kyrteng kum u Darren Marak bad ia une u briew u ba donkti ban mait ia u Darren Marak la tip kyrteng kum u Henodson A Sangma.
Ka khubor ka iathuh ba u Henodson Sangma u la suba ba u Darren Sangma u la ai ksuid ia u.
Na ka liang u SP jong ka North Garo Hills , u Arabham T Sangma u la iathuh ba la kem noh mar mar ia une u nongleh ia kane ka kam bad ka jingtohkit mynta ka dang iaid shakhmat ban lap ia ka jingshisha.
Kiei kiei ruh ba ka khmat kam shym la iohi, bad ka shkor kam shym la ioh sngew bad kim shym la mih ruh ha ka dohnud u briew: ki long kita kein kita kiei kiei ia kiba u Blei u la buh lypa ia KITA KI BAIEIT IA U.
1 Korinth 2:9.
Hangne ngi sngewthuh, ba katno uba khraw u long u Blei.
U Blei uba la thaw ia kane ka pyrthei kynthup ia ki met bneng (Planets) ki khlur iaka sngi bad u Bnai.
Kane hi ka pynpaw ia ki kam phylla u Blei bad kidei ki shynriahti jong u ba u la thaw ia ki.
Bad kaba kham phylla shuh shuh dei namar ba u la thaw iangi ki briew ha kadur bad ka jingsyriem jong u hi.
Genesis 1:1-25/ Genesis 1:26-28.
Balei u Blei u la thaw ia kine kiei kiei? Hato u la thaw kai ia ki? Em, haba u Blei u la thaw ia kine kiei kiei, ka jingthmu jong u ka long ban ioh thaw ia u briew kein.
Bad u la don ka plan ne jingthmu haba u la thaw ia ki.
U Blei u la pyllong ia ki 9 tylli ki planet ia kiba ki saiantis ki la iathuh ha la ki kyrteng jong ki.
Kum u Mercury, Venus, Earth, Mars, Jupiter, Saturn, Uranus, Neptune bad Pluto, Nalor kata, u Bnai bad ka sngi bad shibun kiwei pat ki met bneng.
Hynrei kaba phyla tam napdeng kine ki met bneng dei ka pyrthei (Planet Earth).
Ngi tip ba ym don briew ha kiwei pat ki met bneng (planets) laitnoh naka pyrthei (Earth).
Hooid ki don ki met bneng kiba ia syriem ia ka Pyrthei.
Hynrei ym don briew ba shong hangta bad ngi tip ia kata dei namar ka bible ka iathuh – U Blei u la ong ba u la thaw tang ia ka pyrthei (Earth) ban shong briew.
“Nga la pyllong iaka khyndew, Nga la thaw ruh ia u briew halor jong ka: Ma Nga ki kti jong Nga hi ki la pynpyiar ia ki bneng".
Isaiah 45:12.
U Blei u ong shuh shuh ba umshym la thaw suda ia ka (ymthaw thylli) hynrei u la thaw ia ka BAN SHONG BRIEW: Nga Nga long u Trai te ymdon uwei pat.
Isaiah 45:18.
Napdeng shibun ki met bneng ba u Blei ula thaw hynrei u Blei u la thaw kyrpang ia ka planet Pyrthei ban shongbriew.
Hakane ka planet biang lut nadong shadong ka um ka jingshai kamiet ka sngi ka lyer u slap ki jingthung ki mrad ki mreng nadong shadong kum ka kper Eden hi.
Hynrei ngi tip pat, lait naka pyrthei ki don artylli ki planet ki ba long syriem ia ka pyrthei, kata u Venus bad u Mars.
Ha kine ki planet kam biang ka rukom jingshit ne jingkhriat namar ka shit palat ne ka khriat palat bad kim biang ia u briew ban im hangta.
Balei? Dei namar ba u Blei u la dep kren ne u la dep thaw shwa kyrpang tang ia ka planet Pyrthei ba u briew un lah ban shong ban sah.
Ki riewstad  saian scientist NASA kiba pawnam haka pyrthei kiba wad bniah ia ki met bneng ki ong ba ka don ka jingriew ba ki iohsngew ha u Planet Mars hynrei kim pat shem ka pynphylla ia ki kadei ka sur aiu? Lehse don briew? Don ka jingsuba ioh dei ki Aliens.
Briew te em, namar tang ha ka pyrthei don ki briew namar u Blei u la kren – “U la thaw ia ka ban shong briew.
Isaiah 45:18.
U Blei u long u Mynsiem God is spirit.
U Blei u long uba phylla God is Wonderful.
Nga nga long u Blei ymdon uba kat Nga.
Nga nga long u Blei ym don uwei pat.
Isaiah 46:8-9.
U Blei u la thaw bad ka long kaba phylla.
Ki riewstad ki sngewtynnad ban shem ia kiei kiei kiba phylla bad kidei ban tip dei u Blei ba la pyllong ia ki.
Katno kanlong ka jingphylla shuh shuh ban iohi ia ka bymjukut ka lawei (Eternity of Future), kata ka long ia kiei kiei kiba ka khmat briew kam pat iohi ki shkor briew kim pat iohsngew bad kin shymmutdur ia ki ha la ka dohnud.
Dei kita kein kiba long kiei kiei ia kiba u Blei u la pynkhreh lypa iakita kiba ieit kiba kohnguh ia u.
1 Korinth 2:9.
Lada ki met bneng ki long kiba phylla, ka pyrthei ka long kaba phylla, te katno tam long kita kiei kiei ia ki u Blei u la pynkhreh tang ia kita kiba ieit ia u.
Hato phi ieit ne em ia u Blei? Phi kwah iohi ne em ia kita kiba ka khmat briew kampat iohi ka shkor briew kam pat iohsngew ne u briew um pat ju mutdur lano lano? Lada ka long Hooid, te ka ktien u Blei ka ong – “To long phi namar kata KIBA LA PYNIASUK BAD U BLEI.
2 Korinth 5:20.
Kita kiei kiei ki bym pat iohi ki long kiba janai ba la thaw da ka ksiar nylla kum ka iit ba sngur bad da ki mawkordor, ymdon nongtuh ymdon jingiap ymdon jingpang shuh ymdon sngi ymdon bnai.
Kiei kiei ki ba long jong ka pyrthei ki la leit noh.
Jingpynpaw 21:1-27.
/ Jingpynpaw 22:1-5.
Kita ki long kita kiei kiei ia kaba ka khmat briew kam pat iohi ko shkor kimpat ju iohsngew ka dohnud kam pat ju puson.
Ban iohi ne ioh bynta hangta, don tang kawei ka lad, kata ka long – “To long phi kiba la pyniasuk noh bad u Blei.
2 Korinth 5:20.
Amen.
Shillong: Ka khlam covid ha ka jylla, ka la kiew stet tyngeh mynta ka sngi, ha kaba ki don 710ngut kiba ioh pang thymmai, katba kiba jem na ka jingpang, ki don tang 453ngut bad kiba iap, ki don 9ngut.
Baroh kiba dang don ha ka jingpang, ki long 5,332ngut bad kiba iap, ki la poi sha ka 1,040ngut.
Ka East Khasi hills, ka kiew shi katdei, ha kaba ki don 330ngut kiba ioh pang thymmai.
Ka West Garo hills, ka don 109ngut kiba ioh pang.
Ka Hynniewtrep Youth Council Sohra circle hadien ba la iohi ha ka kotkhubor kaba la mih mynnin ka sngi 26/7/2021 kaba ong " yn shimti ki shipai Assam rifle ban pynjyrngam ia ka sohra baroh kawei " kat kum ka jing kam U Amit Shah u myntri ki kam poh iing ka sorkar pdeng.
Na ka liang ka HYC Sohra circle ngi pynpaw ba ngi ieng skhem ha ka Nongrim ba ngin nym ailad satia ia ki shipai Assam Rifle ban bsuh khlieh ha Sohra bad ngin nym ia peiñ ia ka khyndew ka shyiap jong ka Jaitbynriew namar ngi la iohi ia ka jingsyntuid noh ka khyndew ka shyiap ka Jaidbynriew ha ki ba bun ki jaka.
Ngi tip shai ruh ba kane ka dei ba plan barieh jong ki khnang ban ioh bsuh khlieh ha Sohra bad suki suki kin sa kam trai wat ia ki jaka.
Ka seng ka la sakhi ruh ha Man ki jaka ba don ki shipai la ju mih ki huri hura wat shaduh ka jingia pyni bor Bad mynsaw kala wanrah ka jingeh ia ki Para Ri ki jong ngi kiba shong marjan ha kito jaka.
Kum ka seng kaba Peit ia ka bha ka miat Bad ka khia ka shon jong u paidbah kam kwah ban iai mih kum kitei ki jingkulmar  hadien habud ba ki Trai RI Trai Muluk kin phet wir na la ka jong ka Ri.
Ka seng ka kyntu ia u syiem ka Hima sohra Bad sha baroh ki khlieh Nongsynshar shnong ba kin sngewbha ieng skhem ha ka Nongrim Ban nym lilam ia ka khyndew ka shyiap jong ka Jaidbynriew ha kino kino ki kynhun shipai.
Kane ka long katkum ka kyrwoh ba la phah da U Samla Kurbarity SohtunGeneral neral secretary HYC Sohra Circle.
Ha ka 25th July 2021 u Union Home Minister ka Sorkar India, u Amit Shah, ha ka jingwan jong u sha Sohra u la ong ba yn aiti ha ki shipai Assam Rifles ban pynjyrngam biang ia ka Sohra.
Na ka liang jong ka seng Hynniewtrep Youth Movement Sohra Circle ngi pyrshah jur ia kane ka jingthmu jong u, bad ngi sngew lyngngoh ruh ba kumno u shu pynbna ia kane khlem da don ka jingiamir jingmut lang bad ki nongsynshar shnong ka thain Sohra.
Ngi buh ruh ka jingmaham ia ka sorkar jylla, u MLA, u MDC ka Sohra Constituency, ki nongsynshar shnong ka thain Sohra ba kim dei ban pdiang ia kum kine ki jingthmu namar ba kan sa buh jingeh ia ki paid nongshong shnong ka thain Sohra hadien habud namar ki shipai shisien ba ki la pyndonkam ia kano kano ka jaka ki la kam trai syndon.
Ngi sngew dei ruh ban ai jingmut ia ka sorkar ba lada ka don kum kata ka jingthmu ka dei ban ia trei ryngkat ryngkat bad ki nongsynshar shnong namar ki shnong ruh ki lah ban pynjyrngam lada ka sorkar ka ia treilang ym dei ban shu aiti sha ki shipai, ong ka kyrwoh na u Bah Demingstar Larngap, President HYM Sohra Circle.
Nongpoh: U Bah Sosthenes Sohtun, MLA Jirang, u la kren da kaba shai da kaba ong ruh ba ka Iongkhuli kaba don ha ka thain Umtyrnga bad kaba la mad ia ka jingjia shah pynkhyllem ia ki post Ilektrik ha ki bor Pulit ka Assam, ka dei ka shnong kaba hap ha Meghalaya bad uba la pynpaw ruh ia ka jingsnewkhia halor kaei kaba la jia ha katei ka shnong.
Ha ka step kaba bud hadien ka jingjia ia kajia pud ha Iongkhuli, u Bah Sosthenes Sohtun ha ryngkat u Bah Victor Rani, MDC, ki la leit ban jurip ia katei ka shnong, kaba ki paidbah ha katei ka shnong, ki la mad ia ka jingjia shah wan pynthut ha ki Pulit Assam bad lyngba katei ka sngi, u Bah Sosthenes Sohtun, u la ong ba u la shimkhia ban pyntip sha ki Myntri Rangbah ka sorkar Meghalaya bad Assam ruh kumjuh, khnang ba kum katei ka jingjia kam dei ban jia shuh shakhmat.
Haba leit sha katei ka shnong, u Bah Sosthenes Sohtun, u la lum ia ki Nongialam shnong bad kumjuh ruh ia ki paidbah jong katei ka shnong, ha ka jingkren jong u sha ki briew jong katei ka shnong, u la pynpaw ba kum u Nongmihkhmat, u la shimkhia shisha eh halor katei ka jingjia bad uba la kyntu ia kitei ki piadbah ba kim dei ban syier lane rit mynsiem, hynrei ki dei ban sngewskhem bad sngewtrai ia katei ka shnong kum ka shnong kaba hap ha Meghalaya.
Shillong: Kum shi bynta ban ai jingiarap ia ka Sorkar Jylla ha ka thma pyrshah ia ka jingpang Corona Virus, ka North Eastern Development Finance Corporation Limited (NEDFi), ka ophis treikam kaba long hapoh ka jingpeit jingkhmih jong ka Ministry of DoNER, ka Sorkar India ka la nohsynñiang 9 lak tyngka sha ka CM Relief Fund.
U Bah P.
Rymmai, Branch Manager, jong ka NEDFi Shillong u la ai ia ka cheque ha ki kti jong u Myntri Rangbah ka Jylla, U Conrad K.
Sangma ha ka 27 Tarik Naitung 2021.
Ka NEDFi hapoh ka Corporate Social Responsibility (CSR) jong ka, ka la pyntrei ia ka “Mission Oxygen" prokram ha kaba ka la shim ia ki sienjam ban pynkhlain ia ka jingpynmih oxygen ha ka jylla.
Hapoh kane kajuh ka projek, ka NEDFi ka la sangshon ruh mar 2 lak tyngka sha ki lai tylli ki hospital shimet ha ka nongbah Shillong.
Ka NEDFi ka ju ai jingiarap sha ki nongsengkam lajong lyngba ki skim ai ram bapher bapher jong ka bad ka ju prat lynti ruh na ka bynta ki samla nongsengkam lyngba ka Business Facilitation Center jong ka.
Nongpoh: Ki MLA bad MDC ka Congress, hynne ka step ki la hiar sha shnong Iongkhuli, ka shnong khappud kaba don ha ki thain Umtyrnga, na ka bynta ban leit wad jingtip halor ka jingwan pynkhyllem ki Pulit Assam, ia ki Post Ilektrik kaba la pynpoi da ka sorkar Meghalaya lyngba ka tnat sam bording.
Ha katei ka jingleit jurip ia katei ka shnong, ki MLA Congress na Ri Bhoi, kiba kynthup ia u Bah Mayrald born Syiem, MLA Nongpoh, nangta u Bah George B.
Lyngdoh, u Bah Balajied Rani, MDC, ha kaba ki la leit ban kren ia ki heh Pulit bad Magistrate ka Assam, kiba don ha katei ka jaka ba ki dei ban mih noh na katei ka jaka, da kaba kam ba katei ka shnong Iongkhuli, ka dei ka shnong kaba hapoh ka Raid Marwet, Hima Mylliem jong ka jylla Meghalaya.
Haba iadei bad katei ka jingleit jurip, u Bah Mayrald born Syiem, u la pynpaw ia ka jingsngewsih kaba khraw ban iohi ia ki kam leh khawpud da ka Assam, kiba la nud ban leit pynpra ia ki post Ilektrik, kaba ka Meghalaya ka la thmu ban pynpoi bording sha katei ka shnong.
Ngi sngewsih eh, ban tip ba ki Assam haba ki wan ban pynpra ia kitei ki post Ilektrik, ki da wan ha ryngkat 3 bos ki PulitPulit bad kaba pynpaw ba ki wan khnang ha katei ka rukom, na ka bynta ban pyntieng pynsmiej ia ki briew kiba don ha katei ka shnong.
Lyngba ka jingjurip, la ia kren bad ki heh Pulit bad Magistrate ka Assam, ba kim dei ban pynbun shuh shuh ia ki bor Pulit ha katei ka jaka, namar lada iai don ki Pulit ha katei ka jaka, ka lah ban nang pynheh bad pynkhluid ia katei ka jingjia.
Halor katei ka jingjia ha Iongkhuli, ka party kan sa leh ia kaba donkam, da kaba iakren bad ki heh sorkar, khnang ba katei ka jaka kam dei ban shah knieh ha Assam, hynrei ka dei beit ban don ha Meghalaya.
Shillong: Ki lad khubor, ki iathuh ba U bah Sanbor Shullai, un bam smai mynta ka nohsngi, ha ka por 4baje.
U bah Shullai, la sngewthuh, ba un shimti, ha ka jaka jong U Bah AL Hek, myntri ka koit ka khiah ba mynta ka sorkar Jylla.
Nongpoh: Ka Ri Bhoi District Congress Committee (RBDCC), lyngba ka jingkren jong u Bah Mayrald Born Syiem, MLA Nongpoh bad uba dei ruh u President ka RBDCC, ki la pynrem jur halor ki kam leh donbor da ka sorkar Assam ha kito ki shnong khappud hapdeng ka Meghalaya bad Assam.
Haba kren sha ki lad pathai khubor, u Bah Mayrald Born Syiem, u la ong ba kaei kaba la leh da ka sorkar Assam, ka la pynpaw ba kam burom ei ei ruh eh halor kata ka jingiakren hapdeng ki Myntri Rangbah ka jylla Meghalaya bad Assam, kiba la iakren bad dei ban don kata ka jingia burom kaba markylliang haba iadei bad ki kam pynroi ha kito ki shnong kiba don ha khapud ka Meghalaya bad Assam.
Kum ka Party, ngi da sngewsih ban ioh sngew ba ki bor Pulit ka Assam, ki la leit ban jynrat naphang ia ki Post Ilektrik, kaba ka sorkar Meghalaya lyngba ka tnat sam bording, ki la thmu ban leit sam bording Ilektrik sha katei ka shnong, kaba dei ruh kawei na ki shnong khappud ha Ri Bhoi, kaba hap hapoh ka Raid Marwet bad Hima Mylliem.
Kum ka Party kaba peit ia ka bha ka miat bad ka roi ka par ki paidbah, ka sngewkhia eh halor katei jingjia, namar da ha kine ki shisngi ar-sngi la don kata ka jingiakren hapdeng ki Myntri Rangbah ka Meghalaya bad Assam, kiba la iakren ruh ba ym dei ban jia ki kam ia huri hura ha ki khappud, hynrei mynta pat la sakhi ia katei ka jingjia kaba sngewsih eh bad kaba kum ki paidbah ha ka jylla kim lah ban pdiang da lei lei ruh em, bynrap u Bah Mayrald born Syiem.
Namarkata, kum ka Party kaba peit na bynta ka bha ka miat ki paidbah bad khamtam eh ia kito kiba sah ha khappud, na ka bynta ban tip ia ki jingshisha baroh, ngin sa leit sha katei ka shnong ban iakren ia ki nongialam shnong bad riew paidbah, khnang ba ngin tip ia ki jingshisha baroh bad halor kata, ngin sa iasaid ruh de sha ka sorkar jylla, u la bynrap.
Ki ehrang Taliban, ki la siat naphang ia ki riew paidbah, ki la sei na ki iing ki sem jongki ha kine ki khyndiat sngi ba ladep bad katei ka jingjia, ka la jia ha ki bynta jong ka thain Kandahar.
Uwei na kiba shah siat iap, u dei U Nazar Mohammad, u nong ialehkai komik ba pawnam jong ka Afghanistan bad la iathuh ba ki don mynta da ki phew phew hajar, kiba la phet krad, na la ki iing ki sem jongki, hadien kitei ki kam thombor jong ki ehrang Taliban.
Ki ehrang Taliban, ki rung na kawei ka iing sha kawei pat bad ki da wad ia kito kiba trei kam pulit, trei kam shipai bad kiba don jing iadei bad ka sorkar bad kum ia kitei, ki shu siat naphang khlem jingmap satia.
La iohi, lyngba ki dur ba U Nazar Mohammad, uba trei kum u pulit ha  Shah Wali Kot district, ba ula shah ot na pdot jongu bad ba u shah teh ha u dieng.
La iathuh, da ki trai shnong, ba ki la don palat 100ngut kiba la shah pyniap, ha ki ar taiew ba ladep bad nangta sa 300ngut kiba la jah rngai na ki iing ki sem jongki.
Ym tang ba ki shah pyniap, hynrei la iathuh ba ka bam ka dih ruh, ka la thylli lut plain, namar ba ki bor sorkar ka Afghanistan, ki don ha ka jing iakhun kaba eh shi katdei pyrshah ia ki ehrang Taliban.
Others have become trapped in the city as supplies of food, water and medicines run short with Afghan troops battling the extremist militia forces.
Ka US, ka dang iarap hi ia ka Afghanistan, ban khyrwit ia ki ktem jong ki ehrang Taliban, hynrei, haduh mynta, kam shym la rai satia ban dang iai don ha katei ka Ri, nalor ka por, ba ki la buh, ban mih noh ha U Nailur mynta u snem.
Guwahati: U Himanta Biswa Sarma, myntri rangbah ka Assam, u kynnoh ba ki pulit jong ka Mizoram, ki pyndonkam da ki suloi Light Machine gun (lmg) ban siat ia ki pulit jong ka Assam, hynnin ka sngi, ha ka jing ia kajia pud jong ki ar tylli ki Jylla.
U Himanta, u shim, ba ka dei ka jingjia kaba sngewsih shibun bad u ong ba kane ka pyni, ia ka jingthmu, kaba ki pulit ka Mizoram, ki don halor katei ka jingjia, kaba hynnin ka sngi.
Shillong: U myntri ka tnad koit ka khiah, u Alexander L Hek u ba dei ruh u MLA ka Bharatiya Janata Party (BJP) u la ong ba wat la u myntri kam pohing ka sorkar India u Amit Shah, u khlem ai ktien eiei, halor ki mat jingdawa jong ka jylla, hynrei u la shah shkor bha ia ki jingdawa, kiba la pynsngew ha u.
“Haba ngi la dep ban ia kynduh kumto ngi dei ban ap shipor ia ka rai ka ba ka sorkar pdeng kan rai namar ba u khlem ong hooid ne em, hynrei u la shah shkor bha ia ki mat ba ngi la rah ha khmat jong u " u la ong.
U bah Hek u la kyntu  ia ki nongshong shnong ha ka jylla ba ki dei ban ap shipor ia kaei ka jubab ba un ai bad u ong ruh “Lada kim jubab kum ki nongshong shnong ha ka jylla,  ngi dei ban iakhih".
Ngam tip lano kin jubab hynrei ha ka jingpyniaid jong ka sorkar India shuwa ban kin shim kano kano ka rai kin hap ban bishar bniah shuwa namar ban bishar tang shilliang kam long,u la bynrap.
U bah Hek u la ong ruh ba namar ba ka khyndiat eh ka por, u khlem  ioh ban rah ia ka mat HNLC ha khmat u Myntri kam pohing ka sorkar India, hynrei na ka liang u myntri  rangbah ka jylla, u la rah lut baroh ki mat ki ba iadei bad ka jylla.
Halor ka jingpynpaw jingbitar ki senhbhalang ha ka jylla na ka daw ba u myntri kampohing ka sorkar pdeng u Amit Shah, u khlem jubab eiei u bah Hek u la ong “Ngam don eiei ban kren namar ba ki don la ka jong ka rukom trei kam na ka bynta ka jylla, hynrei nga kwah ban kyntu ia ki ba iaid shah bad ia trei lang bad ka sorkar.
".
Shillong: Ka MLA jong ka Congress party ka kong Ampareen Lyngdoh ka la kynnoh ba ka sorkar Meghalaya Democratic Alliance ka dei ka sorkar niang kohnguh, kaba ym nud wat tang ban saham ruh ha khmat ka sorkar India bad kane ka jingleh jong ki nongialam sorkar jylla ka buh ia u paidbah ha ka umdum ba khraw.
Haba iakren bad u Rupang ka kong Ampareen ka la ong ba ka jingdawa ban pyntrei kam noh ia ka inner line permit ha ka jylla Meghalaya ka dei ka ba la longdoh long snam long ain hapoh ka ingdorbar thawaiñ jong ka jylla.
“Hynrei ka jingbym pat lah ban ai jingbit ban pyntreikam ia ka ILP haduh kine ki sngi ka paw shai ba ka sorkar kmie kam ithuh ia ka jinglong nongthaw ain jong ka ingdorbar jong ngi bad kane ka jingleh ka dei ban pynkyndit bynriew noh ia ka sorkar jylla ba kan thaw noh da ka aiñ ka ban lah ban iada ia ngi ki rit paid na ka CAA" ka la bynrap.
Ka la ong ruh ba ka jingdawa ILP ka long namar ba kan ia da ia ka jinglong nylla jong ki ritpaid hynrei kum ba ka paw mynta na ki jinglong jingman ka sorkar India ka don ka jingthmu ban thombor ia ki ritpaid bad kane ka wanrah ia ka jingma.
“Hynrei haba iohi ba ka sorkar jylla kam shem la nud wat tang ban saham ruh hakhmat ka sorkar kmie kane ka pynlyngngoh bad la buh ha ka umdum ia u paidbah namar ka jingioh ILP jong ka jylla Manipur ka dei namar ba ka sorkar ha ka jylla Manipur ka khlain ,bad wat ka sorkar kmie ruh kam banse ban pyntreikam ia ka ILP" ka la ong.
Ka kong Ampareen ka la ong ruh, ba haba ka sorkar kmie ka iaid pyllun shi pyllun bad kam shim shuh ia kano kano ka rai halor ka jingdawa jong ka jylla ,kum ka sorkar jylla ka ba don la jingkitkhlieh ia ka ri bad ki jaitbynriew ka dei ban iakren bad iengskhem ba ka jylla ka donkam ILP.
Ka Kong Ampareen ka la pynpaw ba kam don jingtip ha ka por ba ki sengbhalang ki kynduh ia u myntri kam pohing ka sorkar Kmie u Amit shah ha ka sngi saitjain u myntri rangbah u don lang ne em hynrei ka la buh jingkylli ba balei u myntri rangbah ka jylla um shem la pynskhem lang ia ka jingdawa ki sengbhalang.
“Ngi ngim tip ba u Myntri rangbah u don lang ne em ha ka por ba ki sengbhalang ki ia kynduh ia u myntri kam pohing ka sorkar India, hynrei ha ka jingshisha kum u Myntri rangbah ka jylla u la dei ban iasaid lang ha khmat u myntri kam pohing ba ka jylla ka donkam ia ka ILP"ka la ong.
Shillong: U Myntri ka tnad ka koit ka khia ha ka jylla u Alexander L Hek u la pynpaw ia ka jingsngewkhia ia ka jingkiew biang ki briew ki ba ngat ha ka jingpang Covid-19 ha ka jylla ha kine ki khyndiat sngi.
“Kiba ioh pang mynta ka sngi ki long 569 ngut ,ka jinglong jingman kam long ka ba shngain bad ki briew ki dei ban iada bha ialade, namar lada ka iaid kiew kumne man ka sngi ka pawshai ba ka jylla kan jam sha ka bynta balai jong ka khlam" la ong u bah Hek ia ki lad pathai khubor ha ka sngi nyngkong.
Haba kylli u bah Hek u la ong ruh ba ban pynjari ia ka jingkhangdam ba pura sa shisien kan ym long kaba suk, namar ba ki briew ha baroh kawei ka jylla ki la mad shibun ki jingeh kham tam ha ioh ka kot hynrei lada ka dang kiew shi kiew ki ba iohpang ka sorkar kan ym don shuh da kiwei ki lad ki lynti.
“Hynrei ban shim ia ka rai ban pynjari biang ia ka jingkhangdam ba pura ka sorkar kan hap ban da bishar bniah bha namar ba ki briew ki la shah ktah jur shisha ha ka kamai kajih.
"u la bynrap.
U bah Hek la kyntu ruh ia ki nongshong shnong ha ka jylla ba ki dei ban wan shakhmat ban shim ia ka vaccine khnang ban lah ban iada na ka jingshah ktah jur kane ka khlam.
U bah Hek u la iathuh ruh ba haduh mynta ki briew ki ba la ioh vaccine ki la kot palat ia ka 40% bad ki vacvine ki dang don sa kumba 15 sngi eiei.
Shillong: Ka jingthmu jong ka Sorkar Assam ban wanrah noh da ka aiñ ban iada ia ka jingshoh doh ia ki masi ne ka Cow Protection Bill kan nym ktah satia ia ka jylla Meghalaya, la ong u Myntri Rangbah jong ka jylla Assam, u Himanta Biswa Sarma.
Ka la don ka jingsheptieng jong ki paid nongshong shnong ha ka jylla Meghalaya ha kaba iadei bad katei aiñ ka ban teh pyrkhing ha kaba iadei bad ka jingpynpoi ia ki masi lyngba ka jylla Assam ba kan khang noh shisyndon ia ka jingbam doh masi ha baroh kawei ka jylla Meghalaya hynrei kata kam long satia kumta “Kane ka aiñ jong ngi kan nym ktah satia ia ka jingbam doh masi lane ka jingpynpoi ia ki masi sha ka jylla Meghalaya ne Naga land ne Arunachal Pradesh," la ong u Himanta Biswa Sarma hadien ba la wai ka prokram, hynnin ka sngi ha Sohra.
U la ong ruh, “Ki long kiba laitluid ban wanrah ia ki tiar lyngba ka jylla Assam hynrei ki donkam pat ka permit ne ka jingioh jingbit".
Ka jylla Meghalaya ka donkam ia kiwei ki jylla ha kaba iadei bad ka doh masi bad kham bun na kine ki wan poi lyngba ka jylla Assam.
Katei ka aiñ ka khang ia ka jingpynpoi ia ki masi na kiwei kiwei ki jaka kiba don hapoh ka Assam sha ki jaka kiba don shabar jong ka jylla Assam bad ka la khang ruh ia ka jingpynpoi na kiwei kiwei ki jaka kiba don shabar jong ka jylla Assam sha kino kino ki jaka kiba don hapoh ka jylla Assam.
Ka la khang pyrshah ruh ban pynlong ia ka jingdie doh masi ha ki jaka kiba don ha Assam.
U Himanta Biswa Sarma u la ong ba kane ka jingkhang kan treikam tang hapoh u pud u sam jong ka jylla Assam bad lada ka jylla Meghalaya ne ka Arunachal Pradesh ne ka Nagaland ka donkam kino kino ki mar jingdonkam ki sorkar jong kitei ki jylla ki lah ban pyntip ba ki kali ki iaid lyngba ka jylla Assam.
Shillong: Ka Forein Trade Chamber of Commerce Meghalaya (FTCCM), hadien ba ka la leit kynduh ia u Local MLA bad ia U SDO Civil Amlarem ha kine ki sngi ba lah dep bad myn hynnin ka sngi, 26 tarik Naitung, ka la leit kynduh sa ia u DC West jaintia hills, ha kamra trei kam jongu ha Jowai ban kyrpad, na ka bynta ban ailad shuh kham bun ki kali ban rung sha Bangladesh, ha kaba iadei bad ka khaii khappud Export import sha Bangladesh lyngba ka Dawki LCS namar mynshem snem khlem pat ioh vaccine ruh ka ophis SDO ka ai 850 u lime stone bad boulder ha ka shisngi ban iaid bad kumba long mynta hadien ba la plie biang iaka iew khappud ha ka 6 tarik mynta u bnai ka ophis SDO civil Amlarem ka la pyllait haka shisngi tang 250 tylli u mawshun bad 200 Kali ki Boulder stone na pynursla bad 15 tylli ki Boulder stone na jowai, kumta kane ka la buh jingeh ia ki nongkhaii bad kiba bun ki nongkhaii wat ha dien ba ki lah dep pyndep ia ka injek iada covid ryngkat ki driver bad manager jongki ruh hynrei Kim pat ioh ban shalan mar sha Bangladesh.
Kumta ka FTCCM hadien ba ka la ioh ban ai ia ka shithi kyrpad ia u DC bad ban pynsngew lut ia ki jingeh baroh na ka bynta ka jingai duna palat ka ophis SDO ban rung Kali sha Bangladesh haka shisngi.
Na ka liang u DC u la sngap iaka jingkyrpad ka Seng bad u la ong ba un pynmih hukum, noh ha poh kane ka taiew ban pynioh Kali kham bun bad u la ong ruh iaka Seng ba un khang pyrshah ia ki Kali ban sah miet bad ka load ha u surok bah ha kaba ka Seng ruh ka pynpaw baka kloi ban ia trei lang bad ka ophis DC bad SDO ban nym shah iaki Kali ban sah miet ha u surok lada dei bad ka load ne khlem load ruh, ong ka kyrwoh na U Bah Daniel Khongsit Secretary bad U Bah Richard Pohlong, President FTCCM.
Shillong:Hadien ba ka Sorkar jylla ka la dep ban shong ia ka jingialang, ha ka 26 tarik u bnai Naitung 2021, ka la rai ban thaw noh da ka Regional Committee bad yn khlieh da uwei u na ki Myntri ka sorkar Jylla, khnang ban iaid noh shakhmat ia ka ban lum ban lang ia ki jingthoh jingtar bad ban iakren iasyllok ruh bad ki nongshong shnong jong ka jylla Meghalaya kiba shong ba sah ha ki jaka khappud.
Shuh shuh kane ka Regional Committee, kan sa leit ban iakynduh ruh ia ki paid nongshong shnong kiba shong ba sah ha ki thaiñ khappud jong ka West Khasi Hills District, ka Ri Bhoi District bad kumjuh ruh ha East bad ha West Jaiñtia Hills District ha shwa ba kan phah ia ka kaiphod sha ka Sorkar.
Haba kren bad ki lad pathai khubor hadien ba la wai ka jingialang, u Myntri Rangbah ka jylla Meghalaya, u Conrad K Sangma, u la ong ba ka Sorkar kan sa thaw ruh da ka state level committee ka ban sa khot iakren iasyllok ia ki Autonomous District Council(ADC), ki Hima bad kiwei kiwei ki kynhun bapher bapher kiba don hapoh ka jylla bad u Myntri Rangbah ka Jylla u la ong ba ia mynta hi yn sdang shwa ia kane ka jinglum jinglang ia ki jingthoh jingtar jong kitei ki district.
Shillong: Ka MLA ka party Congress ka kong Ampareen Lyngdoh ka la ong ba lada ka sorkar jylla ka kwah ba ki paidbah ki don jingshaniah, ha ka ba iadei ban pynbeit noh ia u pud u sam hapdeng ka jylla Assam bad Meghalaya ka dei ban thaw da ka Boundary Committee, ki ban kynthup ia ki seng sainpyrthei bapher bapher bad ki sengbhalang bapher bapher.
Haba iakren bad u Rupang, ka Kong Ampareen Lyngdoh ka la ong ba ka jingjia ha Mizoram ka la pynshaiong ia ki paidbah bad ka jingjia ha ka shnong Iongkhuli, ka ba dei ka shnong ka ba rit, hynrei haduh 3 kali ki shipai Assam ki wan ban thombor kane ka pynsngewsih ia u paidbah bad ka donkam ban buh jingkylli balei kine ki jia.
“Dang mynshisngi dang shu dep ban ia kren hapdeng ki heh sorkar, kynthup ia u Myntri kampohing ka sorkar India u Amit Shah, u Myntri rangbah ka jylla Assam bad Myntri rangbah ka jylla Meghalaya u Conrad K Sangma halor ban iaid shakhmat ban pynbeit noh ia u pud u sam,la ong ka kong Ampareen.
“Ka rukom pynbna ha ki lad pathai khubor ka long thik kum ba ki la tip kaei kaba ki dei ban, leh hynrei mynta ka sngi ngi iohi ia kum kine ki jingjia ki ba pynshaiong ia u paidbah ha ka jylla"ka la ong.
Ka la ong ruh ba ia ki kam pynroi ki wan ban pynthut, kumto kata ruh tang hapdeng ar sngi ba ki heh sorkar ki la dep ban shim rai ba kan ym don ka no kano ka jingpynthut na liang ka Assam ne Meghalaya.
Ka la ong ruh “Ka jingiakren halor u pud u sam lada ngi ieh tang ha ka sorkar MDA lehse ki heh NDA kin niom ia ka sorkar jong ngi ka ba shu ngeit beit ia kaei ka ba ka sorkar India ka rai.
Ka sorkar MDA ia ka jingdawa ILP ka khlem kyrshan lang, ia ka jing dawa ban kynthup ia ka ktein khasi ha ka khyrnit ba phra lei, u khlem shah ban ia kren, kane ka pynartatien ba kane ka sorkar kan lah ban iasaid na ka bynta ka jylla.
"Ka la ong ba la i donkam ban thaw da kawei ka Boundary Commitee ka ba dei ban kynthup lang ia ki party seng sain pyrthei bapher bapher bad ki sengbhalang khnang ban lah ban ieng skhem ban lait na ka jingshah thombor ka sorkar NDA ia ka sorkar MDA.
Shillong: Kiba ioh pang covid myn hynnin ka sngi, ki don 569ngut bad kitei ki kynthup ia 173ngut ha East Khasi hills, 85 ngut ha Ri Bhoi bad 80ngut ha West Jaintia hills.
Kiba jem na ka jingpang, ki long 485ngut bad kiba iap myn hynnin ka sngi, ki long 8ngut.
Baroh kiba ioh pang, ki la poi sha ka 61,763ngut bad kiba dang don ha ka jingpang, ki long 5,084ngut bad baroh kiba iap, ki la poi sha ka 1,031ngut.
Ha East Garo Hills, ki don 4ngut, ha East Jaintia Hills 9, East Khasi Hills 173ngut.
Na kitei ki kynthup ha Cleve Colony Cluster 4, Golflink Cluster 10, Health Worker 16, Laban Cluster 9, Lachumier Cluster 7, Laitumkhrah Cluster 3, Langkyrding Cluster 5, Lapalang Cluster 7, Mawlai Cluster 13, Mawngap Cluster 2, Mawprem Cluster 2, Nongrah Cluster 5,Nongrim Hills Cluster 3, Nongthymmai Cluster 10, Police Bazar Cluster 2, Pomlakrai Cluster 2, Pongtung Cluster 2, Pynthor Cluster 6, Pynursla Cluster 2, Rynjah Cluster 3, Umniuh Cluster 4, Umpling Cluster 16, Upper Shillong Cluster 5.
Ha North Garo Hills ki don 6, ha Ri Bhoi 85, ha kaba ha Erpakon Cluster 3, High Risk Contact 5, Iewmawlong Cluster 6, ILI Case 15, Langsaw Cluster 12, Mawkyrdep Kyrdem Cluster 15, Mawpun Kyrdem Cluster 2, Mynri Umsning Cluster 3, Umjapung Cluster 7, Umkaduh Cluster 2, Umsaitsning Cluster 4, Warmawsaw Cluster 8.
Ha South Garo Hills 6, South West Garo Hills 8, South West Khasi Hills 72ngut, ha kaba ha Mawkyrwat Cluster 4, Mawlangwir Cluster 14, Mawten Cluster 10, Nongsynrieh Cluster 11, Pyndendiwah Cluster 17, Rangmaw Cluster 7,Rangthong Cluster 6.
Ha West Garo Hills 74ngut, ha West Jaintia Hills 80, ha kaba ha Barato Cluster 25, Chilliangraij Cluster 6, Dulong Cluster 2, Jeraload Cluster 2, Khliehtyrshi Cluster 2, Mihmyntdu Cluster 6, Mookyndur Cluster 6, Mookyniang Cluster 3, Musiaw Cluster 2, Raliang Cluster 4, Saphai Cluster 2,Tpeppale Cluster 2, Ummulong Cluster 13.
Ha West Khasi Hills 52ngut, ha kaba ki Health Worker 3, Mawshut Cluster 3, Nongkyna Cluster 17,Pyndengrei Cluster 12, Upper New Nongstoin Cluster 3.
Shillong: Ki pulit ka Meghalaya, ki pyntip mynta ka miet, ba ki nar ilektrik, la pynieng da ka  Meghalaya Energy Corporation Limited (MeCL) ha ka shnong  Iongkhuli, kiba ieng ha kajuh ka lain bad ki nar ilektrik jong ka  Assam Electricity Board,  ha U Kyllalyngkot jong u snem 2021.
Mynta ka sngi, ha ka por 11baje mynstep, U  Circle Magistrate, ka Batistha Circle na Assam, ha ryngkat ki pulit kiba bun, ki la leit ban pynngat noh ia kitei ki nar ilektrik bad hangtei, ka la mih ka jing ia pyneh na ki riew paidbah, ia katei ka jingleit thombor ki pulit Assam.
Ki heh sorkar na Meghalaya, ba kynthup ia U  Addl.
District Magistrate, U Superintendent of Police, U Officer-in-Charge Khanapara Police Station, bad U In-Charge Pilangkata Out-Post, ki la leit sha katei ka jaka bad iakren bad ki bor sorkar na Assam.
La iathuh ba ka jinglong ka suk ka sain, ka don ha ka jingteh skhem jong ki bor ka ain bad kam don kano kano ka jingjia ha katei ka jaka, haduh ka por ba thoh ia kane ka khubor.
Shillong: Kiba iap mynta ka sngi, ki long ka kong Budsimai Syiem, (56) na Mylliem Madan Ingsyiem, East Khasi Hills, kaba iap ha iing, nangta U Michael Huang, (58) na Lower Nongrim Hills, East Khasi Hills, nangta U bah David Roy Kharbuli, (60) na Mawlai Mawtawar, East Khasi Hills, U bah Wanlambok Khyriem, (51) na Lower Lachumiere, East Khasi Hills, ha kaba la leit rah sha Nazareth Hospital, Shillong, ynda haba ula dep iap lypa, U bah Stanborlang Dohtdong, (18) na Byrwa, Ri Bhoi, nangta ka kong Stoin Pariat, (38) na Tangmang, Pynursla, East Khasi Hills, U Phetak S.
Lyndem, (85) na Nongrah, Dongktieh, East Khasi Hills, ha kaba la leit kit ia uba la dep iap lypa sha Nazareth Hospital, Shillong, nangta ka Radosalin Kurbah, kaba 9 bnai, na Mawlai Motsyiar, East Khasi Hills.
Shillong: Na ka liang ka Khasi Student Union Sohra Circle kan ieng skhem ban iada ia la ka jong ka khyndew ka shyiap bad  ngin nym ialad iaki mynder ban wan thombor iaki jaka jongngi, kumba ngi lah iohi haki khubor ba " yn sa shimti ki Shipai Assam rifles ban pynjyrngam iaka Sohra" baroh kawei ha ka kyrteng jong ka Sohra Afforestation Project.
Kaba lah pynpaw da u Myntri rangbah kam Pohing u Amit Shah ha ka 25/07/2021.
Hynrei na ka liang ka seng ka kyntu jur iaki nongsynshar shnong ba kin nym ailad ia kino kino ki kynhun shipai ban wan wad jaka haka thain sohra hi baroh kawei, namar ngi Kum ki dkhot jong ka seng hi ngi sngewthuh shai ba ka jingkren u myntri kadei ka buitpoh ba arsap ban ai lynti ia ki shipai Assam rifles da kaba pynpaw ban pyn jyrngam iaka sohra khnang pynioh jaka iaki shipai haka thain sohra.
Na ka liang ka seng kan iai ban jur khamtam ia ki mynder ba kim bit ban wan wad jaka ha ka RI Khasi jongngi, ong ka kyrwoh na u General Secretary u Samla Vicky Mawnai.
Aizawl: u Zoramthanga, myntri rangbah ka Mizoram, ula ther tyngeh mynta ka sngi, ha kaba u kynnoh ba ki pulit jong ka Assam, ki la kynshoit bad pynshit ban mih ka jing ia kynad ha khappud jong ki ar jylla.
Ha ka jing pynmih khubor, U Zoramthanga, u kynnoh ba ki don 200ngut ki pulit Assam, ba la ialam da U IGP, ka Assam, ha kaba la synran lang da U  DC, Cachar, U SP, Cachar bad U DFO, Cachar, ha kaba ki la leit haduh ha Vairengte Auto-rickshaw stand, ha ka por 11:30 mynta ka step bad ki la tam pud ia ka jaka, kaba la pahara skhem ba da ki pulit CRP bad ki la pynjot ruh ia katei ka ktem jong ki pulit Mizoram ha katei ka jaka.
Ym tang katta, hynrei, ki la pynjot ia ki phew tylli ki kali, kiba iaid ha katei ka surok bah hapdeng ka  Vairengte bad ka Lailapur.
Mar ia tip, ia katei ka jingjia ki nongshong shnong ka  Vairengte, Kolasib District, ki la leit mar mar sha katei ka jaka bad kitei ki la shah shoh bad shah bom lathi bad shah siat lyer pynsat khmat ha ki pulit Assam, ha kaba ki la don bun ki riew paidbah, kiba la mynsaw.
U SP, ka Kolasib bad U Executive Magistrate, ki la leit sha katei ka jaka ban iakren ia sngewthuh, hynrei ka Assam, ka la pyneh hi triang.
Ka jing ia kynad bad ka jingsiat lyer pyn satkhmat, ka iai bteng bad nangta sa ka jingsiat jong ki pulit Assam, kaba la jia ha ka por 4.
50 janmiet.
Ki pulit ka Mizoram, ki la siat kylla, wat ha ka por ba U SP, ka Kolasib, u dang don ha ka kut jong ki CRP bad u dang iakren bad ki pulit jong ka Assam.
La iathuh ba lyngba ka jingkren jong U Amit Shah, myntri kam poh iing, uba la kren ia baroh arngut ki myntri rangbah, ki pulit Assam, ki la pyndem toin bad phai dien ialade bad aiti ia katei ka ktem, ba kin pyniaid biang ki pulit CRP.
La ong shuh shuh ba ka sorkar Mizoram, ka pynrem jur ia kane ka jingleh thombor jong ka Assam bad ka jing tam pud sha Mizoram.
Ka Mizoram, ka sngew diaw halor katei ka jing ia iap ia mynsaw kaba la jia ha baroh arliang bad ka kit bok, ba kin ia ioh bor noh.
Good job CM mizo.
Shillong: “Hadien ka jingwan ïuh kjat jong U Himanta Biswa Sarma ha Meghalaya Secretariat na ka bynta ka mat ïa pynbeit pud hapdeng ka Jylla Assam bad ka Jylla Meghalaya la ïohi ba baroh baroh ki la ïa kyndeh ban ïohi noh ïa kata ka jingïapynbeit ïa ki pud ki sam sawdong ka jylla Meghalaya bad ka Assam.
Ka long kaba sngewtynnad ban ïohi ba yn lah ban pynbeit noh ïa u pud u sam khnang ba ki paidbah jong ngi kiba shong ha ki thaiñ khappud kin ïoh noh ban mad ïa ka jingim kaba shongsuk.
Hynrei ka jingkylli kaba ngin hap ban kylli pat ka long, kaba kumno kata ka jingïapynbeit pud kan long? Kiba bun ki seng saiñpyrthei ki la ïa kren ïa kane ka phang mynta, don ruh kiba la pynpaw ba dei ban pynbeit noh bad ban nym buhteng shuh, kiba la ai jingmut ruh ba dei ban ïaid shaphrang noh da kata ka polisi ba ki ong ha ka ktien phareng hana “Ka Give and Take" kaba mut “ka jingïashim bad ai markylliang" ïa ki jaka ki puta," ong ka kyrwoh na u Bah Ardent Miller Basaïawmoit.
U la ong ba kane ka la pynshaïong bad pynsngewthamula ïa u namar ym pat ju kynmaw ban leit kyntur pud shawei lane sha Assam.
“Lada ngi ong pynban ba ngin shu ai beit noh ïa baroh ki jaka kiba ka Assam ka la tur bad tuh niuma ka long da kumwei pat ka jingïakren, hynrei ban ong ka “Jingiashim bad ka Jingīaai markylliang" ka long ba ngin nym lah ban pdiang da lei lei ruh em.
Namar ha kaba kut kan dei beit tang ka jingai na ka liang jong ngi, ym ka jingshim," ong u Bah Ardent.
“Ngi ju don ïa kane ka jingmlien naduh ki por mynshuwa, tang namar ba ngi kyrkieh ban pyndep noh ïa ka kam ngim ju pyrkhat pat ïa ki jingduhnong kiba hadien.
Ka nuksa kaba nga lah ban ai hangne ka long ka jingkyrkieh palat ban ïoh jylla lajong da kaba kloi ban kdup ïa ki Garo bad ban mynjur ruh ïa ka reservation polisi katkum ka jingkwah jong u Garo kaba la ktah jur pat mynta ïa ki samla jong ngi ha ka ïohkam īohjam bad ka pule ka dangle ha bynta bapher bapher.
Shuh shuh ka jingbuaid bor kat haduh ban da klet noh ban pynskhem shwa ïa ki mawpud sawdong jong ka Jylla kaba la wanrah ka jingduh kaba khraw ïa ki jaka ki puta ha ki thaiñ khappud," ong u Bah Ardent.
U la ong ba lada u Chief Minister jong ka Assam u Himanta Biswa Sarma u kloi ban ong ba ka Assam kan nym shim wat tang shi inshi ruh ïa ka jaka jong ka jylla Mizoram, te balei hangne kan nym lah ban long kumjuh.
“Kumta kum ka jaidbynriew ngim dei ban shu kmen tohhoh ïa kata ka jingïapynbeit pud khlem da tip shai kumno bad ha kano ka rukom kin ïa pynbeit ia uta u pud.
Wat hapdeng ba nga dang thoh ïa une u kyrwoh ruh la ïoh jingtip ba ka Assam ka la thom da ka bor ïa ki nongtrei jong ka MPDCL bad ïa ki nar electrik ba la sieh ha ka Shnong Killing – Longkhuli.
Haba kumne kumno keiñ ngin shaniah ïa uta u Chief Minister jong ka Assam ban ia pynbeit pud noh? ong ka kyrwoh na u Bah Ardent Miller Basaiawmoit,  Convener Revolution Ïada La Ka Ri.
Guwahati: Hynriew ngut ki pulit ka Assam, ki la shah siat iap ha ka jing ia kajia pud mynta ka sngi ha khappud bad ka Mizoram, ong ka khubor.
Na kitei, ki don sa 65ngut kiba mynsaw, ha ka jing ia siat, ba kynthup ia U Superintendent of Police jong ka Cachar District, U Nimbalkar Vaibhav Chandrakant bad U officer in charge ka Dhollai.
U Himanta Biswa Sarma, myntri rangbah ka Assam, ula pynpaw ia ka jingsngew khia halor katei ka jingjia bad u phah ruh ia ka khubor sngewlem sha kiba ha iing jong kitei ki pulit kiba khlad.
Nongpoh: Ha ka jingjia iakynad pud hapdeng ka jylla Meghalaya bad Assam, kaba la jia hynne ka sngi ha ka shnong Iongkhuli, kaba don ha ki thain Umtyrnga, u Bah Charles Marngar, MDC Mawhati, u la shah patan jubor bad shah kren tohmet ha ki Pulit Assam, kata ka la jia hadien ba u la mut ban leit pynsangeh, ha ka por ba ki Pulit Assam, ki la thmu ban leit pynsangeh kyndang jubor ia ki Post Ilektrik, kaba ka tnat sam bording jong ka sorkar jylla, ka la thmu ban leit pynpoi bording ha katei ka shnong, kaba dei ruh kawei na ki shnong khappud ha Ri Bhoi.
Dei ban long kumnei hi have shah nion than ngim dei bn ai lad hap pinphai kylla khnang ba kin sngewthuh.
Guwahati: U Himanta Biswa Sarma, myntri rangbah ka Assam, ula kren mar mar mynta ka sngi ia U Zoramthanga, myntri rangbah ka Mizoram, ha kaba ula pynsngew halor ka jing donkam ban pyn thanda, ia ka jing ia kynad jong ki ar jylla, ha khappud Lailapur jong ka Cachar District jong ka Cachar District.
Haba thoh ha ka twitter, U Sarma, u ong “Nga la kren ia U Zoramthanga myntri rangbah ka Mizoram bad nga pynsngew, ba ka Assam, kan iai bteng ban pynneh ia ka jaka kumba ju long ha ki khappud bad nga pynpaw ruh, ba nga long uba la kloi ban leit sha Aizawl, ban iakren, lada donkam".
Mar kumta, U Zoramthanga, ula jubab lem hi ha twitter, ha kaba u ong “Himantabiswajri, kumba la iakren, nga kwah ba ki pulit Assam, ki dei ban mih noh na Vairengte, ba kin shongshngain ki paidbah jong katei ka jaka".
Guwahati: Ki lad khubor, kiba dang shu ioh, ki iathuh ba U Superintendent of Police jong ka Cachar District jong ka jylla Assam  bad nangta U Officer Incharge jong ka Dhollai (Assam), ki la shah siat, ha ka jing ia kynad mynta ka sngi, ong ka khubor.
La iathuh ba ki don 30ngut ki pulit, kiba la mynsaw, ha ka jingshah siat mynta ka sngi, kynthup ia U   Superintendent of police, jong ka Cachar, U Nimbalkar Vaibhav Chandrakant bad nangta sa U  officer in charge jong ka Dhollai.
Kitei kiba mynsaw, ki don mynta ha ka jingshah sumar ha  Silchar Medical College Hospital (SMCH).
Guwahati: U Himanta Biswa Sarma, myntri rangbah ka Assam bad U Zoramthanga, myntri rangbah ka Mizoram, ki don mynta ka sngi ha ka jing ialeh thma, tangba katei kam dei ha khappud lane ha madan, hynrei ha ka twitter.
Ka thma ka sdang, haba U Zoramthanga, ula sei ha ka twitter ia ka video, ha kaba la iohi, ba u paidbhur, uba na Assam, u ia lun maw ia ki pulit ka Mizoram bad katei ka dei ha khappud jong ka Kolasib district jong ka Mizoram bad ka Cachar District jong ka Assam.
“Shri @AmitShah ji, sngewbha peit ia kane ka jingjia.
Kane dei ban sangeh noh mar mar.
#MizoramAssamBorderTension," thoh U Zoramthanga, ha kaba ula buh ia ka video bad phah ruh sha U Himanta Biswa Sarma, myntri rangbah ka Assam bad nangta sha U Deputy Commissioner  jong ka Cachar.
Mar kumta hi, U Himanta, ula jubab hi ha ka twitter, da kaba u ong  “Honble Zoramthanga ji, sngewbha ban tohkit dalade hi, balei ba ki riew paidbah na Mizoram, ki ia bat dieng bad ki maw bad ba ki pyrshang ban pynshit ha katei ka jaka ba don jing ia kynad?"“Ngi pynsngew sha ki riew paidbah, ba kim dei ban shim ia ka ain ha la ka jong ka kti bad ba kin ailad ban iakren hapdeng ki ar liang ki soskar" ong U  Sarma.
Ha kawei pat ka tweet, U Sarma, u ong ba U SP ka Kolasib, ula bthah ia ki pulit jong ka Assam, ba ki dei ban mih noh na ka ktem jongki, namar ba u paidlang Mizo, uba don ha katei ka jaka, un nym kynran dien satia, ne un nym pynjem na ka jing ia kynad ha katei ka jaka.
Bad Mizoram ia khie thma bad u jong Meghlaya ia dih sha sngewbha bad leh muja.
Guwahati: Ka la don ka jing ia siat mynta ka sngi, hapdeng ki pulit jong ka Assam bad ka Mizoram, ha khappud jong kitei ki ar jylla.
La iathuh ba ki riew paidbah jong ka Mizoram, ki la siat ia ka kali U Deputy Commissioner, ka Cachar, U Keerthi Jalli bad la iathuh ba ki don bun ki pulit Assam ruh, kiba la mynsaw, ha katei ka jingjia mynta ka sngi.
Ka jing siat jong ki riew paidbah, ka dei ha ka por, ba U DC ka Cachar, u leit sha katei ka jaka, ban peit dalade ia ka jinglong jingman jong katei ka jaka khappud.
Ka jingjia, la iathuh ba ka dei ha Lailapur, kaba don ha khappud ka Assam – Mizoram.
Ka kali jong U DC ka Cachar, ka la julor ha katei ka jingshah siat bad shah lunmaw ha ki riew paidbah bad la antad ba ki don bun ki pulit jong ka Assam, kiba la mynsaw ha ka jingshah siat bad ki lah ban don, wat ha ka liang jong ka Mizoram ruh.
Aaizawl: Mynta ka sngi, ki shi jur ki Mizo, ki la shah bom jem ha u paidbhur ha Cachar district.
Kitei ki shijur, ki shah bom kput, ha ka por ba ki dang leit phai sha Mizoram bad ki dang iaid lynti, na ka surok bah ha Cachar District mynta ka nohsngi.
La iathuh ba u paidbhur, uba don da ki spah ngut, ula shoh la bom ia kitei ki shi tnga bad ki la knieh lut ia ki tiar ki tar bad ki jingdon jingem bad ki la pynjot ruh ia ka kali jongki.
La iathuh ba ki shijur ruh, ki la mynsaw jur na katei ka jingjia.
Ki pulit jong ka Assam, ki la pyndonkam da ka lyer sat khmat ban siat ia u paidbhur, uba la bun bah ha katei ka jaka, uba la ia bom kput ia kitei ki shi tnga.
Ngi ki para legal volunteer jong ka District Legal services Authority East khasi hills district ngi la ujor FIR pyrshah ia ka shnong Mawiongrim kaba la shim iaka Ain ha kti bad ki longkmie ruh ki la don bynta ban shoh ban tied da ka sliper ia uwei u samla uba na Shngi mawlein south west khasi hills ryngkat ka jingshoh jingtied wat ia i hymmen kynthei jong une u khynnah samla iba bah bad ikhun ha ka met.
Haba ngi iohi haki social media ngi dap da ka mynsiem sngewsynei ia kine namar ki wan panmap ba ki bakla kren, hynrei ynda poi ha mawiong rim kila shah lehbein shah ong ia ki, daki poi ei bad ka shoh artad khlem burom shuh.
Kaba isynei shuh kalong ikhyllung rit ibym pat tip eiei i la shah jynrat jubor, katno jing isangsot.
Ngim banse ban leh iakaba donkam katkum ka Ain, ba kin nym mlien shuh ban leh kumne bad shim ia ka ain ha kti.
Ka long ruh ka khubor sha kiwei ba ymdon Ain ban shim ia ka Ain halade namar ka long be Ain.
Bad ki nongkren ne nongkynthoh khlem akor ruh lada dei iano iano,  phim lah ban kynthoh daki ktien baka imlang sahlang kam lah ban pdiang namar kan buh jing eh hadien iaphi hi haba phi iatyngkhuh bad ka Ain.
Shillong: Kiba ioh pang covid mynta ka sngi, ki don 569ngut bad kitei ki kynthup ia 173ngut ha East Khasi hills, 85 ngut ha Ri Bhoi bad 80ngut ha West Jaintia hills.
Kiba jem na ka jingpang, ki long 485ngut bad kiba iap mynta ka sngi, ki long 8ngut.
Baroh kiba ioh pang, ki la poi sha ka 61,763ngut bad kiba dang don ha ka jingpang, ki long 5,084ngut bad baroh kiba iap, ki la poi sha ka 1,031ngut.
Ka la mih na iing u para ha ka por 12 duna ban leit phai noh sha shnong.
Haba la leit ka kmie, u Bhalang u sngewkynjah hynrei u kynmaw dngong ia kaei kaba ka kmie ka ong.
U tieng thot-thot bad u rai ha la ka mynsiem ba dei ban sngap haba u iohi lei lei ba ka kmie bad u mama ki sngewthuh jingmut.
LYNNONG – 8Ka jingpas bha jong u Bhalang kam don jingeh lada leit wad admishon shabar na ka shnong Mawlai.
Lada ha Shillong college ne ha Synod college wat ha St.
Anthony college un ioh da kaba suk hynrei u Bhalang u shaniah beit ha ka jingpynbeit u Kni.
U Kni u pyrkhat ba kan pher aiu lada un leit ha Mawlai ruh haba dang don ki klass Xi klass Xii.
Shi ban ka pynsuk hi ia u ban lait na ka jingiaid lynti jngai bad shiban ha ba kata ka skul kaba u pule ruh ka don harud klass Xii.
Kumta u la phah shim phom ha u Bhalang bad pyndap pat ia ka bairung klas kaba dang duna na kaba ai ka hynmen jong u.
U hap buria na la pla lajong sa kumba T4500 khlem pat da khein ia ka bai kot bai sla.
La wah notis ha skul ba ka klas kan sdang noh naduh 1 tarik u Naitung.
U principal bad ki nonghikai ki kmen eh haba ki iohi ba u Bhalang u dang wan klas biang hajuh.
Ki buh ka jingkyrmen ha u ba ha ka klas Xii un paw na kata ka skul bad kata kan iarap ia ka skul ba kan paw.
Ha ka klas Xi baroh ki khynnah ki don 65 ngut.
U Bhalang u dei uba stad tam na ki baroh.
La iaid ki taiew bad ka klas ka la iaid shaid-shaid.
U Bhalang u sngew ba ka long kaba jem eh ia kane ka klas namar u la lait na ka sobjek dohsatar kum ka jingkhein bad ka saian.
Ha ka jingmareh stet jong ka por ym lap ba iohsngew ba la dei ban pynkhreh sa ia ka selection test.
U la pas bha ha kane ka test.
Kaba sah dei sa ka egsam kiew klas ka ban iakhun ha u bnai Rymphang jong ka snem ban wan.
U pynkhreh ia kane ka egsam da kajuh ka method kumba u pynkhreh ia ka matric, kata, da ka time table.
Katkum ka rutin, ka egsam ka sdang ha ka 20th u Rymphang bad kut ha ka 28th u juh u bnai.
Haba la poi ka sngi egsam u minot hi thop khlem da khein sting.
U don ka jingkyrmen ba ka persentej kan kham heh ban ia ka matrik namar u lah bha.
U Mama bad ka Nia jong u ki ai por kylluid ia u ban khreh kot.
Ynda la kut ka egsam, u mama jong u u la phah ia u ban sah sha shnong khnang ba un iarap kam ia ka kmie u kpa.
Tangba u la ong ba un sah tang kumba katto katne sngi ban leit mih sha skul ioh lap ba mih resol.
Ka jingleit sah jong u sha shnong ka la long ka jingiarap kaba khraw ia ka iing namar u smat u sting kumba u long mynshwa.
Haba u shangkai ha shnong ha ka por mynmiet don katto katne ki samla kynthei kiba itynnad ia u.
U um bna ei-ei shaphang kata hynrei ia kane u tip na uwei u khynnah uba wan bylla kit dieng lang bad u hynmen jong u u Ksan.
Kata ka khubor ka la pynkwah ia u ban iohi da la ka khmat ia kata ka khynnah.
Ki samla khluit snam kum ma u u la thawlad kumno ban iohi ia kata ka khynnah.
Uta u khynnah bylla u la ong ia u Bhalang ba da u kwah ban iohi un sa ialam kai ha por mynmiet namar kata ka khynnah ka dang leit skul hynrei ka shu iarap die dukan janmiet ynda la wai skul.
Kiba ioh pang covid mynta ka sngi, ki don 39,361 bad ka jingpang, ka la nang kiew stet sha ka thain shatei lam mihngi, kynthup ha  Kerala bad ha Maharashtra.
Ki san tylli ki jylla, kiba bun eh kiba ioh pang, ki long ka  Kerala, ha kaba ki don 17,466 ngut, nangta ka  Maharashtra da 6,843ngut, ka Mizoram da 2,307ngut, ka Andhra Pradesh da 2,252ngut bad ka Odisha da 1,833ngut.
Ka jingdon kiba pang, tang na Kerala, ka long 44.
37 percent, haba ia nujor ha kylleng ka India, mynta ka sngi.
Kiba iap, ki bun eh ha  Maharashtra, da 123ngut, nangta ka  Odisha ka long 67ngut, ong ka khubor jong ka India Today.
Shillong: Ka  Dorbar Khliehshnong, Sohra ka kwah ban pynshai paidbah ba kat kum ka jingmih kotkhubor mynta ka sngi (26/7/2021) halor ka jingwan jong u Amit Shah ba donburom, ha shnong Sohra, ha ka 25 Naitung, 2021 kaba long kumne, “Yn shimti ki shipai Assam Rifles, ban pynjyrngam ïa ka Sohra baroh kawei, ong u Amit Shah’.
Kane ka jingkam da u Myntri ba donburom jong ka sorkar pdeng ka long ka bym don nongrim, namar, ka khlem don kano kano ka jingiateh ne ïa kren bad ka Assam Rifle naduh nyngkong ka sngi, hynrei dei tang na ka Soil and Water Conservation Department, ka sorkar Meghalaya ha ryngkat ka jingiatrei bad ka bor Shnong, ong u Rangbah Shnong.
Yn don kano kano jingaiduh ïa ka jaka ban thung dieng wat sha Water Conservation Department hynrei dei tang ka project thung dieng ba kyrteng ‘Sohra Afforestation Project’ ha Sderkariah- Khliehshnong, Sohra, ba la mang pisa da Soil and Water Conservation Department, Meghalaya.
Kum ba yn shuh pynshai kyndiat ba wat ka jingtrei jong kane ka project baroh la pyntrei hi da da shnong ha jing bei pisa jong ka Soil and Water Conservation Department, Meghalaya.
Ka Dorbar Khliehsnong ka ïeng ha ka nongrim ruh ba kan nym lilam ia ka jaka puta jong ka shnong ne aiti kham tam sha ki bor ba na shabar, ong ka khubor, na U Dr.
Shembhalang Kharwanlang, Rangbah Shnong, Khliehshnong, Hima Sohra.
U MP jong ka seng Congress, U Manish Tewari, u iathuh, ba ula ioh jingtip, ba kane ka sorkar BJP, ka don jingthmu ban pynbun noh ia ka jingdon ki MP ha Lok Sabbha sha ka 1000ngut, ha shwa ka elekshon MP 2024.
Halor kane ka mat, ula ong ba ka donkam ka jing iakren paidbah halor katei ka mat, ha shwa ban shim ia ka rai.
Ha ka tweet jongu, U Manish Tewari, u ong “Lada iathuh ia nga, da ki paralok MP jong ka seng BJP, ba ka don ka jingthmu ban pynbun ia ka jingdon ki dkhot jong ka Lok Sabbha, sha ka 1,000ngut ha shwa ka elekshon 2024.
Ka Parliament, ba thymmai, kan dei ka ban don don 1,000 tylli ki jaka shong.
Hynrei ha shwa, ban shim ia katei ka rai, ka donkam, ka jing ia kren paidbah".
Uwei pat u dkhot jong ka seng Congress, U  Karti Chidambaram, u ong “Ka jing iatainia ka donkam bha, halor kane ka mat.
Ka Ri, kaba heh, kum ka jongngi, ka donkam shibun ki nongmihkhmat, ba la jied da u paidbah, hynrei, lada jied da ka jingbun briew, kumta kan pynduh noh ia ka bhah jong ki jylla, ba na shathie bad kane kaba ym lah satia ban pdiang".
Mynta ki don 543ngut ki dkhot jong ka Lok Sabbha bad 245 ngut ha Rajya Sabbha, hynrei mynta, yn nang pynbun ia ki dkhot, da ka jingtei thymmai ia ka Parliament.
Ha U Nohprah 2020, U Om Birla, lamphang ka dorbar Lok Sabbha, u ong ba ki MP, kin sa nang bun ha kine ki snem, ban sa wan, namar ba ki don tang khyndiat ngut, ki dkhot jong ka Lok Sabha, kiba mihkhmat, na ka bynta  1.
6 million haduh1.
8 million ngut ki paidbah.
U Om Birla, u ong ba mynta, ka iing dorbar, kam don ka jaka kaba biang “Lada ki don baroh 543 ngut ki MP, kumta ka la eh bha, ban iohi, na ka jaka shong bad don na ki MP, kiba shong ha syndah jong ki paia ruh bad ki la don bun kiba ujor, ba kim ioh lad satia ban kren bad ban shim sngap ia ki jing iakren.
Ki jaka shong, ki la nang khapngiah shibun bad kim don ki jaka ban peit ia ki tiar ki tar bad ki jaka thep vote ruh".
U Om Birla, u ong ba ka Parliament, kan don ka jaka shong kaba 888ngut ki dkhot ha Lok Sabbha bad kan lah ban pynshong ia 1,224 ngut haba don ka jing ia shong dorbar lang bad ka Rajya Sabbha, kan don 384ngut ki dkhot.
New Delhi: U Rahul Gandhi, uba dei U MP jong ka seng Congress, u leit sha Parliament mynta ka sngi, da kaba shong da ka traktor bad ka daw, ka long ban pyrshah halor ka jing pyntreikam ia ka ain nongrep, da ka sorkar India.
U Rahul, u shong da ka traktor rong saw bad ka deng mask, u leit ha ka surok bah Delhi bad leit rung sha Parliament.
“Nga wan rah, ia ka khubor jong ki nongrep sha Parliament.
Ki la nion da ka bor, ia ka sur jong ki nongrep bad kim ailad ban iakren ha Parliament.
Kin hap ban weng noh ia kine ki ain kiba shyrkhei shibun.
Ka ri baroh kawei, ka tip, ba kine ki ain, ki thew ban pynkhie spah ia ki 2-3 ngut ki nongkhaii ba heh" ong U Rahul.
“Ha ka sorkar, ka shim ba ki nongrep, ki hun ki sum mynsiem ia mynta, katba kito kiba iakhih, ki dei ki lehnoh, hynrei ka jingshisha, ka long ba ki hok jong ki nongrep, ki la shah knieh noh" ong U Rahul.
Shillong: Ka Executive committee shnong Krang Lumpyrdoi Lumdewiong ryngkat bad ka VDP seng longkmie, hadien ba la ioh ki jing ujor na ki paidbah nong shong shnong kane ka shnong, halor ka jing wan trei donbor, da kawei ka shnong ia kane ka surok shnong kaba don ha Lumpyrdoi Lumdewiong Krang, khlem da ioh jing bit; kumta  na ka liang ka E.
C kam lah ban pdiang da lei lei ruh, namar ka long beain bad ka pynrem jur ia katei ka jing trei donbor jong ka VEC Dewlieh Mawrisnai.
Halor katei ka jing leh jong ki ka shnong kam bynse ban leit jurip ia katei ka jing trei surok bad la shem ka long shisha bad mar kumta, la phah da ka jing thoh sha U Lyngdoh sohiong bad sha u BDO Sohiong C&Rd block ban pyn sangeh noh mardor shwa khnang ban lait na ki jing eh bad kino kino ki jing kynrum kynram hadien habud.
Kawei ruh ka jing sngew pyn bitar ia ki nong shong shnong, ka long ba ka jing leit khroh leit kjor ia ki nong shong shong shnong, ba don ha poh u pud u sam, da ki jing phah soi ia ki nong shong shnong bad  pynbieij kumne kumtai bad khamtam lei u Sordar Dewlieh Mawrisnai u la shu pynthoh jaka, wat sha ki shnong jong kiwei ruh.
Ka kyrwoh na u sordar Tring Mawlong, ka ong ba ha kaba iadei bad u pud u sam, ba ka hima sohiong ryngkat bad ka KHADC ka ladep ban mynjur naduh ka tarik ba dated 16/9/2017 bad 25/9/2017 bad dei halor katei ka nongrim na ka liang ka shnong ka la shu iai shah na ka por sha ka por, haduh ba ka la shah thombor syndon, ong ka kyrwoh, na U bahTring Mawlong, Sordar Krang Lumpyrdoi Lumdewiong bad U bah E Kharthangmaw, Secretary.
Shillong:Haba ban than ki jingeh bad ki jingjynjar ha ka jingim bunsien ngi klet noh ia kita ki jingeh baroh, hynrei ngi thom beit ia ka raieh raidam ruh tang ban bsa ban btiah ha iing hasem.
Baroh ngi sngewthuh ba lada ngi iaid lyngba ka Marten kaba don ha Mawlai Mawiong katno ka jingsma iwtung ka long kaba shyrkhei haduh katta katta hynrei ki nongtrei kiba trei hapoh katei ka Marten ki la pynpaw ba kim don kano kano ka jingsma namar ba ki la mlien bad ba ki la trei ha katei ka jaka mynta la bun bun snem.
Kawei ka longkmie kaba trei hapoh katei ka Marten ka la iathuh ba ka la trei hangtei mynta la kumba 23 snem eiei bad ka la iathuh ruh kane ka kam ka la pynim ia ka bad ia ka iing ka sem jong ka bad na kane ka kam ka la ioh ruh ban phah skul ia ki khun ki kti jong ka bad ban pyndap ruh ia ka iing ka sem jong ka.
Ka la iathuh ruh ba ha ki por mynshwa ba dang sdang trei ia ka kam te ka shait iohsngew hi ia ka jingsma hynrei mynta pat ka la long myllen noh kumto bad kam da sma than shuh bad ka la ong ruh ba da poi hangtei ruh thgang bad sliang sha pynbna bad ha ka por ba bam ja ruh poi bam shibun shibun bad shiphang shiphang ym kum haiing ban rung ja tang khyndiat.
Ka la iathuh ruh ba naduh ba ka trei hangtei kam ju ioh pang hi re kino kino ki jingpang ki ban poi shaduh sha hospital lait noh sa tang ki jingpang ba malu mala.
Katei ka longkmie ka la ong ba don ki sngi ba biang ka kamai bad don ki sngi pat ba ka duna ka kamai bad ka la ong ruh ba ki paralok jong ka kiba iatreilang kajuh ka kam ha katei ka jaka kim ju iohpang satia haduh ban da poi sha hospital hynrei baroh ki ia khlaiñ lut kumba long ma ka.
ka jingkhublei bad ka jingiaroh kaba kyrpang na ka byta kine ki ba trei ha marten.
ngim ju iohsngew ba ki khnium ne ud.
ki trei hok la ka kam bad kim don jingdawa ei ei ruh.
ki hun.
ki ioh ia ka jingkyrkhu jong U Trai kynrad.
Shillong: Ki shiphew ngut, kiba iap covid ha ka jylla, ki long U Bah Rophina Rymbai, (69) na Mawryngkneng Mission, East Khasi Hills, U Poritosh Das, (80) na Mawlai Mawiong, Shillong, East Khasi Hills, U Bah Vansean F.
Dkhar, (55) na Nongthymmai, East Khasi Hills, U Arantxa M Sangma, (28) na KA Road, Chandmary, West Garo Hills, U Canon M Marak, (79) na Araimile, West Garo Hills, uba khlad ha iing ha ka 24-07-2021, ka kong Dantiful Kharjahrin, (40) na Madanrting, East Khasi Hills, ka kong Susilin Nongrum, (50) na Laitryngew, East Khasi Hills, ka khlad ha ka lynti ban leit phai sha iing, ka Sanila N Sangma, (40) na Chengkali, Gasuapara, South Garo Hills, U Chamberline R Marak, (80) na Sonagre, Dimapara, West Garo Hills, uba khlad ha iing, U Banteiskhem Lamare, (19) na Barato, West Jaintia Hills.
“U Jisu Khrist u don ka jinglong Blei bad ka jingpynim.
"Ia kane u Apostol Paul u la thoh sha ki Nong Kolossai ha u snem 59 A.
D mynba u dang don ha Rome.
U Apostol Paul u la thoh kumne sha ki Nong Kolossai namar ka don ka jingma ia ki Khristan daka jinghikai ba bakla jong ki Jiw namar ki Jiw hi kim ngeit iaka Gospel bad ia u Jisu Khrist , hynrei ki pyllut por ban rakhe ia ka sabbaton , ki jingkhawai niam, rakhe bnai tymmai, bad rakhe jing ia bamdoh haki niam ki rukom.
U Apostol paul u la thoh u la pynshai sha ki NongKolossai ba u Jisu u dei hi ka dur jong u Blei ia uba la kha nyngkong na pdeng ki jingthaw baroh, bad dei ma u uba la thaw ia kiei kiei baroh habneng ha khyndew, ia kiba lah ban iohi bad bym lah iohi, la ki khet ne hima ki jingsynshar ne ki Bor, kiei kiei baroh la thaw da u bad ia u.
Kolassai 1:16.
Haka Gospel u Ioanis la thoh – Ha kaba mynnyngkong u la don u ktien, bad uta u ktien (Jisu) u la don bad u Blei bad uta u ktien u long u Blei.
Une u la don haka ba nyngkongbad u Blei.
Da u la long kiei kiei baroh khlem ma u ym shym la long kaei kaei ruh kaba la long.
Ioanis 1:1-3.
Kumta u kpa (Blei) u la sngewbha eh baka jingdap baroh kan shong tylli ha u Jisu.
Bad da u ban pyniasuk ia kiei kiei halade hi haba ula lah pynllong ia ka jing pyniasuk daka snam ka Diengphna jong u.
Kolossai 1:19.
Lyngba da une u Jisu Khrist la pyniasuk ruh ia kita ki khun soh syiem (alienated) bad ki nongshun, hynrei mynta u la pyniasuk noh haka met ka doh jong u da ka jingiap halor diengphna iaka ban pynieng ia phi kiba khuid kiba khlem pop kiba khlem jingduna hakhmat jong u.
Lada shisha phi iaisah haka jingngeit ia kaba la pynshong nongrim bad kiba neh skhem ki bymkhih noh na kata ka jing kyrmen ka Gospel ia kaba phi la ioh sngew ia kaba la ialap ha u bynriew baroh uba hapoh ka bneng.
Kolossai 1:23.
Kane ka juh ka ktien u Blei ka kren mynta ha kita kiba ngeit baroh ba kin ym iaid bakla haka jingtip iaka Gospel bad ia Jisu Khrist ba u long ma u uta u Nongpynim jong ka pyrthei u khun u Blei uba long ka dur jong u Blei hi uba ka jingpynim ka long tang da u.
Bad ymdon ka jing pynim hano hano hawei pat naba ymdon da kawei pat ka kyrteng hapoh ka bneng ia kaba la ai hapdeng ki briew da kaba dei ban pynim ia ngi.
"Ki kam ki Apostol 4:12.
Shillong:Ki la don shibun ki jingjia, kiba la jia ha ki bynta jong ka nongbah Shillong bad Nongstoin, hynnin ka miet bad mynta ka step, kum ka dak jong ka jing sngew pyrshah halor ka jing bym urlong ka jing bym mynjur U Amit Shah, myntri kam poh iing ka sorkar jylla, ban pynurlong ia ka jing dawa ILP jong ki seng bapher jong ka jylla.
Ki lad khubor, ki iathuh, ba ki la don ki jingthang taiar, ha ki katto katne ki bynta jong ka Shillong, Nongstoin bad Umsning bad nangta, ki don ki jingthoh ha ki kynroh, halor katei ka mat jingdawa.
Myn hynnin ka step, ki don ki dkhot jong ka KSU, kiba ieng ha ka surok bah Hynniewmer, lem bad ki jingthoh, ba ki dawa ia ka ain Inner Line Permit bad ba ki pyrshah ia ka CAA bad katei ka dei ha ka por, jong ka jing iaid lynti jong utei u myntri, ban leit sha Sohra.
Ha Sohra, ruh, u dkhot ka KSU, ula mih ha surok ban ieng lem bad ka jingthoh, kaba dawa ILP, ha ka por jong ka jingiaid lynti jong utei u myntri kam poh iing.
Ki sengbhalang, ki la pynpaw ia ka jingsngewsih kaba jur ia ka jingleh mynthi bad ka jingsngap jar jong u Myntri ki kam pohïing ka Ri, u Amit Shah halor ka mat ban pyntreikam ia ka Inner Line Permit(ILP) ha ka jylla.
Ki kynhun nongialam sengbhalang jong ka jylla Meghalaya ki la iakynduh ia u Myntri ki kam pohïing ka Ri, u Amit Shah ha Shillong ha ka sngi Saitjaiñ.
Ki sengbhalang ki la ong ba u Amit Shah u don hapdeng ka jingleit kai sngewbha bad ka jingwanhiar ka jong u shapoh ka jylla Meghalaya ka dei tang namar ka jingkwah wan peitkai ia ki jaka sha Sohra.
Haba kren sha ki lad pathai khubor hadien ba la wai ka jingialang, u President jong ka Khasi Student’s Union(KSU), u Bah Lambokstarwell Marngar u la ong ba ka jingiakren bad u Amit Shah ka long ka bym seisoh satia namar ba u Myntri ki kam pohïing ka Ri u khlem kren eiei ruh em ha kaba iadei bad ki mat jingdonkam kiba kynthup ia ka ILP kiba la rah hakhmat jong u.
U Bah Lamborstar Marngar u la ong, “Ka long kum ka jingibeiñ ia ka jaitbynriew rit paid jong ka jylla.
U la shu sngap bad khlem ong eiei satia halor ki mat kiba bun kiba donkam kaba kynthup ruh ia ka ILP".
Shuh shuh u Bah Lambok Marngar u la ong, “Ngi sngewsih shikat dei eh ia ka jingleh ka jong u ia ngi.
Watla hadien ba ngi la ia ap shislem bha hynrei ngi khlem ioh eiei ruh em".
U President jong ka Hynñiewtrep National Youth Front (HNYF), u Bah Sadon K Blah u la ong," U khlem kren tang shikyntien ruh ba ka Sorkar Pdeng ka rai kumno halor ka mat ILP".
U Chairman jong ka Confederation of Meghalaya Social Organisations (CoMSO), u Bah Robertjune Kharjahrin, u la ong ba u Myntri ki kam pohïing ka Ri u la ibeiñ ia ki paidbah jong ka Jylla.
U Bah Robert u la ong ruh, " Um patiaw satia ban pynshai ba balei ka shim por bad ka slem bha ban rai pyntreikam noh ia ka ILP lane kumno ka Sorkar Pdeng ka rai halor kane ka mat".
U Bah Wellbirth Rani President ka FKJGP u la ong ba kane ka jingiakynduh bad u Amit Shah kala dei ka sien kaba lai, kaba nyngkong ha Delhi, kaba ar ha NEC bad kane ka dei ka sien kaba lai mynta ka sngi ha ka jingshisha u la dei ban kren ei ei hynrei u khlem jubab kum ki seng bhalang kim hun ia kane kaHa kawei ka liang, u Myntri Rangbah ka Jylla, u Conrad K Sangma u la ong ba u Amit Shah un sa iakren sani bha ia ka mat ILP hadien namar ba u bunkam palat mynta.
Nongpoh: Ka KSU Umiam Circle, ka pynrem jur ia ka tnat ka koit ka khiah, halor ka jingpynbna iap ia u Samla Stanborlang Dohtdong, 18 snem ka rta na ka shnong Byrwa ha Ri Bhoi, uba la shah pynbna iap lypa ha ka por kaba u dang im bad dang don hapdeng ka jingshah sumar ha Shillong.
Haba iadei bad katei ka jingjia, u samla Stevenson Kharkrang, President ka KSU Umiam Circle, u la ong ba ka seng ka sngewkhia ban mih kiba kum kitei ki khubor jingpynbna, ha kaba ki la shu pynbna iap wat ia u briew uba dang im bad uba dang don hapdeng ka jingshah sumar.
Hynrei kumba ka long mynta lei ba utei u samla u la khlad noh shisha, ka ktah shisha ia jingsngew ka seng bad katno tam lei ia kiba haiing hasem jong utei u samla.
Ka seng kam kwah ba kum kitei ki jingjia ba kin dang iai jia nangne shakhmat, ha kaba na ka liang ka seng ka kyntu ia ka tnat ka koit ka khiah ba ki dei ban bishar ne ban pynthikna bha ha shwa, ba kin pyniap iap ia uno uno u briew, hynrei kaei kaba la jia ia utei u samla na ka shnong Byrwa, ka dei ka bym lah shisha ban pdiang da lei lei ruh em, namar la shu pynbna iap ia u briew ba dang im, bynrap u samla Stevenson Kharkrang.
Ka seng ka phah ruh ia ka kyrwoh sngewlem sha kiba haiing hasem u jong utei u samla uba la shah pynbna iap mynba u dang im bad mynta uba la khlad shisha na sla pyrthei.
Nongpoh: U Samla Stanborlang Dohtdong (18) snem ka rta na ka shnong Byrwa ha Ri Bhoi bad uba la shah pynbna iap na u COVID-19 ha ki bor ka koit ka khiah ha ka jylla, u la khlad noh mynta ka sngi hapoh ka jaka sumar COVID-19 ha Shillong.
Lah ruh ban kdew hangne, ba dang myn hynnin ka sngi Saitjain, ki bahaiing ha ryngkat ka shnong Byrwa, ki la pynpaw ia ka jingsngewsih kaba khraw eh, halor ka jingpynbna da ki bor ka koit ka khiah, ba utei u samla u la khlad, hynrei ha ka jingshisha u dang im bad mynta u dang don hapdeng ka jingshah sumar ha Civil Hospital Shillong.
La ioh jingtip ba utei u samla, u la khlad noh mynta ka step ha ka por 10 baje eiei mynstep bad la wan pynpoi ia ka met jong u ha ka por 5 baje ei ei janmiet ha Byrwa bad hadien katta la rah beit beit ia ka met jong u ha ka jaka tep ha katei ka shnong.
Shillong: Ka Deputy Commissioner, East Khasi hills District, ka la nang teh kyndon biang ia ka leit ka wan jong ki kali ha ka nongbah Shillong, ha kaba ha ka hukum, kaba pynmih mynta ka sngi, ka la bthah ban pyniaid kali, tang 20 percent ha ka nongbah Shillong.
Ha katei ka hukum, la shah ia ki city bos, ki mini bus, ki local taksi bad ki auto rickshaw, ba kin iaid ha ka nongbah Shillong bad kumjuh ha ki khap sor, kum sha Mawpat, Mawlai bad Mylliem Block, ha kaba la buh por, ba kin iaid kamai, naduh ka por 6baje mynstep, haduh ka por 6baje janmiet.
Ha ka hukum, kaba ha ka 16tarik mynta u bnai, la shah ia ki kali, ba kin iaid haduh 30 percent ha Shillong bad 50 percent ha ki nongkyndong jong ka East Khasi hills District.
Ha ki jaka kiba hap ha Pynursla  bad Sohra Civil Sub Division bad kumjuh ha Mawryngkneng, Mawkynrew, Mawsynram, Sohiong, Mawphlang, la bthah mynta ka sngi, ba ki kali, kin iaid tang 30percent, katba ha katei ka hukum, kaba 16tarik mynta u bnai, la shah ia ki kali, ba kin iaid ha kitei ki jaka haduh 50 percent.
Shillong: Ka KSU Umrynjah Unit kaba dei kawei naki shnat treikam kaba hap hapoh ka Jylli treikam jong ka KSU Mawlai Circle hadien bala ïoh jingtip ba ka don ka jingshah lehbor bad leh bei-jot jong iwei i Heprit iba dang 12snem.
La iathuh ba katei ka jingjia, ka la jia la 2taïew tam mynshwa,kumta naka liang jong ki dkhot jong katei ka shnat treikam kala leit marmar sha katei ka shnong ban ïoh ïaka jingtip na ki nongïalam shnong Umphew bad hadien ba la ïoh ban ïa phone bad u Rangbah Shnong jong katei ka Shnong, u la ïathuh ba ka don shisha kaba kum katei ka jingjia ha ki 2taïew mynshwa, hynrei na ka liang jong ka shnong bad ka Seng Longkmie ki dang shu ïoh jingtip mynnin ka sngi kata haka 24tarik Naitung 2021 hadien ba katei ka heprit kala ïalap ïariew haki para khynnah, kumta hadien katei ka jing ïathuh khana para khynnah kala leit riew leit sawa sha ki tyndong skhor jong ki Longkmie kiba khlem da kheiñ sting kila pynlong ka jing kylli bniah na katei ka Heprit ha kaba katei ka Heprit kala ïathuh haki ba uba leh ïa katei ka kam pap kam sang udei u Paduh jong ka (Lok ka Meiduh ),kumta naka liang kitei ki longkmie ha katei kajuh hi ka sngi kila mudui noh syndon da ka ejahar ha Mawkynroh Umshing Out post ïa kum utei u jait briew u bym don shuh ka mynsiem briew kat haduh ba un leh ïa kaba kum katei ka kam pohjait ïala ka jong ka khunruit bad kane ka jingleh ka jong u kala pynpar ñiangkhriat ïaki nongshong shnong jong katei ka shnong khamtam ïaki kynthei ki khynnah bad kumjuh ruh ïa kito ki longïing kiba dang don ki khyllung ne khunrit ki jong ki namar kiba kum kitei ki briew kin ym peit rta wei ba kila don kum katei ka mynsiem ksuid haka long rynïeng ka jong u.
Naka liang ka KSU Umrynjah Unit kala pynpaw ïaka jing bitar kaba khraw halor katei ka kam pohjait jong utei u briew uba la tip kyrteng kum u Kyrshan Rynjah u bym don shuh ïaka mynsiem ïatip lem kat haduh ba un da leh ïa kaba kum katei ka kam ïaki khyllung khynnah ki bym sngewthuh kano kadei kaba bha bad kano kadei kaba sniew.
Hadien ba ki dkhot jong ka Seng mynta ka step 25tarik Naitung 2021 kila leit mih sha ïing jong itei i Heprit bad kila ïoh ban ïakren bad ka ïing jong i ha kaba kila pynpaw ba na ka liang jong ki ruh kim tip ei ei ba kum katei ka jingjia ba sngewsih kan jia ïa i khun kata ruh la leh na u kynja kpa uba haka jing shisha u dei ma u uban long u nongda nongker ïaki khun ki kti pynban u la kylla long pynban ma u nongbam duh bad u nong pynjot ïaka longrynïeng jong katei ka Heprit, haba kylli la utei u nongleh kam sniew u don shano mynta,naka liang jong ki kila ïathuh ba u la shah bat sha katei ka Out post bala kdew haneng,na ka liang jong ka Unit ka pynpaw ïaka jingai khublei ïaki longkmie bad ki nongïalam shnong kiba da ka jing shimkhia ka jong ki kala pynlong bad pynlap ïaki kam sniew kiba utei u briew u la leh bad pyrshang ban buhrieh bad ha kajuh ka por ka Unit ja ai khublei ïaki briew jong ka aiñ kiba la kem mardor ïa utei u briew.
Khatduh naka liang jong kala dawa ïaki bor jong ka Aiñ ba kidei ban pynngat beit ïa utei u nongkam sniew haka kyndon POCSO ba un ïoh ïaka jing pynsaja kaba tyngeh khnang ba kan pyntieng pynsmiej ruh ïa kiwei ba kin leh ïa kiba kum kitei ki kam pohjait pyrshah ïaki khyllung khynnah, pynkut ka kyrwoh na ka KSU Umrynjah Unit.
Shillong: Mynta ka sngi, U Amit Shah, myntri kam poh iing ka sorkar India, ha ryngkat U Conrad K.
Sangma, myntri rangbah ka Jylla, ki la plie ia ka skhim sam um ha Sohra, lane kaba la tip kum ka “Greater Sohra Water Supply Scheme" ha ka jingdon ryngkat, U G Kishan Reddy, myntri ka tnat DoNER, U BL Verma, myntri khynnah ka DoNER bad U Jitendra Singh, myntri khynnah ka Science and Technology bad U bah Renikton Lyngdoh, myntri ka tnat PHE.
Katei ka skhim sam um, ka dei ka skhim, ba la bei pisa da ka Ministry of DoNER, ha u snem 2019, ha ka jinglut kaba T.
24.
08 klur.
Katei ka skhim, kan ai um ia ka Sohra bad kiwei ki shnong, kiba kynthup ia ka Sderkariah, Khlieh Shnong, Maraikaphon, Pdengshnong, Nongrim, Pomsohmen, Nongsawlia, Mawkisyiem, Saitsohpen, Mawpunkyrtiang, Pynshadkhurai & ka Kutmadan, da kaba tan um na Wah Lyngksiar bad Law Sanlait.
Katei ka skhim um, kan ai um ia 22,943ngut ki briew.
La sdang ruh ia ka prokram thung dieng mynta ka sngi, ha ka jing ia trei lang ka Assam Rifles bad ka sorkar jylla ruh kumjuh.
Katei ka jingthung dieng, kan kynthup ia ka Block plantations ha ka jingheh kaba 3,000 Ha; Silvi/ Aromatic/ Pastoral Development ha ka jingheh kaba 3,000 Ha; Fuelwood ha ka jingheh kaba 2,000 Ha; 1,000 Ha.
of Broom grass, nangta sa ka jingthung ia ki dieng Miyawaki, kan long ha ka jingheh kaba 200 Ha.
; yn thung sa 50,000 tynrai ki dieng, 14 jaka ki jaka thung dieng rit, ka jaka ban khanglad ia ka jingpluh ding nalor kiwei pat.
Ka jingthung dieng, kan long 3 snem bad ka jing sumar, kan long na ka bynta san snem.
Haba kren ha katei ka prokram, U Amit Shah, u pynpaw ia ka jing donkam ban thung dieng biang ha Sohra, ha kaba u ong ba ka Sohra, mynshwa, ka ju hap slap baroh shisnem, hynrei mynta, na ka jingpom dieng palat, ka jinglong ha Sohra, ka la kylla shibun eh.
Ula ong shuh shuh ba ka thong ban pyn jyrngam biang ia ka Sohra, ka sdang naduh mynta ka sngi bad u iathuh ba ia ka Sohra baroh kawei, yn shimti da ki shipai Assam Rifles, na ka bynta ban thung dieng.
Halor ka skhim um, u iathuh ba ka skhim um ha Sohra, ka shongdor T.
25klur bad kan ai um dih ia baroh ki nongshong shnong jong katei ka thain.
U Shah, u ong shuh shuh ba haba ka um, kam dei kaba khuid, kumta ki nongshong shnong, kin nym ioh ia ka met kaba koi tba khiah bad kumta U Modi, ula pynbna ban pynpoi um dih sha man kawei pa kawei ka iing, ha kane ka jingdap 75snem ka Meghalaya bad ka jingdap 50snem ka Meghalaya.
La ong ruh ba ka don ka jingthmu ban ai um dih ia baroh ki 2,80,000 tylli ki long iing, lyngba ki 1874 tylli ki projek bapher.
Ka sorkar jylla jong ngi kam nang ta ka daw lah leh nang da ki bar jylla…ka jingjah burom kaba khraw ia ka Soil Conservation, ka Meghalaya Basin etc, ka Forest dept.
ka Khasi Hills Autonomous district Council – kaba mut ka jingjah burom ia ka Sorkar hi baroh kawei.
ym slem ba ka Assam Rifles kan shimti ban pynkhuid noh sa ia ka wah Umkhrah, ka wah Umshyrpi ryngkat bad ki wah rit bad wah duit kiba bsa ia kine ki wah.
kan sa mih ka jingkhnium na ki shnong , ki sengbhalang bad nawei nawei de.
Ka Karbi Students’ Association (KSA), ka pynpaw ia ka jingsngew khia jongu, halor ka mat ia shim bad ia ai jong U Himanta Biswa Sarma bad U Conrad Sangma, na ka bynta ka kam ia pynbeit pud jong ka Assam bad ka Meghalya.
Katei ka seng, ka ong ba kane ka jing ia knieh pud, ka dei kaba la slem bha bad kumta, ka donkam ka jing ia syllok bad iakren ia baroh kiba don jingiadei ha shwa ban shim ia kano kano ka rai, kaba lah ban pynsngew sih ia kano kano ka liang.
Ka KSU, ka ong ruh ba kitei ki 12 jaka, kiba don ka jing ia kynad, ki dei kiba bun, kiba hap ha Karbi Anglong District.
“Ka don ka jingsngew khia kaba jur, ba ngi lah ban duh noh ia ki jaka jongngi" ong ka KSA bad la ong ruh ba ha katei ka jing pynbeit pud, ym dei satia ban leh shiliang khmat ia ka Karbi Anglong.
Shillong: Kiba ioh pang covid mynta ka sngi, ki don 597 ngut, nangta kiba jem na katei ka jingpang, ki don tang 288ngut bad kiba iap, ki don 10ngut.
Kiba dang don ha ka jingpang, haduh mynta, ki long 5,007ngut bad kiba iap baroh, ki la poi sha ka 1,024ngut.
Ha East Khasi hills, ki don 242ngut kiba ioh pang thymmai bad ka West Garo hills, ka don 105ngut.
Shillong: Ka District Magistrate, East Khasi hills, ka pyntip, ba ka korphiw kan trei kam naduh ka por 7baje janmiet, haduh ka por 5baje mynstep, man la ka sngi, naduh ka 26tarik mynta u bnai.
Ka korphiw ba pura, kan trei kam beit ha ki Sngi U Blei bad ki jingleit bym donkam eh, yn shah ha ki Sngi U Blei.
Ki jing ialang sain pyrthei, ki jingialang sengbhalang bad ki jing iaseng bad ki jing iathoh ruh, yn nym shah ban pynlong ha kine ki sngi.
Kiba leit iap briew, ki dei ban leit tang shiphew ngut, tangba ki dei ban da ioh jingbit na ka ophis jong ka District Magistrate.
Ka jingleit sha ki District bad ka jing ia rung ia mih sha ka nongbah Shillong,  yn nym shah satia.
Ki ophis sorkar India bad ki ophis sorkar jylla, kin trei kam, ha ka jingdon briew kaba 30 percent, na ka jingdon ki nongtrei.
Ki Bank bad ki iing dak, kin plie, ha kaba ki iing dak, kin khang 2baje, katba ki bank, kin khang 4baje.
Ki ophis jong ki skul bad ki kolej, kin trei kam lai sien ha ka shi taiew, ha kaba ki nongtrei, ki dei ban poi 30 percent na ka jingdon ki nongtrei.
Ki jing ialehkai, ki bym ia dei para briew, kum ka  Archery, Shooting, Cycling, Fencing bad ka Athletics bad nangta ka  Golf, Lawn Tennis bad ka Badminton, ki lah ban sdang noh, nangta ka ia siat khnam bad ka thoh tim, la shah ba kin sdang noh, katba kum ka hukum, ba la pynmih ha ka 21tarik Naitung, 2021.
La shah ruh ia ki jaka ialehkai kilan met, kum ka Gymnasium/Yoga Institutes/Fitness Centre.
Kaba kongsan tam ban poi noh shaba kut halor u pud u sam, ka long ban don katto-katne ki nongrim ban iapdiang lang hapdeng ki ar Sorkar Meghalaya bad Assam, lym kumta yn ym lah da lei-lei ban pynbeit ia kane ka kam ba la sah teng 50 snem lynter.
Na ka liang ka Sorkar, ki DistrictCcouncil, ki Hima, ki Seng Bhalang (SBL), ki briew shimet kum ki MLA, MDC bad kiwei lane ki kynhun ruh, kan long kaba dei ba kin ym iakren kulmar khlem nongrim, namar ha kine ki sngi la iohi ba don ki nongmih khmat paidbah kiba pynpaw ba dei ban pynbeit halor ki nongrim jong u pud-u-sam ki Hima Khasi.
Don pat ki kynhun na Jaintia kiba la pynpaw ban pynbeit noh da kaba pynphai noh tang ia kito ki Shnong ki thaw ba shong ki Khasi-Pnar.
Don pat kiba pynpaw ba dei ban pynbeit halor ki nongrim jong ka jingia mynjur lang, yn ai kino, yn shim kino (give and take policy), hap ia pynbeit.
Bad kumta ter-ter, ki jingsngew kiba la kijong-kijong bad lada long kumne, kan ym beit shuh bad katba nang slem ka Assam ba khlain bor, kan nang iai thom.
U Chief Minister thymmai ka Sorkar Assam, u Himanta Sarma u la kob ba un buh thymmai 50-60 tylli ki ktem pulit ha ki shilynter pud iajajia bad ka Meghalaya.
U Chief Minister Conrad, tip u tip ne em ia kane, namar ngim shym iohi ia ka jubab jong u, ne tip ula iakren haba ula leit shongkai-bam ja te ym tip.
Shongkai ne shong shisha, kata kam pher.
Kaba donkam ban jubab, ban tip ki paidbah ka long ba ka Meghalaya ruh kan leh kumjuh.
Lah ban buh ktem kumjuh, kan eh aiu kata.
Da ka Mizoram barit ruh kam aili.
Hynrei jar-jar ym shym iohi jubab na ka Meghalaya, kane ka dei kaba ma.
Nongpoh: Ka Mynri-Umsning Upper Primary School, kaba don ha ki thain Mawbri ha Ri Bhoi, ka la iohpdiang da u khaw pyut bad uba jaboh, na ki bor ban deipeit ia ka kam ban pynpoi khaw sha ki skul, kaba la thmu pat ban sam ia utei u khaw sha ki khynnah (Mid-day Meal) hapoh jong katei ka skul.
Ia utei u Khaw pyut kaba la thmu ban sam sha katei ka skul, la lap da ki nongialam ka HYC Mynri-Umsning Unit, myn hynnnin ka step sngi Thohdieng, ha kaba ki la lap ba u khaw uba la pynmang ha katei ka skul, u la pyut eh bad u bym long shuh ban pyndonkam.
Haba iadei bad ka jingioh pdiang katei ka skul da u khaw Pyut, ki nongialam ka HYC Mynri-Umsning Unit, ki la dawa na u Dealer bad na ka bor District ba ki dei ban phah bujli thymmai noh ia utei u khaw ba la sniew bad lada kim leh ei ei kum ka seng kam banse ban iaid da kawei pat ka lynti halor kane ka jingleh toriti bad leh bym suidniew wat ia u khaw ba dei ban bam ki khynnah skul.
Ki nongialam ka HYC, ki la pynpaw ia ka jingsngewkhia kaba jur eh, halor katei ka jingioh pdiang khaw pyut ki khynnah jong katei ka skul, ha kaba ki la ong ba katei hi ka la long kum ka jingibein ia ki khynnah skul, namar ki briew kiba dei peit halor ka surok sam ia utei u khaw sha ki khynnah skul, kim shym la khmieh bniah shwa ban sam sha ki skul.
Shillong:Ka Balang Katholik hapoh ri India baroh kawei, ka la pynkhreh ïa ki lad bad jingai jingmut ïa ka pyrthei baroh kawei ha kaba ïadei bad ka jingïa khun thma ïa ka jingpang khlam Coronavirus ne Covid 19 ha ka pyrthei baroh kawei.
Kum ka lad ai jingïada bad ïarap ka la pyntip sha ka pyrthei baroh kawei ba ka Kerala Catholic Bishop Council (KCBC) mynta kan pynbiang ïa ki lad jingïada bad jingïarap sumar lyngba da kaba shu kren ne ka telemedicine ïa kiba ïohpang covid bad ki lah ban kren nangno nangno ba ki shong ki sah hangne ha pyrthei.
Ki don bun ngut ki kyrteng jong ki doktor kiba shakri ruh kum ki sister ne kum kiba ai jingsumar (doctor nuns) kiba la long lypa kiba la pynkhreh ban ai jingïarap.
Kine ki doktor ki long Dr.
Sr.
Upasana phone nombar 9744883559, Dr.
Sr.
Pranitha – 9447829296, Dr.
Sr.
Jaya – 9526862025, Dr.
Sr.
Athulya – 9497780187, Dr.
Sr.
Alphonse – 8921084954, Dr.
Sr.
Bensy – 9747030731, Dr.
Sr.
Alphonsa – 9633126809, Dr.
Sr.
Tessin – 9947295890, Dr.
Sr.
Joslit – 8893358900, Dr.
Sr.
Sherin – 9447307947, Dr.
Sr.
Theresa Mariya – 9605929938, Dr.
Sr.
Juby – 6235204555, Dr.
Sr.
Archana – 8281655772, Dr.
Sr.
Sheba – 8281178504, Dr.
Sr.
Lissy – 9495634050, Dr.
Sr.
Mary margaret – 9447093837, Dr.
Sr.
Elsa Thomas – 9497277079, Dr.
Sr.
Elsy Lukose – 9656758949, Dr.
Sr.
Nirleena – 8157989617, Dr.
Sr.
Dhanya – 8547176462, Dr.
Sr.
Reena – 9497448795, Dr.
Sr.
Nimmy varghese – 8281168460, nangta Dr.
Sr.
Agnes jose – 9495818644Dr.
Sr.
Shanty – 9497875599Dr.
Sr.
Anet – 6360428508Dr.
Sr.
Lucia George – 9495167809Dr.
Sr.
Deepa – 9446121452Dr.
Sr.
Shanthi – 8589862109bad Dr.
Sr.
Latha – 9495015563.
Kane ka jingleh jong ka Balang Katholik kan long shisha ka lad jingïada ïa kito ki briew kiba ïoh bit jingpang khlam Coronavirus ne Covid 19 khamtam eh kito kiba pynkyrpang ne kiba shong sumar hi ïalade hapoh ki ïing ki sem.
Kane kan ïarap shibun ruh ïa kito ki briew kiba don jingsalia ruh ban pynthikna sha ki jaka sumar ne hospital bad kiba shah pyntieng pynsmeij lyngba ki lad khubor lamler hapoh ki social media bad khamtam eh ruh ïa kito kiba shait peit ne ïohi ïa kiba lah ïap, ba la pynthikna ruh ba ki la ïap na ka Covid Pneumonia bad kiwei.
Ha kine ki sngi lah ban ong ba lah bun bha ki jingkynthoh kiba la pynpaw ba ki lad pathai khubor kim dei ban pyni than tang ïa kiba ïap, ki jingleit tep ne thang briew jong kiba ïap Covid 19, hynrei ban ïarap pyni ruh kumno ban ïakhun pyrshah ïa ka jingpang bad ïa kiba lah koit.
U Conrad K Sangma, myntri rangbah ka Meghalaya, ula iaid kjat mynta ka sngi, haduh 15 kilometre, na Kareli sha Gajera, ha ryngkat bad 80ngut kiwei pat ki nongiaid kjat ha Vadodara District jong ka Gujarat.
Ha ka 12tarik Lber 2021, U Narendra Modi, myntri rangbah, ula plie ia ka jing iaid kjat lane kaba ki ong Dandi March, na Sabarmati Ashram bad katei kan kut, ha ka 5tarik Iaiong 2021.
U Sangma, u ong ba kane ka jingiaid kjat, ka don jingmut bha, namar ka dei halor ka jing rakhe ia ka jingdap 75 snem jong ka jing laitluid ka India bad nangta sa ka mat jong ka jing ialeh pyrshah jong U Mahatma Gandhi, kaba la 91 snem mynshwa ban iakhun pyrshah ia ka sorkar phareng.
U Sangma, u leh burom ruh ia U Gandhi ha Kareli ha ryngkat bad u myntri khynnah ka Gujarat, U Vibhavari Dave.
Ka Kareli, ka dei ka shnong, ha kaba U Gandhi, ula sah miet, ha ka jingiaid lynti jongu sha Dandi bad ka sorkar Gujarat, ka dang sumar bha ia ka iing trei, ha kaba ula sah U Gandhi.
“Ka Dandi March, ka la pyn khynniuh ia ka pyrthei, ha kaba ka sdang na ki 80ngut ki briew, hynrei, ka pynmih sha ki lak ngut kiwei pat, kiba mih ban iakhun pyrshah ia ka sorkar phareng" ong U Sangma.
Haba kren ha kito kiba iaid kjat lang ha Kareli, U Sangma, ula ong ba dei ban sngew sarong ia la ka jong ka jinglong nong India.
“Kum ki nong India, ngi dei ban sngew sarong, ngi dei ban sngew sarong ia ka jing ialam jong U Gandhi bad kiwei de ki nongialam, kiba la pyn laitluid ia ka India".
U Sangma, u sngewnguh ruh ia U Narendra Modi, myntri rangbahduh, uba la khot sngewbha ia baroh ki myntri rangbah, ba kin pynlong ia katei ka jing iaid kjat bad ula kren ruh halor ka jingthmu jong U Modi, ban kyntiew ia ka thain shatei lam mihngi, ha ka roi ka par.
“Ula peit kyrpang ia ka dong shatei mihngi, kaba la leh klet da ki bun bun snem.
Mynta ha ka jing ialam jong U Modi, ka thain shatei lam mihngi, ka la nang kiew shajrong bad ula wan jngoh ia ka thain, la palat 15 sien bad ula bthah ruh ia ki myntri ka sorkar India ban wan jngoh ia ka thain man ka por.
U myntri rangbahduh ula pynmih ia ka lad pynro kaba kham pher sha ka dong shatei mihngi" ong U Sangma.
U iathuh ruh ba ki don shibun na ka thain shatei lam mihngi bad kumjuh na Meghalaya, kiba la ialeh pyrshah ia ki phareng bad kitei ki long U Tirot Sing, Pa Togan Sangma bad U Kiang Nongbah.
U iathuh ruh ia ka khana shaphang U Kiang Nangbah, u nong ialeh laitluid na Jaintia, ha kaba ula ong ba U Kiang, ula ong lada ka khlieh jongu, ka phai sha mihngi, kumta ka jaitbynriew, kan sa laitluid na ki phareng.
“Haba la phasi ia U Kiang Nangbah, da ki British, ka khlieh jongu, ka phai sha mihngi, kumba ula iathuh lypa bad ngi ioh ia ka jing laitluid na ki British" ong u myntri rangbah.
U Sangma, u ong ruh ba dei ban pyntip ia u paidlang ka India, ia ki nong ialeh laitluid, ba kynthup ia kiba na ka dong shatei lam mihngi bad kumjuh ia kiba na shathie jong ka India.
“Ki briew kiba kynriang ka jingmut jingpyrkhat kim lah ban siat beit ia u khnam" (Ka Sur Paidbah Makasin)Ki don bun ki jinghikai ba ngi lah ban їoh na ka Ryntieh bad ki Khnam.
U Paulo Coelho u nongthoh kot ba donnam u ῆiew ia kita ki jinghikai ba ki dei ka lynti jong ka Ryntieh bad u Khnam ha ka kot jong u, The Archer.
Ka Ryntieh bad ki Khnam ki dei ruh ka bynta jong ka kolshor bad dei-riti jong ka jaidbynriew Hynῆiewtrep.
Ha ka Lynnong ba 14 jong ka kot, Pynїeng La ka Rasong, I Bah R.
T Rymbai I pynpaw shynna ia ka dor bad ka bynta jong ka Ryntieh bad ki Khnam ha ka jingim jong ki khun Hynῆiewtrep.
Hoid, ym dei tang ma ngi kiba pyndonkam ia ka ryntieh bad ki khnam.
Don ar tylli ki bynta ha ka jingїadei ka ryntieh bad ki khnam kum ka deiriti bad kolshor.
Kawei ka dei ka niam bad kawei pat ka rongbiria.
Katkum I Bah Tokin, “ka ‘tieh їawbei ki ‘nam їawbei bad ka ‘tieh tympem ki ‘nam tympem ki paw ha ka niam їap bad niam im.
" Bad I ban shuh shuh da kaba ong, “Nga wad ia ka sap ka phong u khun Khasi-Pnar shityllup…te ngam shem kaba kham palat ban ia ki khnam bad ka ryntieh ha ki kti jong u.
Ka don ka jingїasnoh jong ki bad ka jingim briew, khlem ma ki ka jingim kan ym lah ban long katkum ka saiῆdur Blei.
"Ka їasiat khnam ne їasiat thong ka dei ka rongbiria kaba shongshit tam bad ka dei ka jingim jong ki khun ki hajar ha man la ki Shnong, ki Raij bad ki Hima.
Katkum I bah Tokin, “ka їasiat hapdeng kawei ka liang bad kawei pat ne kawei ka Shnong bad kawei pat ka dei kaba da їapynbeit lypa…ha ka їasiat shisha ki da їakut katno hat katno їew, ne katno bnai yn їaleh ha kano ka jaka, ha kano ka sngi…Ka jinglah ka shong ryngkat ha ka jingnang jingtbit jong u nongsiat bad ha ka nia ka jutang u nongїalam jong ka liang uba ki khot u nongkam…Te ynda la dep ka їasiat sa ka phawar pat.
Uba jop u rah ka ryntieh u phawar artat ban pynksan їalade ban pynrem ia ka liang kaba shah jop.
" Ha kajuh ka por pat ka don ka mei hukum ba uba jop u lah ban shad kmen, ban phawar, ban risa, ban iaroh ban kynnoh, hynrei um lah pat ban jam palat ki kyntien phawar bad ban jam palat ia u pud ka akor briew.
Ha ka kot, The Archer, U Paulo Coelho u wanrah lyngba ki tyngshop jong u ia ki snap jinghikai jong ka Ryntieh bad u Khnam.
Hangne ngan sot, ngan pynkylla bad pynwandur sha ka ktien khasi ia ki katto katne ki jinghikai na ka lynti jong ka Ryntieh bad u Khnam kiba lah ban shem ha ka kot The Archer kumne harum:Kane keiῆ ka lynti bad ki jinghikai jong ka Ryntieh bad u Khnam.
“Mynsiem jong nga nang leit, ki lum kiba dang sah kim long kham eh kim long kham khraw ia kiwei ba la lah.
"-Amen.
Kabul: Ka tnat iada ri jong ka sorkar  Afghanistan, ka kam hynnin ka sngi, ba ka la ioh ban siat iap ia 262 ngut ki ehrang Taliban, ha ki 24 kynta ba ladep bad nangta, ka la ioh ban siat pyn mynsaw ia 176ngut kitei ki ehrang.
Mynta ka sorkar Afghanistan, ka la pyn jari ruh da ka korphiw ha baroh ki bynta jong katei ka Ri, kaba sdang naduh ka por 10baje mynmiet, haduh ka por 4 baje mynstep, man la ka sngi bad katei ka long ban khanglad ia ka iaid ka ieng jong kitei ki ehrang Taliban.
Na ka liang ki Taliban, ki ther tyngeh ha kine ki sngi ban iakhun pyrshah ia ki shipai jong ka Afghanistan, ha kaba ka jing ia khun ka jubor bha ha ki bynta jong ka Kandahar.
La iathuh shuh shuh ba ki shipai jong ka America, ki la khyrwit na suin, ia ki ktem jong ki Taliban, ban pynjulor ia ki ktem jong kitei ki ehrang; hynrei ka jingeh, ka mih, ba ka US, kan mih noh na katei ka Ri, ha shwa ka 31tarik Nailar 2021 bad kumta ka don ka jingsngew syier, ia kaei ka ban jia ha ki bnai ki ban sa wan.
Ki shipai jong ka America, ki la hiar thma ia ka Afghanistan, ha U Risaw 2001, namar ba kitei ki ehrang, ki ai jaka rieh ia U Osama Bin Laden lem bad kiwei de ki heh  Al-Qaeda, kiba donkti ha kaba hiar thma ia ka US, ha ka 11tarik Nailur 2001.
Shillong: Kiba iap covid mynta ka sngi, ki long U Wadborlang Kharsahnoh, (43) na Mylliem Kyndong, East Khasi Hills, U Bah Banteinamlang Khonglah, (33) na Langkyrding Lumshyiap, East Khasi Hills, U bah Wallambor Wahlang, (59) na Lawjynriew, Nongthymmai, East Khasi Hills, U bah Barsing Kharshandi, (48) na Laitsohum, Mawsynram, East Khasi Hills, uba iap ha iing ha ka 23-07-2021, U Krishna Bahadur Chettri, (80) na Mawbah, East Khasi Hills.
Shillong:Ka jingiap jong ki briew ha ka jylla naduh ba la wan lynshop tyngeh ka khlam Covid-19 ha ka ka kynti kaba ar ka la long kaba shyrkhei haduh katta katta ha kaba ym ju don satia kawei ruh ka sngi ban nym don ka jingïap briew bad ka la pynlong ruh ka jingdawa kaba khraw bha ha ka liang jong ki synduk metiap.
Ki nongshna synduk iap briew kiba shna bad buh dukan ha ki thaiñ Upper Shillong ki la pynpaw ia la ka jingeh kaba ki mad ha ki por ba ka jylla ka don hapdeng ka jingshah khangdam namar ka long kaba eh haduh katta katta ban ioh ia ki dieng kiba biang ban shna ia kitei ki synduk katkum ka jingdawa jong ki paidbah bad tang ban leit wad dieng ruh ym ioh satia.
U trai jong katei ka dukan die synduk metiap u la ong ba ha kine ki por ba don kane ka khlam ka la don ka khep ha kaba ki la don ki briew kiba wan ban thied synduk na katei ka dukan hynrei ka long kaba sngewsih haduh katta katta ba ym shym la lah satia ai synduk namar nym don synduk shuh bad u la ong ruh katei ka jingjia kan iai pynsah jingkynmaw sah ia u namar ka synduk metiap ka long kum ka kam iap kam im.
U la ong ruh ba u trei ia katei ka kam ym na ka bynta ka pisa hynrei u kwah ban kner lem ka jingiarap sha ki paidbah ha katei ka liang khamtam lei lei ha kine ki por bad ki juk kiba mynta ba ki briew kim nang shuh tang ban shna synduk metiap ruh bad kim don shuh hi ruh tang kita ki misteri dieng ruh mynta.
Utei u trai u la ong ruh ba lada ym don shuh sa kitei ki nongshna synduk kiba dang nang dang tbit, ka lah ban poi ruh ka por ba hap ban shu thep ia ki metiap ha ki borni ban leit tep lane ha ki krong kumba leh ki dkhar.
Utei u rangbah u la ong ruh ba katba u dang im u iai shna beit ia kitei ki synduk metiap khnang ba ka jaitbynriew bad khamtam ki khristan kin ioh ban leh burom khadduh khadwai ia ki baieid bathoiñ jong ki kiba la leit noh na kane ka sla pyrthei.
Na ka liang jong utei u rangbah u la kyrpad ia ka Sorkar ba kan phai khmat lem sha ki, namar kane ka kam ka dei ka kam ban kyntiew ia ka imlang ka sahlang bad khamtam eh ia ka kolshor jong ki khristan.
Nongpoh: Ka Dorbar Shnong Byrwa ha ryngkat kiba ha iing hasem u Samla Stanborlang Dohtdong (18) snem ka rta, uba la shah pynbna iap na u COVID-19, ki la pynpaw ia ka jingsngewsih kaba khraw eh, halor ka jingpynbna da ki bor ka koit ka khiah, ba utei u samla u la khlad, hynrei ha ka jingshisha u dang im bad mynta u dang don hapdeng ka jingshah sumar.
Utei u samla uba dang dang don hapdeng ka jingshah sumar ha Civil Hospital Shillong, hynrei kiba haiing jong utei u samla, ki la ioh hynne ka step ia katei ka khubor ba u la khlad noh, kata katkum ka jingpynmih kyrteng da ki bor ka koit ka khiah, ha kaba ka kyrteng utei u samla, ka la don ha ka thup ka kyrteng jong kiba la khlad na u COVID-19.
Haba iadei bad katei ka jingpynbna iap ia utei u samla, kiba haiing bad ka shnong ki la sngewsih eh bad kiba la kyntu ia ka ka tnat ka koit ka khiah, ba ki dei ban da wad jingtip bniah, shwa ba kin pynbna iap ia u briew uba dang im bad kiba la ong ruh ba baroh hi tharai ki sngewsih ba kiba haiing kin shah pynbna iap ia u ne ka briew ba dang im.
Nongpoh: U Bah Banteidor Lyngdoh, Myntri ka sorkar jylla bad uba deipeit ia ka tnat ki kam rep kam riang, hynne ka sngi u la hiar sha ka shnong Pahambir Them, da kaba pynlong jingialang ruh ha katei ka shnong, kata na ka bynta ban iakren halor ka jingeh kaba la kynduh da ki nongrep Sohtrun kiba don don ha katei ka thain.
Ha katei ka sngi ba u Myntri sorkar u hiar sha katei ka shnong, la sakhi da ka jingdon u Bah Mayrald Born Syiem, MLA Nongpoh, nangta ka Kong L.
Kharkrang, Director ka tnat ki kam rep kam riang, ki nongialam shnong, Raid, ki SHG, Cooperative Society lem bad kiwei.
Ha ka jingiakren hapdeng u Myntri sorkar bad ki nongrep Sohtrun ha katei ka thain, ki la pynpaw shisha ia kata ka jingeh kaba kiba ki iakynduh ha ka ban pyniaid iew ia ki mar rep mar riang bad khamtam eh ia u Sohtrun, uba bun na ki briew kiba sah ha katei ka thain, ki sngewtynnad ban rep ia u Sohtrun, hynrei ka jingeh pat kaba ki shem, ka dei dei namar ba ki shem jingeh ban ioh ia ka jingpyniaid iew ha kata ka dor kaba biang.
Haba u Myntri u la ioh ban iakren markhmat bad ki nongrep Sohtrun, u la sngewthuh ia ka jingeh jong ki nongrep, namar ki la ioh ban pynpaw ia shibun ki jingeh kaba ki la shem ha ka jinglong jong ki kum ki nongrep, lyngba katei ka sngi kaba u la ioh ban iakren bad ki nongrep Sohtrun, utei u Myntri ka sorkar jylla, u la pynpaw syndon ia kata ka mynsiem ba un iarap katba lah ka bor, na ka bynta ban iarap ia ki nongrep bad khamtam ia ki nongrep Sohtrun ha Ri Bhoi.
Lyngba katei ka jingiakren bad ki nongrap Sohtrun, kaba ki la pynpaw jingeh halor ka jingpyniaid iew ia u Sohtrun bad khamtam eh namar ka jingbym don ka jaka die ne ban pyniaid iew ha kata ka dor kaba biang.
Haba u Myntri u la sngew ia katei ka jingeh kaba la kynduh da ki nongrep Sohtrun, u la hap ban shimkhia halor katei ka kam.
Kumta hi ha katei ka sngi, la iohi ia ka jingshimkhia u Myntri uba deipeit ia ki kam rep, ha ryngkat u Bah Mayrald Born Syiem, ki la leit syndon ban jurip ia kawei ka jaka kaba hap hapoh ka Raid Nongkhrah kaba don hajan ka shnong Lumbyrhing, na ka bynta ban pynkylla ia katei ka jaka kum kawei na ki jaka ban long kum ka Iew die Sohtrun.
Lyngba ka jingialang ha ka shnong Pahambir Them bad ruh hadien ka jingjurip ha katei ka jaka kaba la thmu ban pynlong kum ka Iew die Sohtrun, u Bah Mayrald Born Syiem, u la pynpaw ia ka jingsngew kmen eh ban iohi ba u Myntri ka sorkar, u shimkhia da lade ban hiar jurip bad ban kren ia ki briew ki dei ki nongrep bad nalorkata uba la shimkhia ruh wat ban pynioh ka jingiarap kaba kyrpang, na bynta ki nongrep bad khamtam eh na bynta ki Nongrep Sohtrun ym tang ha ka thain Nongpoh, hynrei ha Ri Bhoi hi baroh kawei.
Shillong: Ka khlam covid, ka la nang kiew ha ka jylla bad mynta ka sngi, ki don 693 ngut kiba ioh pang, katba kiba jem na ka jingpang, ki don 519ngut bad kiba iap, ki don 5ngut.
Baroh kiba don jingpang, ki la kiew mynta sha ka 4,708ngut bad kiba iap, ki la poi sha ka 1,014ngut.
Ka East Khasi hills, ka kiew bha, da ka jingdon ki 293 ngut kiba ioh pang thymmai, ka West Jaintia hills, ka don 89ngut.
Shillong: Ki paidbah ka thain Maweit mynta ki la mad sa kawei ka jingeh jingjynjar hapoh ka thain namar ka jingbym biang ka network ha ka thain khamtam ha ka kam iap kam im bad ki khynnah pule kiba leh online klass lei lei ki la ud khlem sahngeh ha kane ka por lock down.
Kane ka pyni ba ka company jio ka shim kabu haduh katta katta tang ban kjit ia ka spah ki paidbah ka thain baroh kawei, namar kam ai ia ka jingshakri kaba paka ia ka thain ong shuh ka kyrwoh na ka seng.
Ha ka thain Maweit baroh kawei ki shaniah tang u jio network haduh mynta bad ngim don kiwei pat ki Tower ha ka thain kumta lada ka jio network kam don ki la shu bat mobile khlem network bad ki paidbah ki la shem jynjar lut ha baroh ki liang.
Kumta na ka liang ka seng hadien ka jingud jingnam kiba bun ki paidbah ha ka thain namar ka jingjah khah khah bad ka jingbym biang u jio network ka kyntu ia ki nongpyniaid ka tower jio network ban shim khia mardor.
Shillong:U Conrad K Sangma, myntri rangbah ka Meghalaya, ula ia kynduh myn hynnin ka sngi, ia u myntri rangbah ka Assam, ha ka Meghalaya Secre teriat ha Shillong.
Ha katei ka jing ia kynduh, la iakren halor u pud u sam jong ki ar tylli ki jylla bad ki arliang mamla, ki la mynjur ba ki don 12 tylli ki jaka kiba don jing ia kynad hapdeng ki ar jylla bad kitei ki dei, halor ki jing shisha, kiba la don bad ki dulir kiba rim.
Haba iakren bad ki kotkhubor, U Conrad Sangma bad U Himanta Biswa Sarma, ki iathuh ba halor kitei ki 12 tylli ki jaka, ba don jing ia kajia, ka Meghalaya, ka kam trai, ba dei ban pynphai ia kitei ki jaka, katba ka Assam ruh ka kam trai sha lade ia kitei ki shnong.
Halor katei ka jing ia tan tylli, ki arliang mamla, ki la poi sha ka mat, kaba ki iakren ban ia shim bad ia ai lane kaba ki ong give and take.
La ong da U Himanta “Da kaba ia kam trai baroh arliang, kan nym poi satia, sha ka jing ia beit, hynrei ka donkam ban don ka jing ia sngewthuh jingmut lang" bad ula ong ba ki ar tylli ki sorkar, kin iakren ia kawei pa kawei ka jaka, na ka bynta ban ia beit kawei pa kawei, na kitei ki 12 tylli ki jaka ia kajia.
U Sarma, u ong ba ka jingiakren mynta ka sngi, ka long kaba iaid beit, ha kaba u mynjur ban iaid noh sha palat, na kaba ju long lane kaba ki ju ong status quo.
U Sarma, u ong shuh shuh “Nga la khot sngewbha ia U Conrad Sangma, ha ka 6tarik Nailar, ban iakren ia ka bynta kaba ar jong ka jingiakren, halor kane ka mat jong ki 12 tylli ki jaka ba ia kynad".
U Conrad Sangma, haba shim bynta, ha ka jingiakren, u ong ba kane ka kam pud, ka la neh la slem bah bad ki nongshong khappud, ki la mad ia shibun ki jingeh.
U Sangma, ula ong ruh ba ha ka jing ialang, kaba mynta ka sngi, ki la ia kren, ba ki nym ieng shuh halor ka nongrim jong kaba rim lane ka status quo, hynrei ban pynbeit noh ia ka jing ia kam pud mar kylliang.
“Ban shui iai iakren ia ka histori lane ia ki kot ki sla kiba mynshwa, kan nym long ka lynti kaba bha, hynrei dei ban peit ia ka lad kaba ia pdiang lang baroh arliang" ong U Sangma.
U Sangma, u ong shuh shuh ba kane ka jing ia pynbeit pud, ka dei ruh, kaba U Amit Shah myntri korbar ri, ka sorkar India, u ju thrang bad u ju kylla man ka por, halor kane ka mat.
Haba jubab ia ka jingkylli U Himanta, u ong ba na kitei ki 12 tylli ki jaka ba ia knieh pud, kin don ruh, kiba ka sorkar India, kan hap ban don bynta lang, namar ba ia ka kam pynbeit pud, kan dei ka ain jong ka Parliament.
Haba jubab shuh ia ka jing kylli, U Conrad Sangma, ula ong ba ka jingiakren ban poi sha ka jing ia beit ia ka jing ia knieh kam pud, kam dei ruh ban shu klet noh ia ka mat, kaba la don lypa, hynrei ha kajuh ka por, ka dei pat ban wad noh ia ki lad ki lynti ban poi sha ka jing ia pynbeit noh syndon.
Nongpoh: U Bah Sosthenes Sohtun, MLA Jirang, hynnin ka sngi u la pyllait paidbah ia kawei ka kali kit nongpang (Ambulance), kaba u la thied khnang, na ka bynta ban ai jingshakri ia ki paidbah ka thain Byrnihat hi baroh kawei.
Ia katei ka kali kit nongpang, la pyllait paidbah ha phyllaw ka skul Moon Light Secondary School, kiba la donlang ha katei ka sngi, ki kynthup ia u Bah Victor Rani, MDC Jirang, ki ophisar sorkar lem bad ki nongialam shnong ka thain Byrnihat.
Haba iadei bad katei ka Ambulance, u Bah Sothenes Sohtun, u la iathuh ba la thied lyngba lyngba ka skim SRWP, kata hadien ba u la iohi ba ki paidbah ha katei ka thain, ki la kynduh jingeh ha ka por ba ki thmu ban pynkit sha ki jaka sumar, ia ki nongpang kiba la kham jur ka jingshitom.
La ioh ia ka jingkren na ki nongialam shnong, kiba la pynpaw ia ka jingkmen ban iohi ba u MLA, u la pynioh ia katei ka Ambulance bad ka ban sa long ka jingmyntoi kaba khraw eh ia ki paidbah jong katei ka thain hi baroh kawei.
Shillong:Ka jingpang khlam covid, ka la nang kiew stet ha ka jylla, ha kaba mynta ka sngi, ki don 558ngut kiba ioh pang thymmai, nangta kiba iap ruh ki kiew bha mynta ka sngi, ha kaba ki poi sha ka 21ngut.
Ka East Khasi hills, ka kiew bha, kiba ioh pang bad ki poi sha ka 213ngut mynta ka sngi, nangta sa ka West Jaintia hills, ka wan ba ar, ha kaba ki don 115ngut kiba ioh pang.
Baroh kiba ioh pang, ki la poi mynta sha ka 59,904 ngut ha ka jylla bad kiba dang don ha ka jingpang, ki long 4,539 ngut bad kiba iap, ki la poi baroh sha ka 1,009ngut.
Ha East Garo Hills, ki don 11ngut kiba ioh pang, ha East Jaintia Hills 5, ha East Khasi Hills 213ngut.
Na kitei ki kynthup ha Demseiniong Umkliar Cluster 2, Health Worker 5, Jaiaw Cluster 6, Laban Cluster 3,Laban Lawsohtun Cluster 6, Lachumiere Cluster 6, Laitkor Cluster 5, Laitumkhrah Cluster 5,Lapalang Cluster 2, Lumparing Cluster 5, Madanrting Cluster 5, Malki Cluster 4,Mawkhar Cluster 2, Mawlai Cluster 41, Mawngap Cluster 4, Mawprem Cluster 2,Mylliem Madan Ingsyiem Cluster 24, Nongmynsong Cluster 4, Nongrah Nongpdeng Cluster 7, Nongrim Hills Cluster 3, Nongthymmai Cluster 14, Police Bazar Cluster 2, Pynursla Cluster 6, Rynjah Cluster 2, Sohiong Cluster 4, Swer Lumbah Cluster 5, Thembasuk Cluster 2, Umpling Cluster 3, Upper Shillong Cluster 6.
Ha North Garo Hills ki don 7ngut, ha Ri Bhoi 52ngut, ha kaba ha Byrnihat Phc Cluster 2ngut, High Risk Contact 4,Iew Mawlong Cluster 4, ILI Case 11, Jareibasai Cluster 3, Kbet Nongbri Cluster 2, Lumsohpieng Cluster 2,Shantivan Colony Cluster 16, Umket Cluster 3.
Ha South Garo Hills ki don 7ngut, ha South West Garo Hills ki don 4gut, ha South West Khasi Hills, ki don 35ngut bad kitei ki kynthup ia ki High Risk 9, ILI Case 2, Mawkyrwat Cluster 4, Mawlangwir Cluster 2, Nongbah Marshillong Cluster 11, Ranikor Cluster 7.
Ha West Garo Hills, ki don 85ngut.
Ha West Jaintia hills, ki don 115ngut, ha kaba ha Amlariang Cluster 2, Barato Cluster7, Chutwakhu Cluster 2, Darrang Cluster 3, Health Worker 3, Iongpiah Cluster 2, Kudeng Cluster 4, Lamin Cluster 3,Mookaiaw Cluster 3, Mookyniang Cluster 22, Moolibang Cluster 2, Mukhap Cluster 7, Mukhla Cluster 8,Nongtalang Cluster 18, Pammanik Cluster 2, Shangpung Cluster 5, Ummulong Cluster 12.
Ha West Khasi Hills, ki don 24ngut, ha kaba ha Pyndengrei Cluster 4, Screening Purpose 12,Umthied Bynther Cluster 4, Upper New Nongstoin Cluster 3.
Nongpoh:Na kaba la lap hynnin ka sngi, la iohi ba ka jaka ai Tika iada COVID-19 ha Byrnihat PHC, ka la khapngiah eh, namar ka jingbun palat ki briew kiba kwah ia katei ka Tika, ha kaba la iohi ba ki bynta shwa ban rung sha jaka ai Tika, ki briew ki la shu ia ieng khapngiah iwei ia iwei bad nalorkata, la iohi ba ki jaka shong ruh ki khapngiah.
Ym lah ban tip la kitei ki briew ki dei na ka jylla Meghalaya ne Assam, namar katei ka thain ka la iajan eh bad ka Assam, pynban katkum ka jingiathuh ki briew kiba don ha katei ka jaka, ki ong ba kitei ki briew kiba bun hi ki dei na Meghalaya.
Lada ka jingdon ki briew kiba leit ban shim ia ka Tika iada COVID-19, ka long kumba long hynnin ka sngi, kaba mut ba ki paidbah kiba hap ha Byrnihat PHC, ki long kiba kloi ha ka ban leit shim bynta ia ka Tika iada COVID-19 bad kaba lah ruh ban ong ba kan long kum kawei na ki nuksa sha ki paidbah, kiba hap ha ki PHC bapher bapher.
Haba iadei bad katei ka jinglong kloi ki paidbah ban mih shakhmat, na ka bynta ban leit shim ia ka Tika iada COVID-19, u la pynpaw ia ka mynsiem ba u kmen eh ba ki paidbah, ki la shimkhia ban mih shakhmat bad kiba la sngewthuh ia ka jingdonkam ka Tika iada COVID-19.
Halor katei ka bynta ka jingmih ki paidbah ban shim ia ka Tika, u MLA Jirang, u la ai ka jingiaroh ia ki briew ka koit ka khiah bad kumjuh ruh ia ki nongialam shnong, kiba la shimkhia ban pynshai sha ki paidbah, halor ka jingdonkam ban shim ia ka Tika iada COVID-19.
Shillong: Ki 21 ngut kiba iap covid mynta ka sngi, ki long U Balsrang Ch.
Marak, (23) na Gambagre Damalgre, South West Garo Hills, U Tenang A Sangma, (35) na Ampanggre, West Garo Hills, U Bah Phulgen Ryntathiang, (58) naPyndengumiong, West Khasi Hills, U Bah Eugene Rapthap, (60) na Rngi Rynjah, East Khai Hills, ka kong Spilcynorian Dkhar, (81) na Lumbasuk, East Khasi Hills, U bah Suberal Synrem, (63) na Mawmluh, Sohra, East Khasi Hills, ka kong Bahunlang Nongkynrih, (36) na Laban, Shillong, East Khasi Hills, ha kaba la leit rah ia ka briew, kaba la iap ha ka 22-7-2021 sha Mawphlang CHC, ka kong Blida Nonglang, (50) na Jellyshop, Nongthymmai, East Khasi Hills, ka kong Elizabeth Pohti, (69) na Dawki, West Jaintia Hills, kaba iap ha lynti ban leit sha hospital, U Bah Marbiang Kharsahnoh, uba dang 7 bnai, na Kyiem, East Khasi Hills, ha kaba la leit rah ia uba la dep iap lypa ha ka 22-07-2021 sha Mawphlang CHC, U bah Stanborlang Dohtdong, (18) na Byrwa, Ri Bhoi, U Nripen N Marak, (81) na Tetengkol, Tura, West Garo Hills, uba iap ha iing, U W.
M.
Moilanroe Law, (58) na Lumjingsuk, Madanrting, East Khasi Hills, U Fr.
Dominic Savio Jyrwa, (36) na Bosco Pnar, Jowai, West Jaintia Hills, U bah Robert Lyngdoh, (45) na Umpling, Dongumbah, East Khasi Hills, ka kong Kantimai Simai Syiem, (82) na Nongkrem, East Khasi Hills, ka kong Rithiangdra Kyrsian, (35) na Krang, Dong Nongrani, Sohiong, East Khasi Hills, ka kong Hasibon Nongkhlaw, (65) na Pomlum, East Khasi Hills, kaba iap ha iing, ka kong Daphishisha Sun, (32) na Marbisu, Mawphlang, East Khasi Hills, U Jamestar Sun, (34) na Mairang, Dongbir, West Khasi Hills, ka Ritimesa Wedora N Marak, kaba dang 3 snem 8 bnai na Dobram, Baghmara, South Garo Hills.
U Sub-Divisional Magistrate ka Mairang Civil Sub-Division, Mairang ha ka hukum ba la pynmih mynta ka sngi  u la pyntip ba na ka daw jong ka jingiaikiew stet jong ka jingdon ki nongpang COVID-19 bad ki High Risk Contact ha ka Shnong Pyndengumiong, Mairang Civil Sub-Division, la pynbna ia ka Shnong Pyndengumiong kaba kynthup ia ka Dong Lumiew, Dongbir, Dong gate, Lummaralong, Langstiehrim bad Umwiehsup  kum ka  Containment Zone kum shibynta ban tehlakam ia  ka jingsaphriang jong u khniang jingpang COVID-19.
Katkum kane ka hukum, yn ym shah iano iano ruh ban rung ha katei ka Containment Zone lait noh ki nongtrei jong ka tnat ka koit ka khiah bad kito kiba la ioh jingbit na u Incident Commander ba dei peit ia kane ka shnong bad baroh ki nongshongshnong ki dei ban shong khop ha la iing,  ki dei ruh ban deng mask tikna, kim dei ban iakhleh bad kiwei pat bad ki dei ban sngapthuh bha lada ki don kano kano ka jingsngewshitmet ne jyrhoh ne dap shadem bad jynjar ban ring ne pynhiar mynsiem.
La kyntu ruh iaki ban iashimbynta ryntih ha ka jingtes ia ka jingpang COVID-19 ha ki dong ki jongki da ki nongtrei jong ka tnat ka koit ka khiah ka sorkar jylla.
Shuhshuh, baroh ki dukan kiba don ha ka Shnong Pyndengumiong kin khang lut bad kino kino ki kam shna iing ne shna surok ki dei ban sangeh noh mardor.
Ki ophis bad ki bank kiba don hapoh u pud u sam ka shnong Pyndengumiong ki lah ban plie tat ynda ki la ioh jingbit na u U Sub-Divisional Magistrate ka Mairang Civil Sub-Division, Mairang.
Kino kino kiba pynkhein ia katei ka  hukum kin shah pynshitom katkum ki kyndon ain jong ka Disaster Management Act, 2005 bad ka IPC.
Lah ban kdew hangne ba naduh ba sdang jong ka ka khlam COVID-19 bad haduh mynta, ha ka shnong Pyndengumiong lah don kumba 113 ngut ki nongshongshnong  kiba la shahktah ha kane ka khlam bad 7 ngut ki mynsiem ba kordor ki la khlad noh na ka daw jong  ka.
Haduh mynta ka sngi  dang don kumba 18 ngut kiba dang don ia une u khniang jingpang ha ka Shnong Pyndengumiong.
Shillong: Ki don 21 ngut kiba iap, na ka jingpang khlam covid 19 ha ka 48 kynta ba ladep, ha East Khasi hills District, ong ka kyrwoh ba la phah da ka Deputy Commissioner, East Khasi hills.
Na kitei ki kynthup ia 11ngut na ki nongkyndong bad sa 10ngut na ki jaka sor jong ka district bad la iathuh ba 19ngut na kitei, ki dei ki bym pat dep injekshon bad sa 2ngut ki bym pat dep injek pura.
Ki don 3ngut kiba iap ha iing, ha kaba 2ngut ki la iap, ha shwa ban poi ha hospital bad sa iwei iba iap ha iing bad 18ngut kiba iap ha hospital.
15ngut na kitei ki wan sha hospital, hadien ba ki la don ha ka jingpang, la kumba 48 kynta bad ki 6ngut ki dei kiba wan shah sumar, hadien 5 sngi ba ki la don ha ka jingpang.
12 ngut, ki dei kiba iap, hadien ba ki la don ha hospital, kumba 5 sngi kynthih.
Ka jingkiew jong kiba pang bad kiba iap, ka nang jur ha ka district bad kumta, la bthah ia ki paidbah, ba kim dei ban leh sting, ia ki dak ki shin, kiba iadei bad ka jingdon jong ka jingpang khlam covid.
La ong shuh shuh, ba ki dak ki shin ki pyni, ba kito kiba la dep injek, lada jia ba ki ioh pang ruh, ki kham duna, ba kin ioh pang jur, lane ba kin poi hospital lane ba kin iap na ka jingpang khlam.
La ai jingmut namarkata ia baroh ki nongshong shnong,ba kin shah injek noh kloi kloi.
Mumbai: U lap bah, ula lynshop tyngeh mynta ka sngi, ia ka Maharashtra bad ka jing jubor u slap bah, ka la pyntwa ia ki lum ki wah bad ka la pynmih ia ka jingshlei um, kaba jur bha, kaba la pyniap ia 71ngut ki briew.
Bun na kitei ki la shah tep im ha ka khyndew ha  Raigad, Ratnagiri bad Satara district.
La iathuh ba kito kiba iap, ha ka jingshah tap khyndew, ki long 38ngut ha Taliya (Mahad), 11ngut ha  Poladpur (kiba dei ha  Raigad district), 14ngut ha  Satara district bad 8ngut ha  Chiplun.
Katei ka jingiap briew, ka dei ha kine ki ar sngi kynthih jong ka jing hap slap.
U Aditi Tatkaere, u myntri ka sorkar Maharashtra, u iathuh ba ka jing jur slap, ka la palat than ha kine ki ar sngi bad katei ka la pynlong ia kito ki iing kiba don ha ki ranab lum, ba kin shah ban ha ka jinghap khyndew.
Shillong: Ka Hynniewtrep Border Dispute Redressal Forum (HBDRF), ka Hynñiewtrep Women Welfare and Development Organization (HWWDO) bad ka Khun Hynniewtrep National Awakening Movement (KHNAM), mynta ka sngi ka la phah ia ka dorkhas sha u myntri rangbah ka jylla u Conrad K Sangma, ban phah rah ia ki mat sha u myntri korbar ri ka sorkar India, u Amit Shah, ban iakren ban wan rah biang ia ka Labang Nongphyllut Dolloiship bad ka Pangam Raliang ki jaka jong ka Block I na West Karbi Anglong Assam sha West Jaintia Hills District jong ka jylla Meghalaya.
Haba kren bad ki lad pathai khubor u chairman jong ka  HBDRF u Chandame Sungoh, u la ong ban naduh ka 15 tarik u bnai Lber 1835 haduh ka 15 tarik u Nailar  1947, ka  elaka Labang Nongphyllut Dolloiship bad ka  Pangam Raliang ka dei ka jaka ka ba hap hapoh ka  Jaintia, hynrei mynta ka kynti ia kine ki ar tylli ki jaka, ym shem la kynthup shuh hapoh u pud u sam jong ka  Jaintia Hills, hynrei la shu kynthup jubor ia ka hapoh jong ka  North Cachar bad ka  Karbi Hills District Autonomous Council bad kane ka long beain, kat kum ki jingdon ki kot ki sla.
“Naduh ka 1888 A.
D kine ki jaka ki dei ki ba hap hapoh ka block I ka ba don hapoh u pud u sam jong ka Jaintia Hills, hynrei namar ka jingkheinsting ka sorkar, kine ki jaka haduh mynta ka kynti, ym pat lah ban kynthup ia kine ki jaka sha u pud u sam jong jylla Meghalaya" la ong u bah Sungoh.
Haba iakren halor kane ka bynta u bah Thomas Passah President ka KHANM Youth wings u la iathuh ruh ba naduh ka Meghalaya ka la ioh ia la ka jong ka jylla ha u snem 1972 ,ki nongshong shnong ha kine ki ar tylli ki thain  Nongphyllut Dolloiship bad ka  Pangam Raliang ki la ju ai ia ki dorkhas jong ki ha khmat ki sorkar jong kine ki artylli ki jylla halor kane ka jingbym hun na kane ka jingshah pynhap jubor justi sha ka jylla Assam hynrei haduh kine ki kynti ym pat lah ban shim kano kano ka rai halor kane ka bynta.
U la bteng ruh ba ki la don bun ki jingialang hapdeng kine ki artylli ki jylla ha ka kyrdan jong ki myntri rangbah bad ki chief secretaries halor kane ka mat hynrei haduh mynta ym pat don kano kano ka jingshim rai bad kane ka wan rah shibun ki jingeh na ka bynta ki briew kiba sah ha kine ki jaka.
“Ka jingkyrmen na ka bynta ki briew kiba sah sha kine ki thain ka wan biang ha ka 11tarik Jymmang 2000, haba ki myntri rangbah jong kine ki artylli ki jylla hapoh ka jingialam u  Prafulla Kumar Mahanta bad U bah E.
K Mawlong ki la leit ban jurip ia ka shnong  Khanduli village bad ha u snem 2003.
U la iathuh ruh ba na ka liang u myntri rangbah ha kato ka por u bah D.
D Lapang bad u MLA jong ka Assam u Roupon Singh Ronghang ki la leit ban jurip ia ka jaka sah ki riew phetwir, ha ka shnong Sahsniang bad la shim ia ka rai ban pynphai noh ia baroh ki shnong jong ki Khasi/Pnar na ka Karbi Anglong Assam sha ka Jaintia Hills District Council (JHADC) hynrei haduh kine ki sngi kane kam shem la urlong" la bynrap u Sungoh.
Ngi tip ba u Blei u long ka jingieit, Ioanis 4:8 bad u Blei u isynei ia baroh Rom  11:25 te dei ka jingieit bad ka jingisynei jong u Blei ia ki briew ba u la thaw ka lad ka lynti ban pynim ei ia ki briew baroh lyngba u khun jong u u Jisu khrist kein.
Dei nakata ka daw baka ktien u Blei ha ka shithi u Apostol Paul sha ki nongrome ka ong – “Namar ba ngam mon ia phi ba phin tip shaphang kane ka ka jingmaian (Mystery)… ba ka jingeh ka la jia long shiteng shiliang na ki Israel, tad ynda ka jingdap jong ki Jentil kan da ioh wan hapoh.
Rom 11:25, kaba mut ba shiteng shiliang na ki Israel ki don ka jingmatlah ba kynja mynsiem ha kaba kim ithuh ia la u messiah, u ba long u Khrist u Trai.
Ki Israel kim ithuh ba u Jisu u dei uta u Messiah jong ki ia u ba ki la ap khmih lynti da ki hajar hajar ki snem.
Ia kata ka jingmatlah ki Israel haduh mynta ngi iohi kumne “U la wan sha kiei kiei la ki jong hynrei kiba ki dei la ki jong kim shympdiang ia u.
Ioanis 1:11.
U Jisu u dei u jaid Jiw namar la kha ia u na ka jaidbynriew Jiw bad nalade hi u ong – Ba ka jingpynim ka long na ki jiw salvation is from the Jews.
Ioanis 4:22.
Ki Jiw ki long kiba matlah, ki ong pynban – Ia une ujisu ngi ithuh nangno u long, hynrei  ynda wan uta u khrist ymdon ba tip nangno u long (Ne nangno u wan).
Ioanis 7:27.
Ki ong shuh shuh – U Jisu u dei u khun u Joseph, ia u kpa bad ka kmie jong u ngi ia ithuh, hato balei te u ong- Nga la wan hiar na bneng? Ioanis 6:42.
Mynta hangne ngi iohi ia ka jingmatlah ba kynja mynsiem jong ki Israel ne ki jaidbynriew Jiw, ba haba kat ia u khun u Blei u ba la wan sha kane ka pyrthei ha ka jinglong doh, pynban kim ithuh bad kim ngeit hi ruh ba u dei u ta u Khrist U Nongpynim jong ka Pyrthei uba dei u U Messiah jong ki.
Kane ka buh jingeh shisha ymtang ia ki Israel hynrei wat ia u Blei ruh, namar wat haba ki iohi ki ong ba kim iohi na kadaw ka jingbymngeit.
‘Kaba sngewtynnad hangne ka ong ka ktien u Blei, – ba tad ynda kata ka jindap jong ki Jentil kan ioh wan hapoh ynda kumta, yn pynim ia ki Israel baroh.
Rom 25:26.
Kaba mut tad ynda ki Jentil (Ki briew pyrthei baroh) kin ioh jingpynim kin ioh sngew ia ka Gospel u Jisu Khrist dei hangta ynkhang noh ia ka jingpynim ei ia ki da u Mynsiem Bakhuid.
U Mynsiem Bakhuid mynta u dangtrei jur ha ki Ri ki Hima ka pyrthei ban pynphai ia ki  briew na ka lynti ka pop.
U Blei u dang pynkynduh ha ki briew da u Mynsiem Bakhuid.
Hynrei ka por mynta badka ia ka jingai ei kan kut noh.
yn shim noh ia Mynsiem Bakhuid nangne na pyrthei.
Kumta dei ha kum kata ka por  kan long ka jingdap ne  jingkut ia ki Jentil namar ba yn pynim  ei pat Ia ki Israel,  dei hangta kein u  Nongpyllait un wan mih noh na seion (Jerusalem).
Rome 11:26.
Un wan mih noh na seion bad un pynphai noh ia ka jingbymriew blei u Jakob (Kaba mut u Israel).
U Blei u ong – kane ka long KA JUTANG JONG NGA HA KI ISRAEL YNDA NGAN KIT NOH IA KI POP JONG KI.
Rome 11:26-27.
Tang shu khang ka lad ia ki Jentil (ki briew baroh) u Blei un pynim pat ia ki Jiw (Israel).
U Blei un kit noh ia ki pop jong ki Israel da kata ka jingai ei (Gift) kaba khlem ka jingkylla kaba mut.
Namar ong u Blei ia ki Jentil – Kumba maphi ruh phi la ju long ki bymkohnguh ia u Blei, hynrei phi la ioh jingisynei da ka jingbymkohnguh jong ki Israel.
Rome 11:29-30.
Kumjuh ruh kita (Israel) mynta ki la long ki bymkohnguh bad da kata ka jingleh isynei kaba shaphi (sha ki Jentil), yn ioh leh synei ia ki Israel ruh.
Balei? Namar u Blei u la set lang khop ia baroh haka jingbymkohnguh bad  kumta ynioh leh isynei kein ia baroh.
Kaba mut iaki Jentil bad iaki Jiw (Israel).
Rome 11:32.
Dei nakata kadaw – U Blei u isynei ia baroh.
Ka ia kaba kut ka lad jingisynei ia ki Jentil ka long hajan.
U Mynsiem Bakhuid un dang trei sa tang katto kattne hapdeng ki Jentil, namar ka long kyrkieh eh ba yn ioh pynim noh ia ki Israel ruh kat kum ki dak jong ka por, kata kam slem shuh.
U Blei mynta u dang iai khot ia ki   bynriew ka pyrthei baroh sha ka miej ka jingiasuk bad u Blei u khlem pynboriano iano.
Ia u bangeit yn pynim, u bymngeit u la rem lypa.
Ioanis 3:18.
U Blei u pynphai mynta ia ki briew da ki bun ki lad ki lynti bad ki jingjia kiba jia mynta ha pyrthei ba kin ioh wad ia ka khmat jong u namar u Blei u long ka Jingieit, bad u isynei ia baroh.
Amen.
Beijing: U President ka Chinese, U Xi Jinping, mynta ka sngi, ula leit jngoh ia ka  Nyingchi, kaba dei ka shnong khappud, kaba don syndah jong ka Arunachal Pradesh.
Ka jing leit jngoh jong  Xi, ka dei, hadien ba ula leit jngoh ia ka Tibet.
U Xi, u hiar khyndew ha ka kad liengsuin ha  Nyingchi Mainling, ha ka sngi balang bad la pdiang sngewbha ia u, da ki kynhun bapher jong katei ka thain.
Ha katei ka jingleit sha  Nyingchi, U Xi, uba don 68 snem ka rta, ula leit jngoh ruh ia ka wah  Nyang, kaba la tip kum ka wah Brahmaputra ha India, lane kaba la tip, kum ka  Yarlung Zangbo ha ki nong Tibet.
Ka China, kan tei mynta u snem, ia ka dam kaba heh bah ha katei ka wah Nyang, lane ka wah Brahmaputra, kaba dei ha ka mang pisa san snem, kaba 14 jong katei ka Ri, ha kaba ka la don ka jingkren bynniaw da ka India bad ka Bangladesh, namar ba kan ktah ia ka um, kaba tuid sha kine ki Ri.
Ka Nyingchi, ka dei ka nongbah rit, jong ka Tibet, kaba don ha syndah ka  Arunachal Pradesh.
Ka China, ka kam ba ka   Arunachal Pradesh, ka dei ka bynta ba shathie jong ka  Tibet, ha kaba ka India, ka kyntait ia kane ka jingkam jong ka China.
Shillong: Ka North Eastern Hills University (NEHU), ka ioh ia U Vice Chancellor ba thymmai jongka bad utei u dei U Professor Prabha Shankar Shukla, uba dei U Professor ka GB Pant University of Agriculture and Technology, Pantnagar, Uttarakhand.
Ka hukum, ba la pynmih da ka sorkar India, mynta ka sngi, ba la soi da U Vijay Kumar, Under Secretary ka sorkar India, jong ka tnat pule puthi, ka pyni, ba U President ka Ri, ula mynjur ban aiti ia U Shukla, ba un bat ia katei ka kam, na ka bynta san snem kynthih, tad haduh ba un da dap 70 snem pura, ka rta jongu.
Shillong: Ka jingpang khlam covid, ka la nang kiew stet ha ka jylla, ha kaba mynta ka sngi, ki don 558ngut kiba ioh pang thymmai, nangta kiba iap ruh ki kiew bha mynta ka sngi, ha kaba ki poi sha ka 21ngut.
Ka East Khasi hills, ka kiew bha, kiba ioh pang bad ki poi sha ka 213ngut mynta ka sngi, nangta sa ka West Jaintia hills, ka wan ba ar, ha kaba ki don 115ngut kiba ioh pang.
Baroh kiba ioh pang, ki la poi mynta sha ka 59,904 ngut ha ka jylla bad kiba dang don ha ka jingpang, ki long 4,539 ngut bad kiba iap, ki la poi baroh sha ka 1,009ngut.
U Nitin Gadkari, myntri ba peit ia ka tnat ka kit ka bah bad ka tnat pynbha surok, ula jubab hynnin ka sngi, ha Lok Sabbha, ba ka sorkar India, ka ai jingbit, tang ia kawei ka jingkieng thew ha Meghalaya bad katei ka dei ha ka surok bah NH 6, hynrei kiwei pat ki jingkieng, ki dei kiba la shu shna bad pyntrei kam beain.
Haba jubab ia ka jing kylli jong U Ma Vincent Pala, MP ka Shillong, U Gadkari, u iathuh ba ka jingkieng, kaba la mynjur da ka sorkar India, ka dei kaba don ha  Jowai-Ratacherra.
Halor kane ka mat, U Ma Pala, u dawa ban pynlong da ka jing tohkit jong ka CBI, halor ki jingkieng thew be beain, ba la  pyntrei kam beain, da ka tnat ka kit ka bah jong ka sorkar Jylla, ha ka surok bah NH 6, kaba la ktah shibun bah ia ka jing ioh kamai jong ka sorkar Jylla.
U Gadkari, u iathuh ba ka tnat ka kit ka bah jong ka sorkar jylla, ka la aiti ia kitei ki jingkieng sha ki riew shimet, ha ki 5 tylli ki jingkieng thew, wat la ka sorkar India, kam shym la ai jingbit satia ban plie ia kitei ki jaka thew.
U Gadkari, u ong shuh shuh ba ka jingplie ia kitei ki jingkieng thew ha surok bah, ka la pynjot ia bun bah ki surok ha ka NH-6 bad la iathuh ba la ju iakren ia kane ka kam bad u myntri ka tnat ka kit ka bah ka sorkar jylla, U Ma Sniawbhalang Dhar.
“La iathuh ia ka sorkar jylla, halor ka jingjot jong ka surok bah, kaba la pynmih ia jing sahkut ki nala, ka jingsniew noh ki bynta jong ki surok, namar ka jingplie ia kitei ki jingkieng thew kali bad ki jaka pahara ha ka surok bah NH 6" ong U Gadkari.
New Delhi: U Rahul Gandhi, mynta ka sngi, ula ther tyngeh ia ka sorkar BJP, ha kaba ula kynnoh, ba ula shah sngap tuh ha ki jing kren phone, ha ki number bapher jongu.
Ym tang katta, u iathuh ruh ba kito ki pulit, kiba synran ia u, la ju bthah ba kin iathuh sha ki briew sorkar,ia kaei kaba u leh bad u kren.
“Ngam dei tang ma nga bad kam dei tang kane ka phone, hynrei baroh ki phone jongnga, ki la shah sngap tuh" ong U Rahul, ha ki kotkhubor.
U Rahul, u iathuh shuh shuh, ba ia ki jingkren jongu, la ju sngap bha da ki pulit man ka por.
“Nga ioh jingtip na ki  IB (Intelligence Bureau), ba ki don kiba sngap tuh ia ki jingkren phone jongnga" ong shuh U Rahul Gandhi.
“Ngam ju tieng.
Ha kane ka Ri, tang uba bamsap bad uba tuh, u shong syier mynsiem.
Lada phim dei kitei ki jait briew, phim dei ban tieng satia" ula ong shuh shuh.
U Rahul, ula ther tyngeh ruh, ba ka tiar kaba la thaw da ka Israel, ka Pegasus, ka dei ban syntiat ia ki lehnoh, hynrei ka sorkar India, pat ka pyndonkam ban syntiat ia ki nongialam bad ki tnat sorkar bapher, ong u Gandhi bad u dawa ruh namarkata, ba U Amit Shah, myntri kam poh iing, ka sorkar India, u dei ban hiar shuki mardor.
Shillong: Ka Khasi Students Union (KSU) ka la phah ia ka dorkhas sha U Dharmendra Pradhan, myntri ka pule puthi ka sorkar India.
Ka KSU, ka ai jingmut ia U Dharmendra, ba un thung noh, da ka kong Sherwin May Sungoh, kum ka Vice Chancellor ba thymmai jong ka North Eastern Hills University (NEHU), namar ba ka dei kawei, na kiba don ha ka thup, kum kaba bit ban shimti ia katei ka kam.
Ka KSU, ka la ujor ruh sha U Pradhan, halor ka rukom trei kam jong U Prof SK Srivastava, uba dei U Vice Chancellor ba mynta jong ka University, ha kaba ka la iathuh ba ka kyrdan jong ka NEHU, ka la hiar shi katdei ha kine ki sngi, ha kaba ka kyrdan jong ka University, ka la hiar na ka kyrdan ba 16 bad mynta, ka la nang noh ar sut sha ka kyrdan kaba 50, katba kum ka jingkhein jong ka National Institutional Ranking Framework.
La ong ruh ba mynta, ki la iaid da ki snem, ha kaba ki don bun jait ki jing iakhih pyrshah ha katei ka University, ha kaba kiba bun ki kynhun ki la iakhih pyrshah, ia ka jing trei kam jong une U Vice Chancellor ba mynta.
Shillong: Myn hynnin ka sngi, ka HPF west khasi hill, ka pynrem jur ia ki heh sai pan halor ka kam khaii tuh ne shalan dew iong be ain.
Katei ka seng, ka iathuh ba ka la lap la ki jong ki khmat ba mynta ym don kam kali heh ban kit ne shalan mar dewiong, hynrei  la kit da ki pick up.
Katei ka seng, ka ong shuh shuh, ba kan  iai bud dien ia kane ka kam.
Shillong: Ka Deputy Commissioner (Excise), East Khasi hills, ka pyntip, ba baroh ki dukan kyiad, ha ka nongbah Shillong, kin khang lashai ka 24tarik Naitung 2021 bad la khang, wat ia kito kiba dei ban leit ai sha ki iing briew ruh.
La pyntip, ba ha ka jaka, ba kin plie lashai ka sngi Saitjain, ki lah ban plie noh mynta ka sngi Thohdieng, ka 23tarik Naitung 2021.
Ki pulit jong ka Mumbai, kiba tohkit halor ki kam shna phlim dakaid jong U  Raj Kundra, u tnga ka Shilpa Shetty, ki kam ba U Raj, ula shna da ki spah tylli ki phlim dakaid ha ka shisnem shiteng.
Ki pulit ka Mumbai, la iathuh ba ki la ioh kurup ia bun bah kitei ki phlim dakaid jong U Raj, na ka ophis jongu ha Andheri West ha Mumbai.
La iathuh ba U Raj, ula kamai da ki klur, naduh ba u sdang ia kitei ki kam pynmih phlim dakaid, naduh u snem 2019 bad mynta, u don 20lak ngut ki subscriber, kiba ju peit thikna, ia kitei ki phlim dakaid jongu.
Shillong:Hadien shisngi ba la iohi ia ka jingbitar jong ka Seng Samla Mawlai Pyllun ha kaba ka la leit ban khang tala noh ia ka jaka theh ñiut ha Marten kaba don ha Mawlai Mawïong namar ka jingbym burom jong u Myntri pynroi Sor ka Jylla, u Bah Sniawbhalang Dhar wat hadien ba la ai por ia u ban wan iakren halor kane.
Na ka liang jong ka Seng Samla Mawlai Pyllun ka la ailad biang sa shisien ban pynhap jaboh ha Marten hadien ba ka la ioh ia ka jingkular ba une u Myntri pynroi sor un sa wan ban jurip noh ia katei ka Marten bad dei ha ka 22 tarik u bnai Naitung 2021, u Bah Sniawbhalang Dhar u la wan hi dalade ban iakynduh bad pynshai ia ki paidbah nongshong shnong jong ka Mawlai halor katei ka jaka theh ñiut.
Ha katei ka sngi la don ryngkat ruh da u MLA ka thaiñ, u Bah Process T Sawkmie, u MDC ka thaiñ, u Bah Teibor Pathaw lem bad ki rangbah shnong jong ka shnong Mawlai.
Haba kren sha ki lad pathai khubor, u Bah Sniawbhalang Dhar, u la ong ba na ka liang ka Sorkar ka la leh katba lah ban weng ia kane ka ka jingeh kaba ym dei tang jong ka shnong hynrei jong ka jylla hi baroh kawei bad u la ong ba kam long satia kaba suk ban shim rai kyrkieh halor kane namar kadei ka mat ka dei kaba la iaid da ki phew snem mynta bad kumta ka donkam ban iathir ia kren sani bha halor kane ka mat.
Utei u Myntri u la ong ruh ba un duh thiah duh dem ruh tang na ka bynta ki paidbah ban lah ban weng ia katei ka jingeh.
Shuh shuh utei u Myntri u la ong ba u pdiang beit ba lada don ba phone ia u 3 ne 4 baje janmiet ruh namar kum u Myntri u ba dei u shakri jong ki paidbah u ba la shah jied ha ki paidbah ym ban shu shong kali heh hynrei ban long ba la kloi ha kano kano ka liang ban shakri ia u paidbah na ka bynta u paidbah hynrei ia mynta donkam sa tang ka jingiashah ba tang katto katne por ban ioh ban iakren halor kane ka mat ha kaba u la rai ruh ban thaw da ka Committee, ka ban ia kynduh ha ka 3 tarik u bnai Nailar 2021 ban iakren sani bha halor kane ka mat.
Shillong: Ka kynhun jong ki nongkhaii bar ri ka Foreign Trade Chambers of Commerce Meghalaya (FTCCM), myn hynnin ka sngi, ka la wan ban kynduh ia u myntri kam pohing ka sorkar jylla u bah Lahkmen Rymbui ban dawa ban pynbun ia ki trok kiba shalan mar shapoh ka ri Bangladesh, lyngba ka Dawki Land Custom.
Haba kren bad ki lad pathai khubor na ka liang u Secretary ka FTCCM u bah Daniel Khongsit, u la ong ba kane ka jingkynduh mynta ka sngi bad u myntri ka tnad kampohing ka long ban pynpaw ba ka jingshah tang 250 tylli ki trok, ha ka shisngi ban shalan mar sha Bangladesh ka buh jingeh ia ki nongkhaii namar kim lah ban pynbiang iaka jing dawa ki nongthied kiba napoh ka ri Bangladesh.
U la iathuh ba ki don haduh 300 ngut tam ki nongkhaii hapoh ka seng FTCCM, hynrei haduh mynta naka liang ki bor district ki shah tang 12-15 ngut ban iakhaii bad ka Bangladesh bad kane ka buh jingeh ia ki nongkhaii ka jylla, ban pynbiang ia ka jing dawa ki nongthied napoh ka ri Bangladesh.
U bah Daniel u la iathuh ba ka jing don kiba ioh pang COVID hapoh kane ka thain West Jaintia Hills, ka la duna bha bad dei namar kane kila wan ban dawa na u myntri ka tnat kam pohïng ban shah noh khambun iaki trok napoh ka jylla ban leit khaii shapoh ka ri Bangladesh.
U la iathuh ruh ba haduh mynta ki bor district ki shah tang 250 tylli ki trok ban leit pynhap mar sha Bangladesh bad kane ka buh jingeh ia kiwei ki nongkhaii ban sdang khaii bad kumjuh ruh ban siew iaka ram ba ki shah ha kiwei pat ki ba don bynta ha kane ka kam khaii.
U la iathuh ruh ba baroh ki nongkhaii ki la dep ban shim ia ka tika bad dei halor kane ki bor district kidei ruh ban shah khambun iaki nongkhaii ban shalan mar sha Bangladesh ryngkat bad ka jing pyrkhing iaki kyndon ka tnat ka koit ka khiah bad iada bad ban tehlakam iaka jing pang COVID.
U bah Daniel u la iathuh ba na ka liang u bah Lahkmen u la kular ban rah ia kane ka phang ha khmat ka tnat ka koit ka khiah ha ryngkat bad ki bor district ka West Jaintia Hills hashuwa ban shim ia kano kano ka rai.
Na ka liang jong ngi ki katto katne ngut ki nongshong shnong kiba don ka jingkitkhlieh na ka bynta ka jylla Meghalaya baroh kawei, ngi ai ka jingkyrshan ba pura ïa ka Awaken India Movement (AIM) kaba la thmu ban pynlong ïa ka jingïaid paidbah ha ka 24 tarik u Naitung 2021 ha nongbah Shillong bad kumjuh ruh ha kylleng jong ka ri India.
Na ka liang jong ngi, ngi sngew ba kane ka jingleh jong ka Awaken India Movement (AIM) ban pynlong ïa ka jingïaid paidbah ha baroh kawei ka Ri India ka long kaba shnong nia bad kam shym long kaba beaiñ namar kadei ka hok jong uwei pa uwei u nongshong shnong ban pynpaw ïa ka jingsngew jong ki.
Katkum ka Article 19(1)(a) jong ka riti synshar jong ka ri India, ka la kren shai ba ki paidbah ki don ka hok ban kren ne ban pynpaw katkum ka jingsngew jong ki bad kumjuh ruh ki don ka hok ban pynlong ïa ki jingialang ne jingiaid paidbah ba jai jai.
Kumta, na ka liang jong ngi, ngi da ai ka jingkyrshan ba pura halor kane ka jingïaid paidbah ba jai jai ka ban sa long ha ka 24 tarik u Naitung 2021 ba la pynlong da ka Awaken India Movement bad ngi tip ruh ba kane ka jingïaid paidbah kan don ruh ha ki bynta bapher bapher jong ka pyrthei.
Ngi da kyntu jur ia ka sorkar, ba kamdei ban long mawjynthut ne long diengpynkiang ha kaba iadei bad kane ka bynta namar kadei ka hok jong uwei pa uwei u nongshong shnong bad lada ka sorkar Meghalaya kam ailad ïa ka AIM ba kan pynlong ïa kane ka jingïaid paidbah, kata ka pyni ba kam shym la burom ïa ka riti synshar paidbah jong ka ri India.
Khublei shibunNa ki katto katne ngut ki nongshong shnong ba don jingkitkhlieh ïa la ka Jylla bad ka ri baroh kawei.
Shillong: U myntri ka tnat PHE uba dei ruh u MLA jong ka Mawkyrwat constituency u bah Renikton Tongkhar , u la iathuh ba ka sorkar kmie ka la pynduh noh ia ka jing ithuh ia ka surok naduh Mawphlang sha Ranikor ka ban iaid lyngba ka Mawkyrwat, kum ka surok bah National Highway (NH).
Haba kren bad ki lad pathai khubor, u bah Renikton u la iathuh ba dang shen u la leit sha nongbah Delhi bad u la iakynduh ia u Secretary ka tnat Ministry of Road Transport and Highways (MoRTH) bad ha kane ka jing kren u Secretary u la iathuh ba ka sorkar kmie ka la pynduh shwa ia ka jing ithuh ia kane ka surok Mawphlang-Ranikor kum ka surok bah ryngkat bad kumba 60,000 tylli kiwei ki surok hapoh ka ri India baroh kawei.
U bah Renikton u la pynpaw ba ha kane ka jing iakynduh ,u la ioh jingtip ba ia kane ka surok la pynduh shwa ban ithuh kum ka surok bah, namar ki daw ki bym lah ban kiar bad mynta u buh ka jing kyrmen ba na ka liang u myntri rangbah ka jylla, un sa shim khia ia kane ka surok namar ka dei ka surok kaba donkam bha ia ka thain.
U bah Renikton u la iathuh ba ha ka jing shisha ka sorkar kmie kala dep ban mang pisa naka bynta ban shna ia kane ka surok kaba don kumba 100 km bad kane ka surok ka dei kaba donkam bha, namar ka pyniasnoh ia ka East Khasi Hills bad ia ka South West Khasi Hills.
U la iathuh ruh ba kane ka surok kadei kaba donkam namar kiwei ki surok naduh ka nongbah Shillong haduh Mawphlang bad na Ranikor sha Rongra Garo Hills kidei ki surok bah hynrei naduh Mawphlang haduh Mawkyrwat kane ka surok ka long kaba sniew bad kaba khim bha.
Na ka ophis treikam u myntri rangbahduh ka ri India, ka la wan ka shithi sha ka NDHICL na ka bynta ban pynsangeh shwa ia ka jing sdang ban pyntrei ia kane ka surok bad haduh mynta ym pat tip thikna, balei la pynsangeh shwa ia kane ka surok la bynrap u bah Renikton.
Na ka liang u bah Renikton u la kyntu ia ki paidbah ka thain Mawkyrwat ba kim dei ban sngewthuh bakla halor kane ka surok, namar ba kum u nongmihkhmat un iai buddien ia kane ka jing dawa pynheh ia ka surok naduh Mawphlang shaduh Ranikor lyngba ka Mawkyrwat.
Shillong:Kiba ioh pang covid myn hynnin ka sngi, ki don 513ngut bad kiba jem na ka jingpang, ki don 307 ngut, katba kiba iap, ki don 14ngut.
Baroh kiba don ia ka jingpang khlam haduh mynta, ki long 4,413ngut bad kiba iap baroh, ki long 988ngut.
Ka East Khasi hills, ka don 184ngut kiba ioh pang bad ka West Garo hills, ka don 105ngut.
Ha East Garo Hills, ki don 12ngut, kiba ioh pang thymmai, ha East Jaintia Hills 6ngut, ha East Khasi Hills 184 ngut, ha kaba ha Bivar Road Cluster 3, Health Worker 13, Laban Cluster 9, Laitkynsew Cluster 10, Langkyrding Cluster 6, Lumbatngen Cluster 5, Madanrting Cluster 6, Mawdiangdiang Cluster 4, Mawlai Cluster 11, Mawpat Cluster 3, Mylliem Cluster 5, Nongmynsong Cluster 3, Nongrah Cluster 4, Nongthymmai Cluster 3, Police 9, Pomlakrai Cluster 3, Pynursla Cluster 4, Rynjah Cluster 5, Shella Cluster 10, Sohra Cluster 17, Thembasuk Cluster 4, Umpling Cluster 3, Upper Shillong Cluster 5, Wahthapbru Cluster 3.
Ha North Garo Hills ki don 25ngut kiba ioh pang, ha Ri Bhoi, ki don 70ngut bad kitei ki kynthup ia ki High Risk Contact 5, ILI Case 6, Mawtneng Cluster 3, Nonglum Cluster 11, Nongmahir Cluster 3, Nongrim Jyrmi Cluster 6, Nongsangu Cluster 7, Syadrit Cluster 3, Umbir Cluster 4, Umtasor Mawdkhar Cluster 4.
Ha South Garo Hills, ki don 6ngut, ha South West Garo Hills 15ngut, ha South West Khasi Hills, ki don 28ngut bad kitei ki kynthup ia ki High Risk 9, Mawlangwir Cluster 3, Nonglang Cluster 6, Nongsynrieh Cluster 5, Ranikor Cluster 4.
Ha West Garo Hills 105, ha West Jaintia Hills 35, ha kaba ki High Risk Contact 12, Mowkaiaw Cluster 3, Shilliang Myntang Cluster 3.
Ha West Khasi Hills ki don 27ngut, ha kaba ha Mawnai Cluster 4, Pyndengumiong Cluster 6, Sohjarang Cluster 4.
Shillong:Ka Hynñiewtrep Integrated Territorial Organisation (HITO), myn hynnin ka sngi, ka la phah dorkhas sha UU Amit Shah, myntri korbar ri, ka sorkar India.
Ha katei ka dorkhas, la pyni ia ka jingiakajia pud hapdng ka Meghalaya bad Assam.
Wat la ki la don bun ki jingiakren hapdeng ki Chief Minister, Chief Secretary bad kiwei ki heh sorkar, hynrei haduh mynta kam pat don satia ka jingpynbeit wat tang shi centimetre ruh.
Kawei pat ka mat, kaba la buh da katei ka seng, ka dei ba ka sorkar, kan iakren noh bad ka seng kaikhlaw, ka Hynñiewtrep Liberation Council (HNLC) bad la pyni ruh ba U bah AL Hek, myntri ka sorkar Jylla, u la leit khnang sha New Delhi ban ia kren sani ia kane ka bynta bad u symbud myntri kam poh iing, u G Kishan Reddy ha ka 7tarik tarik Risaw, 2020.
Kawei pat ka mat, kaba ka HITO, ka kwah, ka long ban kynriah noh ia bun ki jaka ba ju shong da ki shipai bad ki bor pahara jong ka sorkar pdeng na ka nongbah sha kawei pat ka jaka ba ia mynjur lang.
Ka HITO ka kyrpad jur ruh ia ka sorkar India, ba kan ithuh noh da ki kyndon jong ka ain ia ka rukom synshar khadar tynrai kaba kynthup naduh ha Khasi, Jaiñtia bad ruh ha Garo Hills.
Ka jingphai dien biang ban peit bniah ia ka Annexed Agreement (AA) kaba ki Syiems (Chieftains) ki mynjur mynshwa ha shwa ban iasoh bad ka India, ka dei ka kam kaba la sahteng la slem bha.
Katei ka seng, ka bynniaw ruh, ba ka Meghalaya kam pat don la ka jong ka thup IAS bad IPS bad ka hap ban ia snoh lang hajuh bad ka Assam wat hadien 49 snem.
Kumta halor kane ka bynta ruh, la dawa la ka jong ka bhah na ka bynta ka jylla.
Nongpoh:Ka kynhun ki Nongrwai Choir kaba la tip kum ka Na La Rympei Choir, myn hynnin ka sngi, ka la leit ban noh synniang da ki marbam ha ryngkat ka song pisa, sha ki katto katne ki longiing kiba don ha shnong Syadrit Umsning, kiba la kynduh jingeh hadien ba ki la shah ktah jur eh ha kane ka jingshah wan lynshop ha ka khlam COVID-19.
Ia katei ka kam ban leit noh synniang da ki marbam bad ka song pisa, la ialam da u Samla Ialambha Makri, President katei ka kynhun ki nongrwai Choir, ha ryngkat ka jingdon kiwei dei ki dkhot jong katei ka kynhun.
Ia kitei ki marbam ha ryngkat ka pisa, kaba katei ka kynhun tem ka la ioh ban leit iarap ia ki longiing kiba duk eh, ki la pynmih pisa da kaba iasynniang hapdeng para maki bad baroh ka pisa, ki la thied da ki marbam mardih bad kaba tam nangta ki sa aiti noh ha kitei ki longiing.
Shillong:Khnang ban pynnep shuh shuh ia ki khynnah samla pule ka jylla kiba dang pule, ym tang ha ka jabieng hynrei ban ioh ruh ia ka met ka phad kaba shait kaba khlain kumta ha ka 22 tarik u bnai Naitung 2021, u Satya Pal Malik u ba dei u Lat ka Jylla u la pynmih ia ka jingpynbna ba ki samla pule kiba dang pule ha ka kyrdan degree lane ka undergraduate course ki lah ban shim ia ka National Cadet Corps(NCC) kum kawei na ki sobjek jong ki lada ki don ka mon.
Ia kane ka jingpynbna u Satya Pal Malik u la pynbna ha ka jingialang kaba la long ha Raj Bhawan kaba don ha Shillong bad ha katei ka jingialang la don lang ruh u Major General u Ananta Bhuyan,Sena Medal u ba dei u Additional Director General jong ka National Cadet Corps(NCC) jong ka North East Directorate bad u Vice Chancellor jong ka North Eastern Hill University(NEHU), u Professor S Krishna Srivastava.
Haba ai jingkren ha katei ka sngi u Lat ka jylla u la ong ba ka long ka jingkmen kaba khraw ban pynbna ban pynrung noh ia ka NCC kum ka elective sobjek namar ma u ruh u dei uwei u na ki NCC ha ki por ba mynshwa.
Shillong: Ka Deputy Commissioner, East Khasi hills, ha ka khubor, ba dang shu pyllait mynta, ka pyntip, ba ki iew die lang ha Cantonment, Mawlonghat, Paltan Bazar, kin khang ha ka 24tarik mynta u bnai.
La ong shuh shuh, ba ka iew die jhur jong ki nongrep, kaba don ha ka jaka ieng kali ha Anjalee, kan khang lang ha katei hi ka sngi.
Jowai:Myn hynnin ka sngi u MDC u ma D Lyngdoh, u la wanrah ia ka resolution na ka bynta ban kyntu ia ka sorkar jylla ba kan shimkhia ban pynbeit noh ia u pud u sam hadpeng ka West Jaintia HIlls bad ka West Karbi-Anglong, Assam kaba la sahteng la 49 snem.
Ia katei ka resolution la kyrshan da baroh ki MDC kynthup ruh ka Executive Committee, kaba ialam da u ma Thombor Shiwat.
Haba kren hapoh ka iing dorbar, u ma Lyngdoh u la ong ba ki paidbah ka thain khappud naduh ka thain Khanduli, Psiar bad Saba kiba don haduh 41 tylli ki shnong kiba shong ba sah da ki Pnar ki ju mad ia ki jingeh ba bun rukum, khamtam eh na ka jingpyndik bad pynthut ki jaitbynriew Karbi, khamtam ha ka kam rep kam riang.
U ma Lyngdoh u la bynniaw ruh halor ka jingduhnoh ka Elaka Labang Nongphyllut, ha kaba wat ia u Dolloi ruh la shah pynduh.
Na ka liang u Chief Executive Member (CEM) u ma Thombor Shiwat u la ong ba ka ophis kan phah ia kane ka resolution sha ka sorkar jylla khnang ba ka sorkar kan pynbeit noh ia u pud u sam.
Shuh shuh na ka liang u CEM u la iathuh ruh ba ka Executive Committee ka la dep ban phah ia ki kot ki sla sha ka sorkar ha kaba iadei bad ki jaka ki puta bad kiwei kiwei ki kot kiba lah ban pynshisha.
U CEM u la ai ruh ka jingiaroh ia u Chief Minister ka jylla uba la shimkhia ban pynbeit noh ia u pud u sam haba kaba u la pan lut ia ki kot ki sla ha kaba iadei bad u pud u sam.
U ma Shiwat ula ong ba kane kam dei ka kamram jong ka District Council bad ka dei ka bynta jong ka sorkar jylla, hynrei kum ka Council kan ïaleh ban trei shitom ban pynbit pynbiang ïa ki kot ki sla ba donkam baroh jong ki shnong ki thaw, ki jaka pud bad ki Elaka na ka bynta ban ai ti sha ka sorkar na ka bynta ban leh ïa kaba donkam namar ka jylla Meghlaya ha kine ki snem ban wan ka la kynjoh noh sha ka jingdap 49 snem ka jingïoh jylla.
Jowai:Ka Dorbar Lyiur jong ka Jaiñtia Hills Autonomous District Council (JHADC) ka la long tang hynnin shi sngi, ha kaba la wanrah ia ka resolution na ka bynta ban pynbeit ia u pud u sam hadpeng ka Assam.
Ha ka kynta kylli jingkylli ba la wanrah da ki MDC ka liang pyrshah jong ka seng (Congress) kiba kynthup ïa u ma A.
A Shullai, bad u ma Holando Lamin.
U ma Shullai ula buh ka jingkylli ïa u Chief Executive Member ma T.
Shiwat ka District Council halor ka NOC ba la ai sha ka M/s Star Cement Ltd ban tih ïa ka par mawshuh ha Brichyrnot East Jaiñtia Hills, la ïoh ka jubah na u CEM ba la dep ai ïa katei ka NOC ha ka 13 tarik u April, 2011 ba ka bai pynthymmai ka long 15 hajar manla u snem.
Na ka liang u ma Holando Lamin u la buh jingkylli ia ka Executive Committee halor ka Tender na ka bynta ka Check Point kaba don ha Mookyndur kaba dei ka kyrdop ban talasi ia ki kali bar jylla kiba wan ban kamai khlem Trading License.
Shuh shuh ka iing dorbar ka la kynmaw burom ruh ia u MDC ka Tuber u ma Obil Kyndait uba la long kum u CEM, Chairman bad mih khmat ruh ia ka Tuber Constituency haduh 6 sien kynthih.
U ma Obil Kyndait u la khlad noh dang shen.
Na ka liang u ma Phasmoon Dkhar u la iathuh ruh hapoh ka iing dorbar ba ka JHADC ka la ioh pdiang ia ka pisa na ka 15th Finance Commission kaba la kot haduh 6 klur 82 lakh tyngka.
Shillong: Kiba iap na ka khlam covid mynta ka sngi, ki long ka Renu Doom, (62) na 1st MLP Bn, Mawiong, East Khasi Hills, ka kong Merydian Wahlang, (88) na Umthied Bynther, West Khasi Hills, kaba la khlad ha iing, ha ka 20tarik Naitung, nangta U bah Biroy Sing Nongsteng, (54) na Pynursla Neng (Gate), East Khasi Hills, U Rabindra Kumar Paul, (72) na Rynjah Main Road, EastKhasi Hills, U James Dkhar, (56) na Mookyndur, West Jaintia Hills, ka kong Cathrine Mylliempdah, (46) na Wahthapbru, East Khasi Hills, ka kong Bristmary Kurbah, (50) na Marbisu Mawshaton, East Khasi Hills, ka kong Elda Nengnong, (78) na Nongkrem, East Khasi Hills, ka kong Twilis Mawlein, (54) na Mawsep, South West Khasi Hills, ha kaba la leit rah ia kaba la iap lypa ha ka 20tarik naitung sha Tirot Sing Memorial Hospital, Mairang, ka Bhuma Devi, (84) na Jhalupara, near Mahavir Park, East Khasi Hills, ka kong Wantimon Wahlang, (50) na 3rd Mile, Upper Shillong, East Khasi Hills, U bah Anedoft Langstieh, (40) na Nongrim Sadew, East Khasi Hills, U bah Arphinstone Marbaniang, (36) na Mawiong, East Khasi Hills, ka kong Smit L.
Pohti, (70) na Mawlynrei Khliehshnong, East Khasi Hills.
Ka jingjia kaba sngewsih, ka la jia mynta ka sngi, ha ka jylla Takhar jong ka Afghanistan, ha kaba ki ehrang Taliban, ki la leit rung jubor ha kawei ka iing bad ki la shim noh ia ka khun samla lud jong katei ka iing, da ka jubor justi.
