" la ong u Bahnah“To, tangba phin sa hab wan shet lem sha iing ynda donkam mo.
" la kren danda ka Riia“Ngan wan lada phi bang te.
" jubab u Bahnah“Bahnah sha ngi ruh ho.
" la ong lem sa ka Linda.
Kumta ki iadih sha shuwa.
Hadien ba la dep dihsha ka Deisy ka la khohreh sa ban pynkhreh ia ka ja miet.
Kumta namar ba ki iadei shi paralok hi, baroh lai ngut ki ia shim bynta ban iakhreh ia khrum lang.
Ka por ka la iaid sha ka san baje.
Ka Linda ka la ong“Nga ba kham jngai te lah dei eh ka por ban khreh bam noh namar kat ban dep sa ban shong Kali ar pateng, ngan poi iing haduh hynniew baje shaneng kata te lah tikna" ka da rkhie artat“Ka dei hi kata ruh ba ong i Linda namar ba la jngai te shaduh Mylliem sa ka wan marwei sheptieng baroh namar kynthei briew bad ka bhabriew" la bynrap ktien sa ka Riia.
“Em ym dei kumta… Tangba phi sngewthuh hi, ar pateng ban bat Kali kam dei ka basuk" la phai ktien ka Linda“To lah jan long artat…" la ong ka DeisyKumta hi wut wut ki la iakhreh ka bam ka dih bad ka Linda ka sdang ban nang bamja noh.
“Nangbam noh phi ba jngai ngin wan on lynti ia phi ha stand taxi mo…" la ong ka DeisyHynriew duna ka Linda ka dang ioh ban mih nangta na iing ka Deisy hadien ba la dep bamja.
Kumta baroh arngut ki leit ban on lynti ia ka ha stand taxi Madanrting.
Marsien poi hi ki la ioh Kali noh bad ka Linda ka leit phai noh da ka basuk marwei.
“Hei, bye mo ngin sa iakynduh pat lashai …" la ong ka LindaBaroh ar ngut ki la ia bye bye bad sa ia leit phai pat sha iing ka Deisy.
“I Linda i best palat phi ha ka jingialong paralok kein…" la ong ka Riia“Hooid nga donbok shibun ba ioh paralok kum phi bad ka Riia kiba bha mynsiem.
Hynrei kum ia nga te phi mano ban lah pyniadei nalor ka duk sa ka sarong sa ka sniewbriew" la ong ka Deisy“Kane lei nang ktien than…" la kynhed ka Riia“Katne U Blei U lah kyrkhu ruh phim sngew hun… Dei ban hun kein kumba long kaba donkam eh dei ka burom ka akor bad ka tipblei ka tipbriew" la ong pat ka Riia.
Kumta ka Deisy ka la shu rkhie noh bad kumne hi ki la ia poi noh ha iing.
“Bahnah lah thait palat mo…" la ong ka Riia“Em phi nga sngewtynnat ban trei kumne.
" la phai ktien u Bahnah“Tangba ban bam phi dei ban bam shibun ho Riia " la ong biang u Bahnah“Kata lei te Bahnah.
" la ong ka Riia“Shisha phi dei ban leh kumta…" la bynrap sa ka Deisy.
Tel Aviv: Ki shipai Israel, ki la ther tyngeh, hynnin ka miet, ha ki bynta jong ka Gaza Strip, ha ka jingialeh, kaba la neh la 23 sngi kynthih.
Ka Israel, ka la ther tyngeh, ia ki jaka rieh jong ki ehrang Hamas, ba kynthup ia ki 150 tylli ki krem jong kitei ki ehrang, kiba don shapoh khyndew.
Ka Israel Defence Forces (IDF), ka la maham tyngeh, ia ki riew paidbah ha Gaza, ba kin mih na katei ka jaka, namar ba katei ka dei ka ktem ialeh thma, pyrshah ia ki ehrang Hamas.
Ha ka jingiakren bad ki kotkhubor, U Benjamin Netanyahu, myntri rangbahduh ka Israel, ula pyntip, ba ka kylla kaba ar jng ka jingialeh pyrshah ia ki Hamas ha Gaza, ka la sdang bad u da kren shai, ba un pynjot thiaw ia ki ehrang Hamas, kiba don sha ryngkew lane shapoh ramew ruh bad u iathuh ba ka thma, kaba dang iaid mynta bad ki Hamas, kan dei kaba slem bad kaba eh bha, hynrei, ula kren shai, da kaba ong “Mynta, ngi iakynduh ia ki jingeh, hynrei, kan sa kut shen bad ngin sa long ki nongjop".
U Netanyahu, ula kren shai ruh, ba ka Israel, kan thaw ia ki lad ki lynti, ban pynphai noh ia kito kiba shah rahbor, sha ki iing ki sem jongki bad nangta, ula kren shai, ba ki shipai jong ka Israel, kim kwah ban pynmynsaw ia kito ki bym don bynta ha ka thma.
Na ka tnat ka koit ka khiah jong ki ehrang Hamas, la iathuh ba kiba iap, ki la poi sha ka 8hajar ngut, na ka jinghiar thma ka Israel, katba ka jingiap ha Israel, ka long 1,400ngut, na ka jinghiar thma ki ehrang Hamas, ha ka 7tarik Risaw 2023.
Ka Israel, ka pynbna ruh, ba ka la weng noh ia ki nongtrei jongka, na Turkey, hadien, ba U President katei ka Ri, U  Recep Tayyip Erdogan, ula kren pyrshah ia ka Israel, ha kaba u ong ruh ba ka Israel, ka dei ka ri jong ki nongpyniap briew bad ka nongthombor bad ba u ong ruh, ba ki Hamas, kim dei satia ki seng lehnoh.
Shillong: Mynhynnin ka sngi, u myntri ka tnad pule puthi ka jylla u Rakkam A Sangma u la iamir jingmut bad ki Principal jong ki skul bapher bapher ban iathir halor ki curriculum, ki kot pule, syllabus.
Ha kane ka jingiamir jingmut, la don ka jingai jingmut ban pynlong kompol sori biang ia ka sobjek Jingkhein namar ba kumba ka long mynta ka rukom ba la pyntrei kam ka Meghalaya Board of School Education ka long da ka jied san sobjek ban pass ne best of five, ha kaba kumba 90 percent ki khynnah kim treh ban shim ia ka sobjek jingkhein.
Ha kane ka jingiamir jingmut la wan iashim bynta kum ba 40 ngut ki Principal na ki Secondary bad Higher Secondary School.
“Ka la don ka jingai jingmut ban pynkylla ia ki kot pule namar ba ki don kiba shu jrong lynter tait, bad la don ruh ka jingkren ha kaba ki don katto katne ki skul ki bym pyndonkam ia ki syllabus ka Meghalaya Board of School Education (MBoSE)", la ong u myntri.
Ha kajuh ka por, ka Directorate of Educational Research and Training (DERT) kan eksamin ia ki kot pule, ki jingduna, ki jingbiang, kan wad bniah bad kiwei ki jingdonkam bad kan sa aiti sha ka sorkar ba kan bishar shwa ban ai ia ka rai kaba khadduh halor kane.
Ka bha palat Lada pynlong compulsory biang ia ka jingkheiñ,namar ki khynnah ki lah leh sting palat ia kane.
Shillong:Kiba bun ngut ki samla pule na ki jaka pule bapher bapher kiba la ïashimbynta ha ka prokram ïakob ïa tyrko ba la pynlong da ka Rev.
J.
J.
M Nichols Roy Memorial Committee Qualapatty ki la pynpaw ïa la ki jong ki jong ki jingkynthoh bad kumjuh ruh ki jingkyrshan.
Na ka liang ki samla kiba ïakob sha ka liang pyrshah ki la ong kumno ka khyrnit kaba hynriew ka ïada ne dang don jingïadei bad ka jylla namar kam lah ban ïada na ki bar jylla, ka khaïi la kam lut uba nabar, ka laisen khaïi la ïoh bun uba nabar katba ki Khasi pat ki kylla long tang kum kiba shu shongdie kwai, ki jaka khyndew la pynïaid da kiba nabar.
Kine ki la kynthoh ruh ba lada ka khyrnit kaba hynriew ka ai ka jingïada, balei pat ïa ki wah ruh ym lah ban ïada, ka ktien ka thylliej kham pyndonkam bha ïa ka ktien phareng ban ïa ka ktien Khasi.
“Ngi im ha la ka jong ka jylla, hynrei ngim don ka jingsngew shngaiñ.
Haba ngi don ki ADC kiba lah ïada ïa ngi, balei hap pan ILP, ban ong pat ba da ka jingïoh ïa ka khyrnit kaba hynriew ka KHADC ka long laitluid kam ïahab satia namar haduh mynta dang shah pynïaid ha ka Sorkar, ngi don ki khlaw kiba lah ban ïoh khajna hynrei balei ki ADC ki da duna pisa ha kaba hap knieh noh ka sorkar ban shim pynïaid ïa ki primary school ha u snem 1996 bad ki ADC kim lah hi ruh wat ban siew tulop nonghikai," ki la kynthoh.
Ki la kynthoh ruh ba da ka jingai jingbit ki ADC ban pynlong ïakob khwai dohkha bad don bun ki pung dohkha, hynrei dang hap wanrah dohkha, nabar bad kam lah ban pynïaid ïa ka jingïakob khwai dohkha kumta ka KHADC kam lah ban treikam bha namar bym don pisa bad shah pynïaid ha ka sorkar jylla.
“Balei ngi donkam khyrnit kaba hynriew haba ngi la don ka jylla Meghalaya, ki ong ba ka ïada hynrei kam lah ban pynïaid ïa ki kam ai schedule tribe certificate, ki ADC ka long maw jynthut ïa ki projek ka Sorkar na ka daw ki kam khyndew namar ka Sorkar kam lah ban thied khyndew.
Ka Hima kadei ban pynkhlaiñ ïa ki aiñ ki kyndon hynrei da phai sha ka Ïewduh bun tang ka jaboh bad ka jingsniew suda.
Mynshwa la ju pyndonkam kum ka khyndew raid mynta ka khyndew shimet, ki Riti dustur ki la nangjah, ki wah ki la nang jaboh, ym don aiñ kiba khlaiñ ban ïada na kiba nabar ba lah ban thaw da ki ADC, balei ka mih ka jingïakajia khappud namar ki jaka khlem register bad lada register ha ki Hima ne KHADC bun satang ka jingpan baisha, lada ki ADC ki la mad ka jingkyrduh pisa kumno kin ïada ïa ki riewlum," kynthoh ki samla pule.
Ki la kynthoh ba lada kren shaphang ka jinglaitluid ki ADC kam ïohi poi kam shano shano ruh namar ba ka sorkar jylla ka pynïaid katba mon I kumba ka Sorkar ka kham khlaiñ bor ban ïa ki ADC, ki khajna ïoh bun ka Sorkar ban ïa ki ADC.
“Balei ngi pan ILP haba ngi lah don ka khyrnit kaba hynriew, ha ka jaka ba kan ïada ka khanglad pynban ïa ka jingwan ki nongjngoh kai pyrthei, bad wat haba don ka khyrnit kaba hynriew dang ïaid bha ka kam tih dewïong beaiñ.
Ha u 2019 ka don ka jingïakhun bad ïaknieh hapdeng ka ADC bad sorkar jylla ba kwah pynïaid ïa ki municipal area, nangta ha u snem1976 ki Bhoi ki dawa la ka jong ka ADC, kumta ka khyrnit kaba hynriew ka wanrah jingïapait ïapra, ka wanrah ka jingduk la kadei ki kam khaïi, bad wat haba ha kine ki sngi la ïohi ba ki leit khynra laisen khaïi balei pat ha ki san snem ym leh eiei ne ka jingleit khynra laisen khaïi ïohdei ba lah jan ilekshon," ki la ong da kaba bynrap ba ka khyrnit kaba hynriew ka wanrah pynban ïa ka bamsap, lada ka khyrnit kaba hynriew ka ïada balei hap ïaknieh jaka bad ki Karbi ne Assam, lada ka ïada ïa ki wah mano ba pynjaboh hato ym dei ba la bun kiba sah nabar kiba pynjaboh namar ki la ïoh rung ïoh sah laitluid.
Ha kaba ïadei pat bad ki samla kiba la kren sha ka liang ka jingai jingkyrshan ïa ka phang kaba ong ‘The Sixth Schedule of the Constitutional is still relevant in Meghalaya at the present context’ ki la pynpaw ba lada ym don ka khyrnit kaba hynriew ki riewlum kin long rit paid.
Haba phai halor ka jingshah knieh ki skul primary ha ka sorkar jylla, ki samla ki la ong ba wat ki nonghikai sorkar ruh kim ïoh tulop, ki ong ki wah ki jaboh hato dei ki ADC ba bret jaboh ne ki katto katne ki paidbah?.
Haba kyrshan ïa ka phang ki samla pule ki la ong ba ka khyrnit kaba hynriew ka ïada ïa rit paid, ka riti dustur, ki ADC ki long ki jaka treikam ba kongsan ki riewlum, ka ai bor ban thaw aiñ ïa ki kam pynneh ki kolshor, bad haba ïadei bad ka jingshimkhia ban pynkhuid wah ki la ong ba ki ADC ki la mang pisa ban pynkhuid ki wah, shna aiñ ban pynshitom ïa kiba bret ñuit pathar bad khlem ka khyrnit kaba hynriew ki riewlum bad rit paid kin sa jahnoh na kane ka thaiñ shatei lammihngi.
“Lyngba ka khyrnit kaba hynriew la ïoh bor lyngba ka aiñ ban ïakhun shaduh Supreme Court lada shah thombor ki riti dustur, ngi ïoh synshar laitluid halor ka khyndew ka shyiap, ka khyrnit kaba hynriew ka long kum ka kmie u kpa kaba ïada, mynta ngi don ka jingitynnad ka mariang ka mei ramew namarba don ka khyrnit kaba hynriew lem kumta lah dap tang da ki Karkhana, ki ïing mala bajrong bad ki dukan heh suda," ki la ong.
ka  ain  iLP ngin don kam shisha ,lada Kum ka jaitbynriew jong ngi Kim lalot spah lalot tynga ,kynthup naduh ki sengbhalang ki riewpaidbah ,ki nongshynshar shnong , ki Syiem raid , Syiem kmie ,ki MDC ,ki nongmih khmat nongmih khmut , ,nai  ai wai dukan kein ia ki bar jylla ,ai bylla ia ki ,ai ingwai ia ki ,,ne iathied ia tda bad ki ,ym don kam iLP kila phet hi ,hynrei lada ngi dang rhah spah rhah tyngka  ka jingjot hi kala  wan hap ha ngi ,.
Shillong:U Symbud Myntri Rangbah ka Jylla, u Bah Prestone Tynsong, u la ong ba, khnang ba kan nym ktah ia ka jingsngew ki Khristan bad kiba leit sha ki ïingmane, na ka liang ka Sorkar ka la bthah ban sdang ia ka tamasa cherry blossom naduh ka por 3 baje janmiet.
Haba kren ha ka sngi Palei, u bah Prestone u la ong ba ka sorkar kam shym kwah satia ban pynlong ia ka tamasa Cherry Blossom Festival ha ka sngi U Blei hynrei ka jia ryngkhat ba ka dei kaba bun sngi, ka sorkar ka la pynkynriah noh ia ka por.
“Kam shym la don jingthmu ban pynlong ia ka tamasa ha ka sngi u Blei, hynrei ka la jia ryngkhat namar ba ka dei ka tamasa kaba bun sngi, na ka liang ka Sorkar ka la bthah ban pynkynriah noh ia ka por, hadien ba la kut ki jingiaseng", u la ong.
Ha kajuh ka por u la kular ba ha ki snem ban wan kan nym don shuh kum kane ka jingpynbeit ia ki tamasa ha ka sngi u Blei, khnang ba kan nym ktah ia ka jingsngew ki paidbah.
Ka jingpyrshah na kiba bun balang ka la mih hadien ba ki nongpyniaid ia ka Cherry Blossom, ki la pynbna ia ka tarik ban pynlong ia katei ka tamasa kaba la buh ban pynkut ha ka sngi U Blei, bad kiba bun ki seng bad kynhun ki la dawa na ka Sorkar ban pynkynriah noh ia ka ka sngi pynkut, kaba la buh ban dei ha ka 19 tarik Naiwieng.
Shillong:Ka Garo Baptist Convention (GBC), ka pynpaw ka jingsngew diaw, halor ka jing khlem shah kynthup ka ktien Garo lane A-chik hapoh ka thup jong ki 38 tylli ki ktien ban ïoh jingithuh ha ka khyrnit ba phra ka riti synshar ka Ri India, katkum ka jingpynbna ka tnat kam Pohïing ka sorkar pdeng.
Ka kyrwoh na ka GBC, ka kdew ba ka ktien bad ka thoh ka tar ha ka ktien Garo ka la kylla dur naduh ki por mynbarim bad ki don haduh 1.
5 million ngut ki briew hapoh ka thaiñ shatei lammihngi (North East) bad ha 5 tylli ki district ka Meghalaya.
Ka kyrwoh, ka kdew ruh ba ki don haduh 33% ki nongshong shnong ka Meghalaya ki kren ïa ka ktien Garo ne Achik bad ka ktien ka la poi ruh sha ka kyrdan Doctoral haba ïadei bad ka pule puthi.
Ka kdew ruh ba kane ka jingdawa, ban ïoh jing ithuh ïa ka ktien Garo hapoh ka khyrnit ba phra ka riti synshar ka Ri India kadei kaba la slem.
Haba ïadei bad kane ka Garo Baptist Convention ka kyntu ïa ka sorkar India bad ïa ka sorkar Meghalaya ban shong bishar bniah ïa kane ka jingdawa ka ba dei ka jingmyntoi bad jingkyrkhu ïa ki nongshong shnong bad ka jylla baroh kawei.
Shillong:Hadien ba ka tnad Municipal jong ka sorkar jylla, ka la thmu ban pynpra noh ia ka jaka ieng kali taxi jaiaw ka ba don ha motphran ban shna pynieng thymmai noh ka ba jrong kumba 4 mala eiei, ki nong shongdie ja bad sha ha kane ka jaka ki la kyrpad ia ka tnad municipal ba kin sngew bha ban ai por lem sa tang mynta 2 bnai, haduh ban da kut syndon u ne u snem ba mynta, namar kine ki bnai ki dei ki bnai tlang bad ka iew ka hat ruh kan iaid bha.
Ka jingkyrpad jong ki nongshong die ja bad sha, ban aipor ka long hadien ba ka tnad municipal ka la ong ba baroh ki ba shong die ja kin mih noh ha ka sngi nyngkong ban leit shong shipor ha jrong jong katei ka jingtei, ba la pynshna khnang ka ba pyrshah bad ka Motphran.
Ha ka jingiakren bad ki lad pathai khubor na ka liang ki trai jong kine ki dukan baroh, ki la ong ba katno ka long ka jingktah kaba khraw lada kin leit kynriah noh na kane ka jaka, namar ka la jngai palat na Motphran artad ruh ka long sha kyndong ba ki paidbah kim lah shuh ban wan bam ja, namar ka la jngai palat.
Ka jingshong die ja bad sha ha kane ka jaka ki don kiba la slem ba la dap da ki 40 snem sha jrong bad ki don ruh ki ba dang sdang ban shong ha u snem 2016,17 haduh mynta.
“Naduh ba mih ki draibar taxi kiba ju ieng ha kane ka jaka ka iew ka hat jong ngi, ka la hiar haduh katta katta namar ki la ker lut da ki tin ha baroh sawdong jong kane ka jaka bad ka lah long kumba ki ker kut ia ki dukan jong ngi" ong ki trai dukan.
Kumta ki la kyrpad ruh ba ka tnad Municipal, ynda ka la sdang ban pynpra ia kane ka jaka kin sngewbha ban leh katba lah ban pyndep kham kloi khnang ba ngin ioh shong biang ha kajuh ka jaka bad ba ka iew la hat kan long biang kumjuh kumba ka long la bynrap ki nongshong die ja bad sha.
Shillong:U Myntri ba dei peit ia ka tnat Shangsuwari ka sorkar Meghalaya u Bah Paul Lyngdoh, u la ïakynduh ïa u Symbud Myntri Rangbah ka jylla Karnataka u D.
K Shivakumar ha Ïing sah jong u ha Bengalaru, ban ïakren kumno ba kyntiew ïa ki kam shangsuwari hapdeng kine ki ar tylli ki jylla.
Ha ka X, u Symbud Myntri Rangbah ka jylla Karnataka, u la ong ba ha kane ka jingïakynduh, ki la ïakren shibun ki phang kiba ktah ïa ka dong ka thaiñ bad kumjuh ha kaba ïadei bad kiwei ki bynta kiba ktah ruh ïa ka pyrthei.
Ha kane ka jingïakynduh la pdiang burom ïa u Bah Paul da ka riam tynrai jong katei ka thaiñ bad ka jylla.
Ka jingleit jong u Bah Paul sha katei ka jylla, la sngewthuh ba ki la ïakren ruh ïa ka jingdon ki briew na kane ka jylla Meghalaya kiba pule bad kiba trei bun bah ki kam khamtam hapoh ka nongbah Bengalaru, naba katei ka jylla bad jaka kan don ka jingshngaiñ.
Nongpoh:U Bah Sosthenes Sohtun, MLA Jirang, mynhynnin ka sngi u la leit ban buh ia u Mawnongrim, na bynta ban tei ia ka Block Integrated Development Complex, kaba don hajan ka Jirang Block, kaba la sdang ban pyntrei shaid shaid mynta bad kaba la ïoh ia ka jingpynmang pisa haduh T.
2.
77 klur.
Haba plie ia katei ka Block Integrated Development Complex, nalor la jingdon u MLA Jirang, la sakhi ruh da ka jingdon u S.
C Sadhu, Director ka Community & Rural Development jong ka sorkar jylla, u Bah M.
B Tongper, SDO ka Patharkhmah Civil Sub-division, u Raja Brahma, Project Director ka DRDA lem bad shibun ki nongialam shnong ka thaiñ Ri Bhoi Sepngi.
Ki nongai jingkren ha katei ka sngi, ki la pynpaw ia ka jingkmen kaba khraw halor ka jingurlong katei ka Block Integrated Development Complex, namar lyngba katei ba kan sa pynsuk ia ki paidbah ha ka thaiñ Ri Bhoi Sepngi, ba kin leit donkam hapoh ka ophis u BDO bad ba kin sa ïoh shibun ki jingmyntoi sha ki shnong nongkyndong bad kiba dang sahdien ha katei ka thain.
Nalorkata, ki nongai jingkren ki la kyntu ïa ki nongialam shnong bad riew paidbah ba kin ai ka jingiatreilang bad ki briew ka Block, khnang ban wanrah jingmyntoi ha ki shnong ki thaw.
Guwahati: U Badruddin Ajmal, u heh duh ka seng All India United Democratic Front (AIUDF), ha ki khyndiat sngi ba ladep, ula ther tyngeh, halor ka jingbun ki kam jaboh, ba la leh da ki jaitbynriew Muslim bad ula ong “Ngi ki Muslim, ngi long ha khmat eh mangi, ha ka tuh, ha kam lute, ka kam bat bor kynthei bad ngi bun tam eh mangi, wat ban leit shong phatok ruh".
Ka la don ka jingpyrshah kaba jur, halor  katei ka jingkren jong U Ajmal, hynrei, ula pynshai shuh shuh, ba um shym la kren bakla satia haei haei ruh bad ula ong shuh shuh, ba ka jingbun ki kam runar bapher, ka de na ka jingduna palat ka pule puthi ha ki briew.
Ka AIUDF, ka dei ka seng sain pyrthei, kaba don 15ngut ki MLA ha Assam bad ka khlain bha, ha ki jaka, ba ki don ki khar Muslim, kiba kren Bengali.
U Badruddin, ha ka jingkren jongu, u ong “Nga iohi, ia ka jingtlot jong ka pule puthi ha ki Muslim, ha satlak ka pyrthei bad nga la pynsngew ia ki, ba lada ki khynnah jongngi, kim pule, ha ki kyrdan kiba heh bad lada kim lah ban pyndep, wat tang ka matrik ruh bad kumta, nga kren ia kane ka mat, ban pynsngew sha ki khynnah jongngi, ia ka jingdonkam jong ka jingnang jingstad" ong U  Badruddin Ajmal, ha ka  IndiaToday.
Ula ong shuh shuh, ba ki shynrang, haba ki iohi, ia ki kynthei, kim ju dei ban peit, da ka khmat kaba peit sniew, lada kaba kwah leh beijot.
“Kito ki khynnah shynrang, kiba iskuin, tang shu iohi, ia ki kynthei, nga kwah ban iathuh ia ki, ba ka Islam, ka kren shai, ba ka don ka lynti ban niew burom ia ki kynthei bad haba ngi leit sha Iew, ne sha kano kano ka jaka paidbah bad  haba ngi iohi, ia ki kynthei, ngi dei ban phai dien noh.
Ki dei ban tip, ba ki don kynthei, ha la iing ruh bad lada ki kynmaw, ia la ki kmie bad ki para, kumta, kin nym pyrkhat satia, ia kine ki jingpyrkhat kiba jaboh" ong U Ajmal.
U Ajmal, u ong ba ka jinghiar ka pule puthi, ka dei ka daw bah kaba pynsahdien, ia ki jaitbynriew Muslim bad ka sa leit ka jingkynnoh sha ka sorkar.
“Ka don ka jingeh kaba khraw, halor ka jinglong ka pule puthi, namar ba ki hiar shikatdei, ha ka jingnang jingstad bad ngi ju kynnoh ia ka sorkar, halor ka jinghiar ka pule puthi, hynrei,  haba ki pan ia ki doktor, ki engineer, ngim don satia ia kitei ki briew bad ngi donkam, ban kyntiew kyrkieh ia ka pule puthi.
Kam don lynti, da kumwei pat, lait na kaba pynshlur ia ki samla jongngi, ba kin kitkhia ia ka pule puthi bad baroh ki kam sniew, ki jia, namar ba ka duna ka jingnang jingstad" ong U  Ajmal.
Ha ka jingialang, ha Goalpara district, ha ka 20tarik Risaw 2023, U Ajmal, ula ong “Ki kam tuh, ki kam lute, ki kam pyniap briew, ngi lah tam duh ma ngi.
Ngi bun tam mangi ruh, kiba shong phatok.
Ki khynnah jongngi, kim leit skul ne kolej, hynre ki don por ban ia khalai, ban thok ia kiwei pat  bad na bynta kitei ki kam jaboh kiba har jait, ki dei ki Muslim, kiba donkti bad katei ka dei ka jingjia kaba sngewsih shibun" ula ong.
“Kiwei ki jait bynriew ki wad jingstad ban leit sha u bnai ne sha ka sngi bad mangi pat ngi wad ia ka kyrdan  PhD ban leit shong phatok.
Leit sha ki thanat jong ki pulit bad phin lap dalade, ia kiba bun eh kiba poi sha thanat bad kitei ki dei ki  Abdur Rahman, Abdur Rahim, Abdul Majid, Badruddin, Sirajuddin, Fakruddin bad ka dei kaba sngewsih shikatdei".
Shillong:Ha ka jingiakhun kaba khatduh jong ka Syed Mushtaq Ali Trophy 2023 T20 tournament, ka Meghalaya ka la liem noh ha ka Baroda da hynniew wicket ba la ialeh ha Jaipur hynnin ka sngi.
Da kaba tied shuwa hadien ba ka Meghalaya ka la duh ia ka toss, ka la pynlut lut ia ki 20 over hynrei ka la lah ban kamai tang 65/8 ia kaba ka Baroda ka la lah ban tam ia katei ka thong tang hapoh ka 5.
2 over da kaba duh tang lai ngut ki wicket.
Kum ha ka jing leh kai kaba lah dep, u Anish Charak hynnin ka sngi ruh u la iaineh ha ka jinglehkai da kaba tied bun da 19 run na ki 20 bol, katba u paralok jong u u Akash Kumar Choudhary u la tied 10 run na ki 13 bol.
Ha ka jingbeh thong, ka Baroda ka la poi ha ka run rate kaba 12.
38 run per over bad la iohi ba ka la thlieh na phang ia ki bol jong ka Meghalaya ban pyndep tang hapoh ka 5.
2 over.
U nong kawang bol ka Meghalaya u Rajesh Bishnoi u la ioh pyn khyllem wicket da 2/25 ha ki 1.
2 over, katba u Cha rak u ioh 1/19 ha ki 2 over.
Haba phai pat sha ka Senior Women’s T20 Trophy, ka Meghalaya kan iakhun pyrshah ia ka Saurashtra mynta ka sngi.
“Phi pat phi kyrteng kumno?" La kwah tip ka Linda“Nga kyrteng u Donbok hynrei la shu khot ha iing da i Bahnah.
" la jubab u Bahnah.
“To phi nga ruh ngan shu khot lem ia phi Bahnah mo.
" La ong ka Linda“Ka biang hi kong.
" La u Bahnah.
“Te to nang iashong shuwa ma phi, namar nga dang donkam khyndiat mo.
" La ong u Bahnah.
“Hooid to ym lei lei khie trei la ka kam.
" La ong ka Linda.
Hadien ba u Bahnah u la leit nangta siaw siaw ki la sdang ban iathuhkhana tang arngut hi.
Ka Deisy ka la phai biang sha ka phang bad ka Riia.
“Ni nga lah sngew biej kata, namar nga khlem iathuh bad khlem khot hi ruh ia i.
Nga shu kwah khot tang ia phi ba phin ithuh iing kein bad i pat te ngi iakynduh man ka sngi khamtam ha ka por long klass.
" La pynpaw ka Deisy.
“Ym lei lei phi wat i ruh i sngewthuh kumta ha ka jingiakren bad nga mynne.
" La phai ktien ka Linda.
“Em phi shuh ngan shu phone, ia i lada i treh ban wan ngan wer mynta ruh mo ym lei lei namar ba phi don lang bad phi kan kham sngew tynnat namar ia phi ruh i ithuh bha te" La ong ka Deisy bad ka wad ia ka phone ban phone.
Kumta hi ka Deisy ka la nion ia u number ka Riia.
Ka Riia ruh marsien riew ka phone ka la leit ban peit bad ka iohi ia u number ka Deisy, ka shim ban kren.
“Hi, Riia phi dang leh aiu…?" La kylli ka Deisy“Ni, dang bunkam phi, phi tip hi kam iing khamtam kum mynta ka sngi Saitjain.
" La jubab ka Riia.
Ka Riia ka la sngewthuh lypa ba ka phone kumta dei namar ba ka iakynduh bad ka Linda.
“Ei, Riia ngam suk ka mynsiem khlem ka jingdonryngkat jong phi sa wan mo shibit 4 baje eiei sha iing jong nga.
Phi tip ong mynta ka sngi ka sngikha jong nga.
Ia phi pat ba don hajan nga la kut jingmut ban shu khot surprise beit khnang ba phin ioh shock.
" La ong ka Deisy“Ni, tip seh, mynne nga la tip na ka Linda ngam shock shuh…" La phai ktien ka Riia bad ka rkhie artat“Sa wan khnang seh mo.
Ia i Linda pat ba sha jngai nga hab khot lypa kein… Tangba wat khmih lynti ia ki bam bang bam thiang mo, phi lah iohi hi ngi baduk bad sah tang ha i iing ar kamra" la pynpaw ka Deisy“Wat ong ei kumta phim tip ngi lei haduh katno ngi shem jingeh ban dei ba sah wai lei kum phi tip tang ka bai wai iing ruh ym ioh siew pynban" la phai ktien ka Riia.
“To nai jrong mo.
Sa da wan khnang…nga la buh.
" Ong ka Deisy“To, ngan sa wan…" la kohnguh ka Riia.
Haba la sngewthuh ba ka Riia kan wan beit.
Ka Deisy ka la pyntikna ia ka Linda ba ka Riia kan wan.
“Nga ngeit kam dom ei, watla nga khot ha ka last minit ruh namar ka Riia ka bha mynsiem shisha.
Wat kat nga baduk rathai ka pat ka khun binong bishon ki briew ka shong ha ka dulan ka paki, hynrei ka ju wankai shane, nga pat ngam ju kham poi sha iing jong ka namar nga lehrain.
" la iathuh ka Deisy hangta.
“Ka bha ei peit tang ka dur ruh kaba i jynsur mynsiem…" la bynrap sa ka Linda.
Kumta ka Riia haba ka sngewthuh ba kan hab ban leit sha iing ka Deisy ka la kham pynstet noh ka treikam trei jam.
Ha shuwa ka lai baje ka thong ban pyndep kam noh.
Kumta shisha ha shuwa ban don saw baje ka la ioh mih na iing ban leit sha iing ka Deisy.
Marsien poi ma ka, ha iing ka Deisy, la ia shongshit ka kmen ka rkhie namar ka long ka briew ba pariah parai.
“Nga nangmut phi la dom ba nga shu khot kyrkieh; hynrei phi tip Riia ia phi nga la sngew kum la ka hynmen kumta nga kwah khnang ban shu khot kyndit ia phi…" La pynpaw ka Deisy“Nga pat ngam thew kumta namar ba nga sngew ieid sngewjan, nga wan beit haba lait, tang lada ym lait por te kum kine jingkhot ban ha kaba khawai lei ngam da sngewkhia than ban poi, lait noh tang ha iing ki paralok bajan eh.
" la phai ktien ka Riia.
“Nga ruh kumta.
" La ong sa ka Linda“Ia ngin dih shuwa ka sha, hadien kata San baje ngin bam noh sa ka ja…" la wer ka Deisy“Mano ba shet pat…" la kylli ka Riia“Wa phim i Bahnah kein i la nang shet.
Sa mad mo…" la jubab ka Deisy“Ei Bahnah pleng stad bha ban shet mo.
" la kren ka RiiaBahnah u hab mih na kamra shet.
“Shu shet malu mala.
Tip phi bang ne ym bang ngam tip shuh.
Sa shu mad mo.
" la phai ktien u Bahnah‘Nga te tangba lah ih biang beit…" ong ka Riia“Nga ruh…" bynrap ka Linda“Tangba i kob bang kti bha Bahnah.
" la ban ktien biang ka Riia.
“Sa shu mad mo.
" la ong u Bahnah“To, tangba phin sa hab wan shet lem sha iing ynda donkam mo.
" la kren danda ka Riia“Ngan wan lada phi bang te.
" jubab u Bahnah“Bahnah sha ngi ruh ho.
" la ong lem sa ka Linda.
Kumta ki iadih sha shuwa.
Guwahati:Ka sorkar jong ka jylla Assam, lyngba ka jingpynbna kaba ka la pyllait paidbah dang shen ka la khang pyrshah ia kino kino ki nongtrei sorkar ha jylla Assam ba kin iathoh shongkurim ha ka sien kaba ar.
Katkum ka kyndon 26 of Assam Civil Service (conduct)Rule 1965, ba yn ym shah ia kino kino ki nongtrei sorkar ba kin iathoh shongkurim katba ka lok jong ki ka dang don khlem da ioh jingbit na ka sorkar jylla, ka jingshong kha ba kum kane ka dei ka kam shimet.
Ia kane ka notis la pynmih da u Additional Chief Secretary jong ka sorkar jylla ka Assam u Niraj Verma.
Ki nongtrei sorkar kynthei, yn ym shah satia ba kin shongkurim ia u wei pat u briew, katba u lok jong ki, u dang don bad khlem ka jingbit na ka sorkar jylla.
Ka tnat ba dei khmih ka dei ban peit ia ka rukom pyniaid kam katkum ka Assam service (Decipline & Appeal ) 1964, ha kaba kino kino kiba pynkheiñ kin ngat ha ka jing pynshitom kynthup ban pynshongthait noh namar kan dei ka jingialam bakla ia ki paidbah ki nongtreikam sorkar kiba don bynta haka imlang sahlang.
Nalor ka jingpyniaid ia ka kam ka tnad ba dei khmih ka dei ruh ban peit ia ki kyndon ain kiba kumno yn pynngat ia kitei ki briew katkum ki kyndon aiñ ha ki bynta, kane kan treikam noh tang hadien ba la pynmih ia ka notis.
Very good sngewtynnnad bha ia ka jingstad jong ki nongthaw ain Assam.
Shillong:Ka Meghalaya College Teachers Association (MCTA) bad ka NEHU Teachers Association (NEHUTA), ki la ai ka jingmynjur ban ïatreilang noh bad ka North Eastern Hill University (NEHU) ha ka ban pyntreikam ïa ka New Education Policy (NEP) 2020 naduh mynta u snem 2023-2024.
Kane ka rai ka la mih na ka jingïalang ba kyrkieh jong ka Academic Council ka NEHU kaba long hynne ka sngi Palei ha NEHU.
Lah ban kdew ba ka MCTA ka la pyrshah jur ïa ka rai jong ka NEHU ban pyntreikam ïa ka NEP 2020 na ka bynta ki Four Year Undergraduate Programme (FYUP).
Ka MCTA ka la boycott ban shim klas ïa ki khynnah 1st semester, kaba la ïaid palat lai bnai kum ka dak ban pyrshah ïa kane ka sienjam jong ka NEHU.
Haba pynbna ïa kane ka rai, u President ka NEHUTA u Prof Lakhon Kma ula pyntip ba baroh ki Nonghikai College jong ka seng MCTA bad ka NEHUTA ruh kumjuh, ki la pdiang mynta ban pyntreikam noh ïa ka NEP naduh mynta u snem 2023-2024.
Ula pyntip ba kane ka jingmynjur ka la mih hadien ba u Vice Chancellor ka NEHU ula kubur ba ula ïaid lait ïa ka Academic Council bad shim rai marwei ban pyntreikam ïa ka NEP naduh ka 1 tarik Nailar 2023.
“U Vice Chancellor ula kubur ba ka Academic Council ka dei ka bor ba hakhlieh duh ban shim rai haba ïadei bad ki policy na ka bynta ka pule ka puthi bad ka bha ka miat ki samla pule," ula ong.
U Prof Lakhon u pyntip ba ka Academic Council jong ka NEHU kan sa shong jingïalang biang ha ka 31 tarik mynta u bnai, ban ïapyrkhat halor kumno ban pynïaid shakhmat ïa ka NEP bad ruh ban ïakren halor ki syllabus bad ki eksamin jong ki samla pule kat kum kane ka Policy ba thymmai.
Shillong:Ka HANM South East Khasi Hills Sohra ha ka dorkhas ba ka la aiti sha u CEM ka KHADC u Bah Pynïaid Sing Syiem ka la pynpaw ïa ka jingpyrshah kaba jur ha kaba ïadei bad ka jingai laisen khaïi sha ki bar jylla hapoh ka thaiñ bad ka Hima Sohra.
Na ka liang u Finance Secretary ka seng u Bah Dan Murphy Nongjri haba ïakren bad ki lad pathai khubor hadien ka jingïakynduh bad u CEM ka KHADC u la ïathuh ba hadien ba ka seng ka la pyrshah ïa katei ka jingïoh laisen khaïi ki bar jylla, kitei ki bar jylla ki la leit pynban ban tied jingkhang ïa ka Ophis u Syiem ka Sohra ban leit pan NOC, hynrei na ka liang u Syiem pat u la pyrshah ïa kane ka jingleh kitei ki bar jylla.
“Na ka daw ba u Syiem u pyrshah, kitei ki bar jylla ki la leit sha High Court, hynrei na ka liang ka High Court pat ka la bthah ba kin leit shim trading license na KHADC lyngba u Secretary ka KHADC.
Ka HANM halor kane ka pyrshah bad ngi kyrpad ïa ka KHADC ba kam dei ban ai laisen khaïi khlem da la ai ki kot ki sla ba biang, ngi tip ba lyngba ka aiñ Trading By Non tribal Regulations act 1954 ha ka clause kaba 6 ban ai laisen khaïi ka don da ka por bad na ka bynta ki bar jylla ka laisen khaïi jong ki ka im ne valid tang shi snem hynrei na ka liang ka KHADC pat ha ki por mynshwa ka pynjlan haduh 10 snem bad don ruh kiba la pynjlan haduh 40 snem, namar kata ngi kyrpad ïa u CEM ban peit bad shimkhia ïa kane ka kam," ong u Bah Nongjri.
U la ïathuh ba ha ka jingïakren bad u CEM ka la long kaba bha namar na ka liang jong u ula pynpaw ba un shimkhia bad u la kyntu ruh ïa ka seng ban ïatreilang halor ka kam laisen khaïi khnang ban lah pynduna ai laisen khaïi ïa ki bar jylla ha ki jaka ba dang Duna ki Khasi kiba lah ban trei kam khaïi bad ha ki jaka pat ba la lah ban trei hi da ki Khasi yn pynduh noh syndon ka ai laisen khaïi sha ki bar jylla.
Ha kane ka jingïakynduh la synran lang da u President Rangbah ka seng u Bah Lamphrang Kharbani.
Ki shipai Israel, ki la ioh ban siat iap, ia ki 3ngut ki snar ehrang jong ki Hamas lane kiba la tip, da ka kyrteng Daraj Tuffah Battalion bad la iathuh, ba kitei ki dei ki ehrang, kiba don bynta bha, ha kaba leit pyniap bein ia ki paidbah ka Israel, ha ka 7tarik Risaw 2023.
Ki shipai Israel, ki la pyllait ia ka dur jong kitei ki ehrang, hadien, ba ki la ioh ban siat iap, ha ka ktem jong kitei ki ehrang, ha  Daraj Tuffah Battalion.
Nongpoh: U Raja Brahma, Project Director ka District Rural Development Agency, mynhynnin ka sngi u la leit ban plie ia u Mawnongrim, ia kaba ki nongialam ka Ri Bhoi Dorbar, ki la buh na ka bynta ban tei ia ka ophis treikam, kaba ki la sdang ban pyntrei mynta hapoh ka shnong Nongthymmai Sohbhala.
Haba plie ia utei u Mawnongrim, la sakhi ruh da ka jingdon u Bah RB Shadap, President ka Ri Bhoi Dorbar, ha ryngkat ka jingdon u Bah Donlang Sohkhlet, Vice-Chairman ka MREGC, u Bah GS Shadap, General Secretary ka Ri Bhoi Dorbar lem bad kiwei ki nongkitkam jong katei ka kynhun.
Na ka jingkren jong u Raja Brahma lem bad na ki nongkitkam ka Ri Bhoi Dorbar, ki la pynpaw ba ka jingsngewnguh kaba nyngkong eh ia u Dr.
WR Kharlukhi, MP ka Rajya Sabha, namar dei lyngba ka jingiarap jong u ban pynioh skim, kaba la pynlong ia ka Ri Bhoi Dorbar, ba kan sa ioh ia katei ka ophis treikam, kaba la buh ia ka jingpynmang haduh T.
10 lak.
Ha kawei pat ka liang, na ka liang ki nongkitkam ka Ri Bhoi Dorbar, ki la ong ba ka nongrim kaba la pynkmen eh ia ki nongkitkam ka kynhun, ka dei namar ha ka sien kaba nyngkong eh ba kin sa ioh noh ia la ka jong ka ophis treikam ba pura, kata hadien ki 58 tylli ki snem jong ka jingtreikam jong ka kynhun.
U Raja Brahma, u la ai ruh ka jingkular sha ki nongkitkam ka Ri Bhoi Dorbar, da kaba ong ba kum u PD ka Ri Bhoi, un sa iarap ban thaw ki lad ki lynti, na ka bynta ban pynbiang ia kiwei pat ki jingdonkam hapoh katei ka ophis treikam jong ka Ri Bhoi Dorbar.
New York: Ki liengsuin iapom jong ka United States, ki la khyrwit ia ki ktem jong ki ehrang Muslim, kiba la pyniaid da ka Iran bad kiba riehtngen ialade, ha Syria.
Ka Pentagon, ka iathuh, ba ka la ther bom, ha ki ar tylli ki ktem jong ki ehrang Islamic Revolutionary Guard Corps (IRGC), kiba la pyniaid da ka sorkar Iran bad katei ka dei ka hukum, kaba la pynmih da U President ka America, U Joe Biden.
Katei ka jinghiar thma, ka dei, na ka daw, ba ki don kiba leit siat namding, ia ki shipai jong ka US, kiba don ha Iraq bad ha Syria.
“Kane ka jinghiar thma, ka dei ka jingiada jong ka US, ialade, na ki jingjia, kiba la jia, ha kaba ki la don ki jingpyrshang ban pynmynsaw ia ki shipai jong ka US ha Iraq bad ha Syria, da ki ehrang, kiba, la pyniaid da ka sorkar Iran bad kiba la sdang ia ki kam pyntriem jongki, naduh ka 17tarik Risaw 2023" ong U Lloyd Austin, Secretary iada ri jong ka America.
Shillong:Ka Central Pollution Control Board (CPCB), ka la pyllait ïa ka kaiphod kaba pyni ïa ka jingjaboh ka lyer ha kylleng ki jaka sor ka Ri bad hangne ka Byrnihat, Meghalaya ruh kala paw ba ka dei kaba jaboh tam hapoh ka Ri India.
Kat kum ka Air Quality Index (AQI) bala pyllait da ka Central Pollution Control Board, ka Byrnihat kala kynjoh ïa ka AQI ba kot 302, kaba pyni ba ka dei kaba jaboh tam na ki jaka sor hapoh ka Ri.
Ka kaiphod ka pyni ruh ba ki Nongbah kum ka Delhi bad ka Mumbai, ki dei kiba jaboh bha ha ka lyer, kaba buh ha ka jingma ïa ka koit ka khiah ki paidbah.
Hadien ka Byrnihat, kiwei pat kiba bud ki dei ka Hanumangarh (297), Greater Noida (278), Faridabad (270), Manesar (251), Bahadurgarh (247), Delhi (243), Meerut (240), Ballabgarh (234) bad kiwei kiwei.
Kat kum ka CPSB, ka thup ‘biang’ (good) ha ka Air Quality Index (AQI) ka shong hapdeng 0-50, ‘ba shu biang’ ka long hapdeng 51-100, ba hapdeng ka long hapdeng 101-200, ba duna (poor) ka long hapdeng 201-300 bad kaba duna shaba palat (very poor) ka long hapdeng 301-400 bad bala palat eh ka long hapdeng 401-500.
Ka jaka ba bun ki karkhana lah dei hi keinKam long kaba shngain ban shong shnong haki jaka ba don kharkhana.
Ngi iohi sha kine ki thain Elaka Narpuh ruh ki don ki shnong kiba ym  ibiang shuh ban shnong namar la jaboh palat da ka jingdon bun ki kharkhana cement bad ki coke factory.
Nongpoh:Haba sdang ka Super League jong ka RBDSA kaba ki la pynlong ha Madan Pata rim Umsning, ka Jyntru Sports Club, ka la ioh ban khur ia ka namjop da kaba pynliem noh ia ka Umeit Sports Club da 2-0, katba ha ka wei pat ka jingiakhun kaba la long hapdeng ka Nongthymmai Kyrdem Sports Club pyrshah ia ka Kyn joinumran Sports Club, ka la kut noh ha ka jingia khaid da mar shi kol.
Ia katei ka Super League jong ka RBDSA, la wan ban plie paidbah da u Raja Brahma, Project Director ka DRDA, ha ryngkat ka jingdon u Bah Bobby L.
Nongbet, DSO Ri Bhoi, u Bah RB Sha dap, President ka RBDSA lem bad shibun kiwei pat ki nongialam ka RBDSA.
Ha kaba sdang jong ka Super League, ki la don ar-tylli ki jingiakhun, kata ka jingiakhun kaba nyng kong ka long hapdeng Nongthymmai Kyrdem SC pyrshah ia ka Kynjoin umran SC, ha kaba ka Kynjoinumran SC ka la ioh ban lamkhmat ban thep kol ha ka kylla step, hynrei ha ka kylla miet, ka Nongthymmai Kyrdem SC, ka la ioh ban pynphai bad kaba la pyn iakhaid ia ka jingiakhun da mar shi kol.
Ha ka jingiakhun hapdeng ka Jyntru SC pyr shah ia ka Umeit SC, ka Jyntru ka la ioh ban khur ia ka namjop, kata hadien ba ki la ioh ban thep shikol ha ka kylla step jong ka jingiakhun bad shikol ha ka kylla miet, kaba la pynlong ia ka Jyn tru SC ba kan pynliem da 2-0 pyrshah ia ka Umeit SC.
Shillong:Ki Pulit jong ka East Khasi Hills District, hadien ka jingioh jingtip ia ka jingdon jong ki briew kiba dawa pisa ha Iewduh bad police bazaar,  ki la pynap shrip bad ioh kem noh ia ki saw ngut ki briew kiba donkti ha kane ka kam na police bazaar, katba ki dang pynlong ia ka jingkhrong pisa na kawei ka dukan.
Haba iadei bad kane ki pulit ki la pynrung ia ka Suo Motou case ha sardar police station, pyrshah ia kine ki saw ngut ki briew kiba donkti ha ka jingkhrong pisa beaiñ.
Kine ki don, lai tylli ki kot khrong pisa jong ka seng Hynñiewtrep People Defense Alliance (HPDA), lem bad lai tylli ki kot ba la noh synñiang sha kane ka seng, ar tylli ki kot ba la noh synñiang sha ka seng United Khasi Movement (UKM), artylli ki kot ba la noh synñiang sha ka seng Federation of Khasi United People (FKUP), kawei ka resit ba la noh synñiang sha ka seng Khun Hynñiewtrep Youth Council (KHYC) bad artylli ki slip noh synñiang jong ka seng Hynñiewtrep Youth Region (HYR).
La ioh ruh ban kurup ia kawei ka scooty Aprilla lem bad saw tylli ki mobile phone.
Hadien ba la tohkit bniah bad pynshong nongrim ban lap dien ia baroh kiba donkti ha kane ka kam khrong pisa la register case shuh haba iadei bad ka jingdonkti jong ki ban khrong pisa ha ki katto katne ki jaka hapoh ka Nongbah.
Ki don ruh katto katne ngut kiba ia don bynta ha kane ka kam ki dei kiba la don mukotduma bad shah kem teng,ka tnad pulit ka kyntu ia ki briew ne ki nongkhaïi ba kin ai jingtip bad iatreilang ban Ioh kem baroh kiba donkti bad pynshitom Katkum ki kyndon jong ka aiñ.
Nongpoh: Hynniew ngut ki briew na ka jylla Assam bad kiba la shong ha kawei ka kali Scorpio kaba don ia u number AS-01-DH-1716, ki la mynsaw bad kata ka dei hadien ba ka kali kaba ki shong, ka la kylla ha kawei ka jaka ba kham sniew jong ka surok NH-6 bad kaba hap ha khappud ka shnong Umdihar bad Dulongnar.
Katei ka jingjia, ka la jia hynnin ka sngi ha ka por 4:45 baje eiei janmiet, ha kaba katei ka Scorpio kaba la niah da u Samiulla Ali bad kaba mih na Shillong ban leit sha Guwahati, hynrei haba la poi ha katei ka jaka, katei ka Scorpio ka la kum leit tynrah ia u Divider ka NHAI, kaba la pynlong ia katei ka kali ba kan kylla bad kaba la wanrah ia ka jingmynsaw ia kiba shong hapoh katei ka kali.
Ia kitei ki 7 ngut kiba la mynsaw ha katei ka jingjia kylla kali, la pynkit noh mar mar ia ki sha ki jaka sumar, ha kaba na kitei ki 7 ngut ki don arngut kiba la kham mynsaw ia kaba la rah noh sha ki jaka sumar kiba kham biang, hynrei kitei kiwei pat ki shu mynsaw tang malu mala.
Ka jingjia, kaba shyrkhei bha, ha kaba 22ngut ki la shah siat iap bad sa 60ngut kiwei pat ki la mynsaw, ha kaba uwei u riew thrang snam, ula siat pathar ia ki riew paidbah ha  Lewiston, Maine, ha United States.
Kane ka jingjia, ka dei ha ka por jong ka Sngi Balang.
La iathuh, ba utei u dei U Robert Card, uba ju trei ha ka karkhana suloi jong ki shipai America, hynrei, uba la shah beh kam noh, namar ba u don ka jingthut jong ka bor jabieng jongu.
U Card, u rah da ka rifle bad u siat naphang ia kiba leit ba wan bad kat haduh ba thoh ia kane ka khubor, u dang phet rieh ialade.
Shillong: Ki samla pule ka North Eastern Hill University (NEHU), hapoh ka jingialam jong ka NEHU Students’ Union (NEHUSU) mynta ka sngi Palei, ki la dawa hiar shuki ia u Vice Chancellor (VC), u Prof.
Prabha Shankar Shukla halor ka jingbym lah jong u ban iakren bad pyntreikam ia ki mat dawa jong ka NEHUSU, na ka bynta ki samla pule.
Kine ki samla pule ki la sdang ia kane ka jingiakhih naduh ka por 11 baje mynstep da kaba khlem leit sha ki klas, pynban ki la ker kut ia ka jaka ba sah u VC hadien ba ki la pynlong shwa ia ka jingiaid paidbah na Central Library haduh ka ophis treikam (Administrative Block), hynrei namar ba u VC um don ha ophis treikam, ki la iaid pat sha U Kiang Nangbah Guest House & Auditorium ha kaba ki la pyrta ia ki ktien pynrem pyrshah ia u VC.
Kane ka jingiakhih jong ki samla pule ka NEHU pyrshah ia u VC ka long hadien ba une u hehduh katei ka skulbah um shym la treh ban iakren bad pyntreikam ia ki mat dawa ki samla pule, ba kynthup ha kaba iadei bad ki hostel, ban pynbiang ia ki jingbam ba bha bad ban pynioh wifi connection, ban wanrah ka Library ba kyrpang na ka bynta ka School of Technology (SOT), ban pynbiang ia ki tiar pule hapoh ki laboratory, bad kawei ka jingdawa ka long ban weng kam ia u Rohit Prasad, ia uba la kynnoh ba la thungkam beaiñ kum u Technical Officer Senior Consultant da u VC.
Hadien bym lait khih shuh na ka jingshah kerkut ha ki samla pule, na ka liang u Vice Chancellor u la kular ban shim khia ia ki jingdawa jong ki, bad ban pynurlong noh hapoh u bnai Kyllalyngkot jong u snem 2024.
Tel Aviv:Katba ka Israel, ka dang pynkhreh, ban hiar thma ha ryngkew ha Gaza, na ka liang ka United Nations Security Council, ka pynpaw, ia ka jingsngewkhia, halor ka jinglong jingman jong ka Gaza bad sa ka jingiap, kaba la ktah bun ia ki riew paidbah, ha kane ka jingialeh kaba mynta.
Na ka liang jong U President ka America, U Joe Biden, ula kren shai, ba ka Israel, kan shim, ia la ka jong ka rai jongka, wat la, ka ai jingmut, ba kan long pat ruh kaba husiar bha, ha ka jingialeh jongka.
Mynhynnin ka sngi, ka Israel, ka la ther bom, haduh 400 sien sha Gaza Strip bad ha ka Lah sngi U Blei, ka khyrwit haduh 320 sien, sha Gaza bad U Benjamin Netanyahu, myntri rangbahduh ka Israel, ula kren shai, ba un hiar thma, haduh ba kin da duh jait, kine ki ehrang Hamas.
Haduh mynta, u paidlang ka Gaza, uba don kumba 2.
3 million ngut, u don ha ka jingkyrduh kaba jur, namar ba katei ka thain, kam don um, kam don bam, kam don dawai, namar ba ka Israel, ka la kerkut ia ka lynti ban leit sha Gaza.
Ka tnat ka koit ka khiah jong ki Hamas, ka kam, ba ki don 5,791 kiba iap ki nong Palestinian bad sa 16,297 kiba mynsaw.
Ha West Bank, ki don 96ngut ki nong Palestine, kiba iap bad sa 1,650 ngut kiba mynsaw, ha ka jingther ba man ka sngi jong ka Israel.
La iathuh, ba napdeng kitei kiba iap, ki kynthup ia 57ngut ki doctor, ki nos bad sa 27 tylli ki kali kit nongpang, kiba la jot thiaw bad ki don 122 tylli ki longing, kiba la shah pyniap baroh shi iing.
Ha kawei pat ka khubor, la iathuh ba ki shipai kynthei jong ka Israel, kiba don tang 13ngut, ha ka ktem jongki, ki la ioh ban pyniap ia 100ngut ki ehrang Hamas bad katei ka dei ha ka jingiakhun, kaba neh 14 kynta ha ki bynta ba shathie jong ka Gaza Strip.
La iathuh, ba ka Caracal Battalion, ka la iakhun tyngeh, ia kitei ki ehrang, haba ki leit hiar thma, ia ka ktem jongki, ha ka step jong ka 7tarik Risaw 2023.
Ka Or Ben-Yehuda, kaba dei ka Commander Lieutenant Colonel, ka la bthah ia ki shipai jongka, ba kin long kiba pyrman bha, namar ba ka ioh jingtip, ba ki don ki ehrang, kiba la kieng atiar bha, kiba leit rung sha ki bynta ba shathie jong ka Sufa, kaba dei ka shnong ba shathie jong ka Israel.
Ka da kren shai ia ki shipai jongka, kiba don 12 ngut “Ngin siat iap lut ia kine ki ehrang.
Ka jingrung tuh jongki, ka dang iaid shakhmat bad mynta, ki dang ia pra para ma ki".
Mar kumta, kitei ki ehrang, ki la ioh ban rung bad ki la ioh ban ker kut ia 50ngut ki shipai, ha katei ka ktem bad hangta, ka jingialeh, ka la sdang, lyngba kitei ki shipai kynthei, ban pyniap lut khait, ia kitei ki ehrang.
Bhopal: U Narottam Mishra, MLA jong ka seng Bharatiya Janata Party MLA bad uba dei ruh, u myntri kam poh iing ka sorkar Madhya Pradesh, ula shah kynthah tyngeh, namar ka jingkren shaitnait jongu, ia ka Hema Malini, kaba dei ka MP jong ka seng BJP.
U Mishra, haba kren ha ka jingialang paidbah ha Datia, ula ong, ba ki kam pynroi, ki la jubor bha ha Datia, ha kaba ki la bun ki prokram pyni rong, kiba la ju pynlong ban leh burom ia katei ka jingroi jong ka thain, ha kaba la ju pynshad ruh, wat ia ka Hema Malini, da ka jingsngewkmen palat, na bynta kitei ki kam pynroi.
Halor kitei ki jingkren, na ka liang jong ka seng Janata Dal (United), ka la kynthah, da kaba ong “Peit ia ka jingkhlem rain jong ki nongialam BJP, ha kaba U Narottam Mishra, ula kren pynjah burom, wat ia la jong ka MP, ka Hema Malini".
Shillong:Ka Jylla Meghalaya ka la nang jam ïa u mawmer ha ka jingpyntreikam ïa ka Jal Jeevan Mission (JJM) kaba la pyllait da ka Sorkar India ha u Nailar 2019, bad mynta ka jingtreikam jong ki kor um Ïing na kane ka skhim ka la kot sha ka 4 lak tam ha ka Jylla baroh kawei.
Na ka 4550 tylli ki kor Ïing ba treikam naduh ka 15 tarik Nailar 2019 sha ka 4,00,812 tylli kila treikam mynta, kaba pyni ïa ka jingtrei borbah ka Sorkar ban pynthikna ba ki nongshong shnong jong ki shnong Nongkyndong, kin ïoh ïa ka umbam umdih kaba pahuh bad kaba shngaiñ.
U Myntri Rangbah ka Jylla Conrad K Sangma, ula pynbna ïa kane ka jingjop ka Meghalaya bad ai khublei ruh ïa ka kynhun jong ka Jal Jeeval Mission, Meghalaya.
U Myntri Rangbah ula ong, “Ka Meghalaya kala jam ïa ka 4 lak ka jingtreikam ki kor um ïing ka skhim Jal Jeevan Mission.
Ngi ai khublei bad ai ka jingkitbok ïa ka kynhun Jal Jeevan Meghalaya katba ngi dang ïaibteng ban kot ïa ka 100 % ka jingpynpoi kor um Ïing hapoh ka Jylla".
U Commissioner & Secretary ka Tnat Public Health Engineering Department bad Mission Director ka Jal Jeevan Mission ha Jylla Syed Md.
A.
Razi, ula pynpaw ïa ka jingsngew ïoh mynsiem bad ong, “Kane ka dei ka jingkynjoh ïa u mawmer hapoh ka Jylla.
Ngin ym shongthait hynrei ban ïai bteng ha ka ban pynlong ïa ka Meghalaya kaba shngaiñ ha ka jingïoh ïa ka umbam umdih hadien habud.
Ka thong jong ngi ka long ba ki shnong ha ki jaka ba kyndong eh kin ïoh ïa ki kor um ïing bad ngin ïai bteng tad haduh ban da poi haduh kaba kut".
Ka jingjop ha ka jingpynpoi ïa ki kor um ïing hapoh ka Jylla ka ïapher na kawei ka district sha kawei pat.
Ka East Garo Hills ka la kot 80.
09%, South West Garo Hills – 79.
02%, Ri Bhoi – 72.
83%, North Garo Hills – 69.
35%, Eastern West Khasi Hills – 67.
56%, South Garo Hills – 65.
56%, South West Khasi Hills – 65.
15%, West Garo Hills – 59.
82%, West Khasi Hills – 57.
52%, West Jaiñtia Hills – 50.
29%, East Khasi Hills – 50.
01% bad East Jaiñtia Hills – 44.
50%.
Ha u bnai Risaw 2022, ka Meghalaya ka la wan ba ar, ha ka jinglum jingkheiñ ïa ka jingtreikam ki kor um ïing jong ka Jal Jeevan Mission.
Shillong:  Na ka daw ba don kiba ioh ia ka jingpang Covid 19 lane kiba don jing iajan bad kiba ioh ia katei ka jingpang, kumta  ka District Magistrate, East Khasi Hills District, mynta ka sngi, ka la khang dam ia ka iing jong U bah  H.
S Sohliya bad ka iing jong ka Kong Miranda Myrthong hajan Laban Sports Club, Shillong.
Ha kawei pat ka hukum, mynta ka sngi, la weng noh na ka jing khang dam, ia ka Rapsang Building (kaba dang trei ha kine ki sngi), kaba don ha pyrshah Meghalaya Main Secreteriat bad kumjuh ia ka iing jong U bah Anil Toi, Lower New Colony, Laitumkhrah.
Ha kawei pat ka khubor, la pyntip mynta ka sngi, ba u don uba ioh pang covid 19, uba la leit sha Legacy General Store, Dedar Market, Police Bazaar bad kumta la rai ban khang dam ia katei ka dukan shipor, naduh mynta ka sngi, ong ka khubor sorkar.
Ha kawei pat ka khubor, la iathuh ba u don u briew, uba ioh pang khlam covid, uba leit sha ka dukan Babla’s Shoppe, GS Road, ha Police Bazaar bad nangta sha ka ophis U  Chief Postmaster General, North East Circle, Shillong bad kumta ban iada na ka jingpur katei ka jingpang ka  District Magistrate, East Khasi Hills District, ha ka hukum kaba ha ka 8tarik Nailur 2020, ka la rai ban khang shipor ia kitei ki jaka haneng.
Ka jingphohsniew jong ki 28 tylli ki shnong kiba don ha Nongstoin bad kiba marjan jong ka, ban ioh pahuh ka umbam umdih na ka Greater Nongstoin Urban Water Supply Scheme (GNUWSS), ka la Jan urlong artat, namar ka jingpyntrei ia kane ka Skhim ka dang sah sa tang kumba 25 ne 30 per cent.
Ia ka um ban ai sha ki tei ki 28 shnong yn tan na ka Wah Kynshi, kumba 10 kilo meter na sor Nongstoin.
Katkum ka jingiathuh jong ki heh Engineer jong ka PHE bad katkum ka jingleit jurip jong une u Nongthoh khubor, ka Water Intake pump House ha syndah ka Wah Kynshi, ka jingsiang ia ki MS pipe heh ki ba pynpoi ia ka um na Intake Pump House sha ka 6 MLD clarriflocculating Reservoir ha Water Treatment Plant ha kliar lum ka Nongjyllieh ka la dep.
Kumjuh ruh la dep tei ia ka Filter House, Chemical House bad la dep pyndait ruh ia ka Flash Mixer bad ia ka Clarriflocculator.
Nangta la tei ruh ia ka RCC 6 MLD Clear Water Reservoir.
La dep pyndait ruh ia ki 16 tylli ki D.
I pipe Feeder Main na ka Clear Water Reservoir ki ban pynpoi um shaduh ki 16 tylli ki RCC Zonal Reservoir kiba la dep tei ha Khliehmawlieh, Mawkawah, Upper New Nongstoin, Nongstoin, Mawrok Porsohsat, Mawrusyiar, Tiehsaw, PHE, Pyndengrei, Siejlieh, Mawkadiang, Mawkhlam, Nongpyndeng, New Nongstoin, Lawse bad Nongjyllieh.
Ia kine ki jingtei baroh naduh ka Water Intake Pump House haduh ki 16 tylli ki Zonal Reservoir la tei da ka Kompeni Tantia Private Limited.
Kaba sah mynta ban pyndep ka long sa tang ban tei ia ki 104 tylli ki Sub-Zonal Reservoir ha ki shnong bapher jong ki 28 shnong kiba la mang ban ioh um na kane ka skhim.
Ki shnong ki ban ioh um na kane Nongstoin Urban Water Supply Scheme ki dei ka Lawse bad ki kyntoit jong ka, ka Sohparu, Tynrong Wahladew, Nongsohlait, Nongjyllieh, Nongritong, Pyndenglawar, Mawrok Porsohsat, Mawrusyiar, Tiehsaw, Mawiong Lumsyntiew, Ladweitang, Pyndengrei, Siejlieh, Mawiaban, Mawkadiang, Nongkaniang, Mawshlap, Mawtynrong,Mawkynjoin, Mawkhlam, Ladnongsba, Nongpyndeng, New Nongstoin, Upper New Nongstoin, Mawkawah, Khliehmawlieh bad Nongstoin.
Nangta, ia ka um na kine ki Sub- Zonal Reservoir yn pynpoi sha ki iing briew jong kine ki shnong bad sha ki Platform kor um jong ki shnong lyngba ki G.
I pipe um.
Ban pyndep ia kane ka kam kaba dang sah la donkam peisa shuh shuh sa kumba 30 klur ei ei.
Ki kam jong ka kompeni Tantia ruh ki dang don kiba dang sah ban pyndep janai bad dang dei ban siew peisa ia ka.
Ia ka kam ba dang sah jong kane ka skhim pat yn ai kontrak sha ki Contractor jong ka West bad South West Khasi Hills.
Kane ka mut ba ka por ban pyndep ia kane ka Skhim ne project kan dang shim por sa katto katne khamtam ba la wan pyntud da ka Coronavirus.
Ym tang katta, ka PHE ruh ka kyrduh peisa bha ym tang ban pyndep ia kane ka project be wat ia ka Greater Shillong Water Supply Scheme Phase-III, hynrei ia bun ki Skhim pynioh um ia ki paidbah jong ka jylla ha Jaintia, Khasi bad Garo Hills.
Lah ban kdew hangne ba ka sanction jong kane ka Skhim ka long T.
133,94,12,800/- naduh ka 31/3/2011.
Ia ka work order la ai sha ka Kompeni ha ka 21/1/2013 bad ia jingtrei la sdang ha ka snem 2015, 5 snem mynshuwa.
Kane ka Skhim um ka thmu ban pynbiang um ia ki 79,002 ngut ki nongshongshnong jong ki 28 tylli ki shnong kiba hap hapoh ka Greater Nongstoin Urban Conglomeration haduh ka snem 2046.
Ka jindon ki khlieh briew ha kine ki 28 tylli ki shnong ha ka snem khanasamari 2011 ka long 28,530.
Shillong: U president jong ka United Democratic Party (UDP), u Bah Metbah Lyngdoh u la iathuh ba ka party shen kan sa shong pyrkhat ban jied thymmai ia ki nongmihkhmat jong ka party sha ka sorkar Meghalaya Democratic Alliance (MDA) ba la lamkhmat da ka NPP.
“Ki arngut ki MLA jong ka party, kata u bah Lahkmen Rymbui bad u Bah H.
Brolding Nongsiej kin dang neh hi kum ki myntri ha ka Cabinet," ong u Bah Metbah Lyngdoh.
“Ngi baroh ngi tip ba kam long kaba suk ban ka lynti iaid khamtam ha kum kane ka por ba wan jong u khñiang jingpang COVID-19," u la ong.
Shuwa ia kane, u symbud myntri rangbah ka jylla, u bah Prestone Tynsong u la pynpaw ba ka jingpynkylla ia ki myntri ha ka cabinet kam pat don ha ka jingmut jong ka sorkar.
U Bah Prestone Tynsong u la ong ba ia kane ka jing pynkylla ia ki myntri ha ka cabinet ka long ha ka buit bastad jong u Myntri Rangbah ka Jylla, u Conrad K Sangma.
Ki don sa  95,735 ngut kiba ioh ia ka pang khlam Covid-19 ha ka Ri India baroh kawei bad kiba iap, ki long 1,172 ngut ha ki 24 kynta ba ladep.
Baroh kiba ioh pang, ki long  44,65,864  bad kiba dang shah sumar, ki long 9,19,018 bad  3,471,784 kiba la jem na ka jingpang bad sa  75,062 ngut kiba iap.
Nongpoh: Haba iadei bad ka jingthmu ki nong ialam shnong ka Nongsier ban weng kam ia kawei ka Nongtrei ASHA hapoh katei ka shnong, u Bah Sosthenes Sohtun, MLA ka Jirang Constituency, u la pynrem ia ki nongialam jong katei ka shnong, da kaba ong ba katei ka jingthmu kaba la leh da kitei ki nongialam shnong, ka dei ka bym lah ban pdiang bad la dei ban pynrem da baroh.
Lah ruh ban kdew hangne, ba dangshen la mih ka jingkynnoh ba ki nongialam shnong na Nongsier, ki la thmu ban weng kam noh ia kawei ka Nongtrei ASHA na katei hi ka shnong, kata hadien ba katei ka Nongtrei ASHA, ka la leit ban iarap ia kawei ka samla ba don jingduna dkhot met, kaba la shah kynnoh ba ka la shah leh beijot haduh ban armet ha uwei u briew, uba na kajuh ka shnong, kaba hap hapoh ka Jirang C&RD Block.
La mih ka jingkynnoh ba ka nongrim kaba la pynlong ia ki nongialam shnong ka Nongsier ban thmu weng kam ia katei ka Nongtrei ASHA, kadei hadien ba ka la leit ban iarap ia katei ka Lanot, da kaba leit ialam sha Hospital bad ruh ban iaid sha ki lynti ka Ain halor katei ka jingshah lehbein ia katei ka samla.
Haba iadei bad katei ka jingjia, u MLA ka Jirang, u la ong ba kitei ki jait jingjia ym dei ban ailad hapoh ka imlang sahlang, namar kaei kaba la leh da kitei ki nongialam shnong, ka la bakla shaba palat bad kim pyrkhat shuh wat ia ka Nongtrei ASHA, kaba lah ruh ban ong ba ka la dei ka nongtrei kaba hakhmat eh ha kaba kum kane ka por ban iakhun pyrshah ia ka Khlam COVID-19.
Namarkata utei u MLA ka Jirang u la ong ba halor kum kitei ki jingjia, ka Ain hi kan sa leh ia kaba donkam baroh.
Nongpoh:Myn hynnin ka sngi ki nongialam ka Khasi Student Union, ki la leit ban pynkup burom ia u Wanlambok Rani, u khynnah ba dang 15 snem ka rta na ka shnong Umden Arka, Umroi, uba la lah ban pyllait im ia 4 ngut ki briew, kiba la jan ngam jyllop ha ka 12 tarik u Nailar hapoh ka Wah Umiam ha Ri Bhoi.
Lyngba katei ka sngi kaba ki la pynkup burom ia utei u khyn nah, ki nongialam ka KSU, kaba kynthup ia u Samla Biangbor Paliar, Vice-President ka KSU Sengkmie, u Samla Ferdynald Kharkamni, President ka KSU ha Ri Bhoi lem bad kiwei ki nongialam ka KSU, ki la dawa na ka sorkar ba ka dei ban ithuh kyrpang kum u Riewshlur ia utei u khynnah, namar ki kam ba shlur jong u bad uba la lah ban pyllait im ia ki mynsiem briew.
Ha ka jingialang kaba lyngkot ban pynkup burom ia utei u khynnah 15 snem, ki nongialam ka KSU, ki la ong ba utei u khynnah u don ia ka hok ban ioh jingiaroh bad ruh ban ioh ia ka khusnam Riewshlur, namar ki kam kiba u la leh ka long ban pyllait im ia ki mynsiem briew bad kaei ka kam kaba u la leh, ka long ba u kloi ban lenlade na ka bynta ban pyllait im ia kiwei pat ki mynsiem.
Haba iadei bad katei ka jingpynkup burom ia utei u khynnah, kitei ki KSU, ki la ai pynkup ia u da ka Jain Ryndia, nangta ka Memento bad ka pisa, ia kaba ki la aiti sha utei u khynnah, kaba ki nongialam ka KSU, ki la sngew ba u dei u riewshlur bad uba ki dkhot ka seng ki dei ban bud ia ki dienjat jong utei u khynnah, uba la kloi ban aiti ia ka jingim lade na ka bynta ban pyllait im ia kiwei.
Kiba la donlang ha katei ka sngi, ki kynthup ia ka Kong Phrilda Rani, ka Kmie u Wallambok Rani, u Bah Skurming Jana, Rangbah shnong ka Umden Arka, u Bah Siral Marbaniang, Chairman ka Durbar Pyllun Umden Arka lem bad kiwei de ki riew rangbah jong katei ka thain.
Ka Kangana Ranaut, ka iai bteng ban ther tyngeh ia ka Shiv Sena bad mynta ka sngi, ka la kynthoh, da kaba pyn kylla kyrteng na ka Shiv Sena, sha ka Sonia Sena.
Hynnin ka sngi, ka  Brihanmumbai Municipal Corporation (BMC), ka la pynpra ia shi bynta jong ka iing jongka Kangana, kaba don ha  Pali Hill ha Bandra, Mumbai.
Kum ka jingsngew pyrshah halor ka jingshah pynpra jong ka iing jongka, ka Kangana, ka la kynnoh, ba ka Shiv Sena, ka la die ia ka jinglong jingman jongka, na ka bynta ban ioh ban synshar bad mynta, ka ong ba katei ka seng, kam dei shuh ka Shiv Sena, hynrei, ka die ka Sonia Sena.
Ka Kangana, ka kynnoh ruh ia ki briew jong ka BMC, ba ki dei ki runar, namar ba ki pynpra ia ka iing jongka.
La pynpra ia ka iing jongka Kangana, hynnin ka sngi, ha ka por 11 baje mynstep bad la sangeh hadien ba la pynpra shi kynta shiteng, hadien ba la pynmih ia ka hukum ban sangeh da ka Bombay High Court.
Ka Kangana bad u riew said jongka, ki kynnoh ba katei ka dei ka jing pynpra ba beain bad ka jing pynpra ia ka iing jongka, ka dei namar ba ka kren pyrshah, halor ka jing donkti ki riew pyntriem ha  ‘Bullywood’.
Ka jing ia bitar, hapdeng ka Shiv Sena bad ka Kangana Ranaut, ka dei hadien ba ka kynnoh ba ka jinglong jingman ha Mumbai, ka long kum ha Pakistan Occupied Kashmir (POK).
Shillong:U Bah Metbah Lyngdoh U President jong ka party UDP halor ka jingdap ar snem shiteng jong ka sorkar synrop Meghalaya Democratic Alliance u la ong ba ka sorkar MDA ka dei ka sorkar kaba la trei bha khamtam ha kum kane ka por ba don ka khlam Covid -19 bad kane ka Sorkar MDA kan neh haduh ba kut ka san snem.
Halor ka jingkyn noh jong ka party BJP ia ka JHADC bad ka GHADC na ka liang u U bah Metbah Lyngdoh u president jong ka party UDP, u la ong ba kane ka dei ka rai jong ki MDC jong ka JHADC bad ki MDC jong ka GHADC bad ha ba don kano kano ka jingeh haba ia don lang ha ka sorkar dei ban ia kren hapoh ka MDA.
Haba lor ka jingbujli myntri u la ong ba kum ka party UDP kaba dei kawei na ki party kaba bun ki MLA ha kane ka sorkar MDA kim shym pat ia kren ei ei halor kane ka bynta.
Babu Kular KhongjiremWat la ka jingioh khniang jingpang Covid -19 jong ki briew ha kane ka state jongngi ka la nangkiew man ka sngi,hynrei kiba ioh jingkoit pat ki kham bun ban ia kiba ioh thymmai.
Kane ka paw na ka report ba la ai ka sorkar man ka sngi sha ki lad pathai khubor.
Haba iaid sha rum sha neng,khamtam sawdong jong ka Iewduh,Motphran,Khyndai-lad,Garikana bad sha kiwei kiwei ki jaka jong ka sor Shillong,i kumba ka jinglong jong ka pyrthei ka la i thanda haba ia nujor bad kito ki bnai ba la dep ba ki briew ki kyiuh ki syier shisha hi that.
Ki dukan die madan ki la sdang dap biang mam harud surok bad ha shi lynter ki lynti iaid kjat jong ka Iewduh,Motphran,Khyndai-lad bad sha kiwei de ki jaka ka sor Shillong.
Ka jingia die ia thied ki paidbah ruh i kumba ka la sdang thnam bad sdang long biang kumba ju long(normal).
Ki nongdie ki nongthied,ki nongiaid ki nongieng ruh ki iaid ki leh hi kumba ju long mynshwa.
Hooid,don hi kiba bat ia ki protocol da kaba deng mask bad bun ruh kiba shu ia leh mynleh deng style tang ha ryngdang ne ha tmoh tang ban lait ka shah dain kuna(fine).
Ki pulit ruh mynta kim da pyrkhing shuh kumba mynshwa.
Ki shu ia shong bad peit kai lyngngeh ban pyndep la ka kamram(duty) da kaba muja ialehkai mobile artad ha ki jaka ap jongki.
Lada ki briew ki sait kti ruh long,lada ym sait ruh long hi mynta.
Lada phi kwah sanitizer ruh long lada phim kwah ruh long hi.
Tangba, phi dei ban don ka mask kim da salia than shuh.
Ka daw ka long ba bun ki pulit nongpeit nong phikir(security) ki la ngiah, ki la thait bad jlep hi ban phikir bun bun sngi bad bun bun taiew khamtam ia u paidbah ba bun ba lang(mob).
Ki jingbun ki kali ruh kaba i shi rukom hi.
Donbok ba dang treikam ki odd bad even number ia ki kali,ka dang kham lait ka dheng kali(bock kali) nalor ba kim pat shah ban wan ki kali Tourist na Assam.
Jin lada ka la sdang lei ka skul naduh ki bnai October ei ei kumba kwah ka sorkar India,kiei kiei kin kham kylla dur shuh shuh da kumwei pat ban nang ban ia im lang(adapt) bad une u khniang jingpang Covid-19.
Ha ki por mynshwa,ki don bun ki jingpang kiba shyrkhei bad bun ki briew ki tieng ia ka prie bad pynhiar(chorera) bad da ki hajar bad ki lak ngut ki mynsiem briew kiba la iap ha kane ka jingpang.
U niangthylliew(small pox) ruh uba la pyniap briew lah bun hajar ha ki por hyndai.
Ha ki snem 80s pat, ka jingpang TB kala long kaba shyrkhei tam bad bun bha ki briew ki pyn jngai ia lade na kiba ioh ia kane ka jingpang.
Mynta pat sa ka jingpang bampong(Cancer) kaba ym pat don dawai satia ban pynkoit ia ka.
Katkum ka report jongka sorkar India, kham bun ki briew kiba iap na ka jing pang Cancer ban ia kiba iap na ka jingpang Covid-19 ha ka shi sngi shi sngi.
Ka jingpang Low bad High blood pressure(BP) lei kaba kynrei man u/ka briew.
Yn nai ia kren ia kiba pang dap lyer(gastric) kiba don la jan man ki briew bad tang shu bakla ne duna bam ruh,wut wut sha painkhana(toilet) beit khlem lah shah shuh.
Ki paidbah namarkata,ki dei ban husiar ia lade da lade.
Ka jingiada (prevention) ka kham bha(is better) ban ia kaba ioh jingkoit(cure), namar shisien ba la ioh pang te,la lut jhor artad.
Ban shu ia tieng biej eh ruh kam dei kum ki riew hyndai kiba dang shu ngeit biej(superstition)ia kiei kiei ki bym dei bad kibym shisha satia.
Lada phi leh shlur palat ruh,ynda phi la ngat,phin sa babe kylla ia la ka jong ka jingleh la jong.
Kumta,iaid, ieng da ka jing husiar,leit die-leit thied bad kamai kajih da ka jing husiar( be alert).
Hap leit hi la ka kam ka jam ban ioh kamai kajih la i jong i jong i kam kampher, tangba, kynmaw ia U Blei ba un ker un da ia phi na kine kiei kiei baroh.
U Blei u lah tip khambha ban ia kaba phi thmu maphi ban leh.
Kaei ka EIA.
Khyndiat shaphang jong ka kum ka jinglamphrang.
Ka Environmental Impact Assessment (EIA 2020) kadei kata ka Ain kaba la wanrah da ka sorkar India ha kaba iadei bad ka Kam mariang, bad kane ka draft thymmai Jong kane ka Ain Kan Weng noh ia kita ki Jing pynskhem kum ka public hearing, ka public consultation khamtam ia ki trai jaka bad kumjuh ruh ia ki states, kamut ba ki Shu Leh Bor bad thombor ia kaei kaba ki kwah kata kadei ka jingthmu Jong kito ki briew kiba wanrah bad kiba kwah ban pynlong Ain ia kane ka EIA 2020.
Ka Environmental Impact Assesment notification 2020 mynta pat ka dei tang ka draft ban pynlong ain ia ka, ka hap ban iaid lyngba ka parliament jong ka Ri India kata kaba mut ka hap ban ioh iaka jingmynjur na baroh artylli ki ingdorbar jong ka parliament kata, ka Lok Sabha bad ka Rajya Sabha.
Kane ka EIA notification 2020 ka long ka bym shai bad ym sngewthuh bha hato ka dei kata ka ain ka ban pynbha ne pynsniew iaka mariang? bad hato kane ka draft thymmai jong ka EIA notification 2020 kan pynjyrngam ia ka mariang da kaba ka pynshlur ia ki paidbah jong ka Ri ban thung dieng ne kan pynsniew iaka mariang da kaban pynkhyllem ia ki dieng ki siej bad khlong ia ki marpoh khyndew kat kaba don khlem pyrkhat shuh ia ka lawei ka ban sa wan!.
Ka jingktah bad ka jingma jong ka Draft EIA notification 2020.
Katkum ka draft thymmai jong ka Environmental Impact Assesment notification 2020 lada uno uno uba pyrshah ia ka jingthmu jong ka sorkar katkum ka EIA 2020, ka sorkar kan kem bad pyngngat ia ki ha ki kyndon ain bad ka lah ban file Sou Moto ia kino kino ki nongpynkhein(Violators) ia kane ka ain.
Kito kiba ka sorkar ka khein ba kidei ki nongpyrshah iaka jingthmu jong ka kan khein ia ki ba ki dei ki nongpynthut ia ka roi ka par ha ka ri.
Hynrei ngi iohi ba ka jingeh kaba khraw kaba la khang lynti ia ngi bad khamtam eh ia kito ki stake holders lane ki trai jaka-puta ba kim don hok shuh wat tang ban kren ne pynpaw iaka sur ka jong ki, bad shuh shuh ngi iohi ba naduh ka public hearing, public consultation bad ka public complaint ba kim lah shuh ban pynsawa ia ka sur jong ki paidbah ne ban shim ia ka rai ban pyrshah ia kaei kaei kaba kim sngewiahap ne sngewtynnad ia ka jingthmu ne ka jingleh jong ka sorkar.
Ia kane la dep thoh shai haka page kaba 29 jong ka Draft thymmai jong ka EIA 2020.
Bad nalor kata ngi iohi ruh ba ka don ka jingiapher hapdeng ka EIA 2006 bad ka EIA 2020 ba ka response period katkum ka notification 2006 ba ka public notification project jong ka EIA 2006 ka dei 30 sngi katba ka EIA 2020 pat ka public response ka lah pynduna noh na ka 30 sngi shaduh sha ka 20 sngi.
Kane ka long ruh kum ka jingshim kabu khamtam ha kum kane ka por jong ka khlam covid-19 ba ki briew kim lah ban mih shabar ne ban ialum paidbah namar ki tieng ioh ba une u khlam covid-19 un ioh ban ktah iaka koit ka khiah jong ki.
Kane ka dei ka daw ba kumno ka sorkar ka pyrkhat ba  kat ki briew khamtam kiba na ki shnong kyndong ki dei ban sngewthuh bad ki dei ban ioh ka jingpynshai ha shuwa ba kin pyntrei kam ia kano kano ka project khamtam ki National project.
Bad kumno ki breiw ki lah ban register iaka complaint jong ki tang hapoh ka 20 sngi? Bad kumno kin pyrkhat iaka lawei bad ka pateng ka ban sa wan.
Kane ka dei ka jingleh donbor bad thombor jong ka sorkar ia ka hok longtrai man trai jong ngi.
Ka EIA 2020 ka kdew ruh ba kano kano ka project khlem ka environment clearance(E.
C) kan bteng bad iaid beit sha khmat ban pyntrei ia kano kano ka project.
Ka E.
C kan sa peit bad bishar hadien ia kiei kiei baroh bad phah siew ruh ia ka kuna (fine) ha ka dor kaba rit katkum ka jingpynjulor ha ka por ba trei ia ka project.
Bad ha kajuh ka por ruh kumno ba kane ka Environmental Impact Assessment bad katno ngut ki mynsiem bad ki jingim briew ka buh ha ki jingma kim patiaw ne pyrkhat ia kata.
Kane Kan ktah bha khamtam ia kito ki briew kiba sah ha kato ka jaka lane kiba sah hajan ka to ka jaka ba don ki mar poh khyndew kum U Uranium, dewiong, petrol bad kumta ter ter.
Khnang ban iashai paidbah naduh na sor shaduh nongkyndong ka dei ka kamram jong ngi iwei pa iwei ban pynshai paidbah bad khamtam sha kito ki jaka nongkyndong ba kin ia shai bad ban sngewthuh kaei kane ka EIA 2020 bad kaei ka jingktah na kane ka jingthmu ka jong ka? Katkum ka Report ba la ioh lum jingtip ki don kumba haduh 12 tylli ki jylla kiba hap hapoh ki Indians Himalayas.
Kumba haduh 80 million ki im bad shaniah ha ka mariang, ki im da ka rep ka riang bad ban pyndap iala ka iing ka sem.
Lada kane ka draft thymmai jong ka EIA 2020 kan ioh ban long ain ka jingjot ka lah wan lypa.
Kane kan ktah ia ka mei mariang bad kumjuh ruh ia ki jaid jingthaw kiba ym tang ia ngi Ki briew hynrei kan ktah ruh wat ia ki mrad ki mreng, ki syntiew ki skud bad bun ki jingthung jingtep.
Ki samla bad kumjuh ruh kito kiba trei ha ki kam pynneh mariang ki la sngew bynniaw bad khih khuslai jingmut namar ba ki tieng ioh ba kane ka EIA 2020 kan long ain ha kine ki sngi ki ban wan.
Kane ka EIA 2020 kan ym ktah tang ia kawei ne ar ki jylla hynrei iaka Ri hi baroh kawei bad kumjuh ruh iaka pyrthei bad khamtam eh ia ka Ri Khasi jong ngi.
Haba ngi phai sha ka Ri Khasi ka jong ngi, ngi tip ba ka Ri Khasi kadei ka Ri kaba khampher na kiwei pat ki jylla la ka dei hapoh ka ri India ne ha ka pyrthei hi baroh kawei.
Ka jingiapher naduh ka riti ka dustur bad ki riti bat khyndew bat shyiap, takadaw ngi long kiba kham pher na kiwei ki jaidbynriew ha ri India.
Ka jingma kaba la ap lypa iaka jylla ka jong ngi ka long ba lada kane ka EIA 2020 ka ioh ban long ain ka sorkar India kan sa wan leh donbor ne thombor ia ka hok longtrai jong ngi khamtam iaka khyndew ka shyiap ka jong ngi.
Namar ka jylla jong ngi kadei ka jylla ka riewspah ha kaba iadei bad ka jingdon ki mar poh khyndew naduh u dewiong, u Mawshun, Mawlein bad kiwei kiwei khamtam lei lei u Uranium.
Katkum kane ka EIA 2020, ka sorkar ka lah ban leh da ka bor halor ka khyndew ka syiap jong ngi, kamut ba ia kito ki marpoh khyndew kiba don ha ki jaka ki puta jong ngi hadien baka sorkar ka la lah ban pyndep ban leh iaka survey lada ka lap ne shem ia kita kiba ka donkam, kan sa tih bad khlong da ka bor, kane ka jingleh ka sorkar lyngba kane ka EIA 2020 ka pyni ba ngi ki trai jaka kiba long ki trai iaka khyndew ka shyiap ngi long tang kum ki mraw ha la ka jong ka ri.
Kane kan pynsniew dur noh ruh wat ia ki riti ki dustur ka jong ngi bad khamtam, kan pynsniew dur ia kane ka Ri kaba ieit ba thoin ka ri kaba la ioh laidluid da ka jingia um snam ki longshwa manshwa jong ngi.
Kaba ma shuh shuh ka long ba ngi iohi ba na ka por sha ka por ba ka sorkar pdeng ka don ka jingthmu barieh( Hidden agenda) ban tih ia u Uranium bad lada kane ka EIA 2020 kan long ain, kata ki lah ruh wat ban tih ia u Uranium na kane ka Ri baieit jong ngi da kaba leh bor bad thombor da kane ka ain ia ki jaka ki puta ki jong ngi, kan dei ka jingjot kaba khraw bad kan pynjot syndon ia kane ka ri baieit jong ngi ym tang u Uranium hynrei ki marpoh khyndew kiba don ha kane ka ri jong ngi la ki long kiba ngi la tip ne kiba ngim pat tip ruh.
Lada ki leh da ka bor kumta, kane kan long kum ka khlam ka ban pyntroin bad pynduh pyndam noh iaka jaidbynriew.
Nalor kata, ka mei mariang naduh ki khlaw ki btap kin sa jot bad duh lut naduh ki mrad ki mreng, ki sim ki doh kin sa jah rngai noh, bad ki um ki wah, ki kshaid ki thwei kiba itynnad kin sa rngad bad jah noh bad kane kan long ka jingeh kaba ngi kum ka jaidbynriew ngin sa ioh ban mad lada kane ka EIA 2020 kan trei kam.
Kane ka EIA 2020 ka long kaba shyrkhei haduh katta katta, kadei kata ka ain kaba iuhroit ia ka hok longtrai u paidbah ba bun ba lang khamtam ia ngi ki jaidbynriew rit paid.
Ka jylla jong ngi ka riewspah bha ha ka liang ka kam jngohkai pyrthei, lada pynjulor lut ia ki khlaw ki btap kane kan sa pynduh noh iaka jingitynnad jong ka jylla bad kumba ngi tip ba ka tourism kadei kawei na ki ba ai jingmyntoi ia ki khun samla ha ka ai kam ai jam bad kumjuh ruh ka sorkar jylla ka ioh khajna(revenue) kaba heh na kane ka kam jngohkai pyrthei.
Te lada kane ka EIA 2020 kan long ain ka sorkar jylla ruh kan mad iaka jingduhnong kaba khraw bad ka jingduh kam bad ka jingkyrduh kam ki khun samla ruh kan nang kham jur.
Ym dei tang kata ki paidbah kiba bun kiba im kamai da ka rep ka riang ruh kin mad ia shibun ki jingeh khamtam lei iaka pateng ka ban sa wan.
Katkum ka EIA 2020, ka pyni ba ka sorkar kam burom ia u ba duk ba suk hynrei ka burom ia kiba riewspah bad kiba donbor namar ka sngap iaka sur u ba riewspah ym iaka sur uba duk.
Ka sorkar ka wanrah da ki company kiba heh na kylleng ki ri jong ka pyrthei ban wan kjit iaka spah ka phew kaba don ha kane ka ri ka jong ngi, kum ha ka por jong ka sorkar phareng bad kin sa ieh ia ngi sa tang ka shynrong.
Kine ki company kin pynbiej da kaba kin ai kam ai jam ia ki khun samla jong ka ri hynrei kine ki company ki long thik kum ki kruin ba bam napoh napoh ban pynjot ia ka ri ka jong ngi.
Kaba sah mynta ka long ba ngi hap ban ieng rangbah ban ia tylli da kawei ka sur ban pyrshah tyngeh katba kane ka ain kaba dang dei tang ka draft.
Lada ngim kren mynta katba dang don ka por kam myntoi ia ngi ba ngin kren da la dep ka kam.
Kane ka dei ka kamram jong ngi iwei pa iwei ban pynsngewthuh paidbah ha kylleng ka Ri Khasi naduh sor shaduh nongkyndong, ngi dei ban kynmaw ba ngim dei ban shim sting ia kane.
Kane ka dei ka kam iap ka kam im jong ka jaidbynriew.
Kane ka long kaba donkam ba man uwei pa uwei u dei ban tip bad sngewthuh ia kane ka jingma ka ban sa wan hiar thma ia ngi, kumta ngi dei ban long kiba la pynkhreh.
Kane ka long ruh ka jingpynkynmaw ba katba ngi dang ioh ban long trai halor ka khyndew ka shyiap jong ngi kata ka mut ba ka jaidbynriew ka dang im, bad lada ngi duh noh ia ka jinglong trai ia ka khyndew, ngi la duh noh ia ka Ri.
Lada ngi la duh noh iaka jinglong trai halor khyndew ka shyiap , ngi long satang ki nong shongwai ha la ka jong ka khyndew ka shyiap, ka long thik kumba ngi shongwai ha ka iing jongno re jongno hapoh ka jingkhmih bad ka jingpyniaid ka jong ki bad ki lah ruh ban beh ia ngi ha kano kano ka por katba ki sngewmon.
Namarkata, ha shwa ba ngin long tang kum ki nongshongwai ha la ka jong ka khyndew ka shyiap ne ka ri ngi dei ban leh eiei mynta katba ym pat dier ka por.
Namarkata, ngi dei ban kylli, pan jingpynshai naka sorkar pdeng bad ban pyrshah ruh lada kam sngap ia ki jingkren ne ki jingdawa ki jong ngi shaphang kane ka Draft EIA 2020, lymda kumta ngin hap ban pynkhreh ban ia shem ia ki jingeh ki ban sa wan ban jia ha ka lashai la shi sngi!.
Kumta na ka liang jong ngi, ngim lah ban batai lut ia ki jingthoh jong kane ka Draft EIA 2020 notification.
Kumta, ngi kyrpad ia phi ki paidbah nongpule baieit ban sngewbha ban shim khia ha ka ban pule shaphang kane ka ain khnang ba ngin ia sngewthuh shai ia ka jingmut jong ka.
Kane ka dei ban phriang ym tang ha ka ri khasi hynrei kadei ban saphriang ruh ha baroh kawei ka ri khnang ba ngin lah ban ieng pyrshah bad ban ialeh tyngeh ban ym ailad da lei lei ruh em ba kane ka Draft EIA 2020 kan long ka aiñ.
Shillong: Na ka daw jong ka khlam  Coronavirus, kumta ka  100 Drums Wangala Organising Committee, kaba ia kynduh hynnin ka sngi, ha Asanang; ka la rai ban nym pynlong ia ka jing rakhe  shispah ksing lane 100 Drums Wangala Festival 2020.
Katei ka jingrakhe ka dei ban long ha ka  12, 13, 14 tarik Naiwieng 2020, katba kum ka kyrwoh na U  Convenor, Publicity Committee, 100 Drums Wangala Organising Committee.
Shillong: Mynta ka sngi, ki la don sa arngut kiba la khlad noh na u khñiang jingpang COVID-19 ha ka jylla ha kaba baroh arngut kidei kiba khlad ha Nazareth Hospital, Shillong bad kiba khlad noh baroh ki la long 19 ngut haduh mynta.
Ka Usha Paul, 58 snem ka rta ka dei kaba na Laban bad ka la khlad noh ha shuwa ban poi ha Nazareth Hospital hynnin ka sngi ha ka por kumba 7:40 baje janmiet.
Ia ka daw ka jingiap jong ka, la iathuh ba ka la don ka jingshitom ha ka blood pressure bad ka dei ruh iba pang shini bad kaba dang dih ia ki dawai man ka por katkum ka jingiathuh jong kiba ha ing.
La iathuh ba ka la  khlad noh ha shuwa ban poi ha hospital bad ynda la shim ia ka sample jong ka la shem ba ka don ia u COVID-19.
Sa kawei pat kaba la khlad ka dei kaba la tip kyrteng kum ka Tebu Chetri, 78 snem ka rta kaba sah ha Qualapatty, Garikhana.
La sumar ia ka ha Nazareth Hospital naduh ka 8 tarik u Nailur 2020 bad ka la khlad noh ha ka step jong ka 9 tarik ha ka por kumba 6:20 mynstep ha Nazareth Hospital.
Ia ka daw ka jingkhlad jong ka, la iathuh ba ka la ioh ia ka jingshitom COVID-19 pneumonia bad ka la don ruh ia ka jingpang diabetic bad hypertention.
Ka jingdon kiba ioh pang covid ha Assam, mynta ka sngi, ka kiew da  2,243 ngut bad baroh kiba ioh ia ka jingpang ha katei ka Jylla, ka la poi sha ka  1,33,066.
Kitei kiba ioh pang thymmai, ki kynthup ia 641 ngut na Kamrup Metro District, 170 ngut na Dibrugarh, 140 ngut na Jorhat bad 106 ngut na Lakhimpur.
Ka Assam, ka don mynta  31,428ngut kiba dang don ia katei ka jingpang bad kiba iap mynta ka sngi, ki long 18 ngut bad baroh kiba iap, ki la poi sha ka 396 ngut.
Shillong:Myn hynnin ka sngi, ka sorkar Jylla, ka la thaw ia ka komiti, ban pynkhreh, na bynta ka jingplie ia ki iingmane ha ka Jylla, tangba ha katei ka komiti, la kynthup tang ia ki dkhot jong ka Shillong All Faith Forum (SAFF), ha kaba ki don ki dkhot jong ka Balang All Saints, Balang Katholik bad na ka liang ki kynhun niam Hindu.
Na ka liang jong ka Balang Presbyterian, la iohi, ba kim don ki dkhot kiba don ha katei ka komiti.
Haba iakren bad U Pastor EH Kharkong ngor, uba dei ruh U Secretary jong ka SAFF, u iathuh ba ka jingleit jongu ban don bynta ha katei ka forum jong ki kynhun niam, ka dei ka jingleit jongu hi shimet bad u ong “Nga leit hi shimet sha ka SAFF, nga khlem pan jingbit jongno jongno".
Haba iathuh pat, la ia ka jingthaw ia ka komiti ban plie ia ki iingmane, un iathuh ne em sha ki nongialam jong ka Balang Presbyterian, ula ong “Ia ka rai, yn nym pyntip" bad ula ong ruh ym don ba phah ruh ba un leit iatrei lang sha katei ka Forum.
U Pastor Kharkongngor, u shu iathuh, ba u sngew iahap jingmut dalade hi, ban thaw ia ka SAFF, kaba ki don ki kynhun niam bapher bad ula pynkynmaw ba ka jingialang, kaba nyngkong, la pynlong ha Cathedral Parish, ha U Naitung 2020, ha kaba ki don 4,5 ngut ki Pastor ka Balang Presbyterian, kiba la leit ia shim bynta lang.
Hynnin ka sngi, ka sorkar Meghalaya, ka la thaw ia ka komiti, na ka bynta ki kyndon lane ki SOP ban plie biang ia ki iingmane.
U MS Rao, Chief Secretary ka sorkar Meghalaya, un dei u chairman, U Bah CVD Diengdoh, un dei U Member Secretary bad ki dkhot kin long U Dr.
Aman Warr, DHS (MI), nangta U Rev Dr P Lyngdoh, President, Shillong All Faiths Forum, U Fr John Madur, Vice-President, Shillong All Faiths Forum, U Rev EH Kharkongngor, Secretary, Shillong All Faiths Forum, bad U Naba Bhattacharjee, Joint Secretery, jong ka Shillong All Faiths Forum, ong ka kyrwoh na U Joint Secretary jong ka sorkar Meghalaya, Home (Political) Department.
Nongpoh: La ioh jingtip ba ka kaiphod (Report) jong u Bah Sosthenes Sohtun, MLA Jirang, ym pat ioh haduh mynta ka janmiet, kata hadien lai sngi ba u la leit ban shah Test COVID-19 ialade hapoh ka Screening Centre for COVID-19 kaba don ha Lum Nongthymmai Byrnihat, Ri Bhoi, ia kaba u la shah test ialade lyngba ka RTPCR Test.
U Bah Sosthenes Sohtun, uba la leit ban shah Test ialade hapoh katei ka Screening Centre kaba don ha Byrnihat mynha ka sngi U Blei, kata ha ma 6 tarik, hynrei kat haduh mynta um pat ioh ia ka Kaiphod halor katei ka jingleit shah Test jong u bad kat haduh mynta ym pat tip la katei ka Kaiphod kan pyni ba utei u MLA u la shah ktah ne em ha ka khlam COVID-19.
Lah ruh ban kdew hangne, ba ha katei ka sngi kaba utei u Nongmihkhamt ka Jirang Constituency, u la leit ban shah test ialade, ka long ba un pynthikna ialade la u la shah ktah ne em ha ka khlam COVID-19, namar u dei u Nongmihkham uba pdiang sngewbha haba ki briew ki kwah ban kynduh ia u bad khamtam eh ba u dei u Nongmihkhmat na ka thain kaba iajan eh bad ka Assam.
Dang ha ka sngi U Blei, utei u Nongmihkhmat ka Jirang, u la iathuh ba ka Kaiphod jong katei ka jingleit shah test jong u kan sa mih hadien arsngi bad ka ban sa pynpaw ba u MLA Jirang, hynrei haduh ba thoh ia kane ka khubor, la ioh jingtip ba utei u MLA Jirang um pat ioh ia ka kaiphod.
Phi bakla ban thoh ka screening test address.
kam dei re lum Nongthymmai hynrei ka dei lum nongrim.
Shillong: Na ka jingdon jong uba ioh pang covid 19, kumta ka  District Magistrate, East Khasi Hills District, mynta ka sngi, ka la rai ban khang dam ia ka ka  gate 1 shaduh sha Boy’s Hostel, Institute of Hotel Management (IHM), Mawdiangdiang bad kumjuh ia ka phyllaw jong U  S.
G.
Estamur, Satbas Cottage at Nongrimmaw Block-B.
Ha kawei pat ka khubor, la pyntip ba la rai ban khang dam ia ka  Birma Jalan, compound C/o Ganesh Store, pyrshah Income Tax Quarter, Keating Road.
Shillong: Mynta ka sngi u  lamphang ka iing dorbar thawain ka jylla u bah Metbah Lyngdoh u la wan ban jurip ia ka jingtei ia ka ingdorbar ka ba thymmai ka ba don ha Mawdiangdiang ha kaba u la iathuh ba ka jingtei ia ka ne ka ingdorbar thymmai ka la dep kumba 50 % bad yn pyndep noh ia ka ne ka jingtei ia ka ne ka ingdorbar thymmai ha u bnai Nohprah 2021.
Haba ia kren bad ki lad pathai khubor u bah Metbah Lyngdoh u la iathuh ba ka jingpyntrei ia kane ka ingdorbar ka la iaid shakhmat ha kaba haduh mynta kumba 50 % na ka jingtrei la dep ban pyndep bad la buh ruh ia ka thong ba ia ka dorbar mang tyngka jong u snem 2021-22 yn pynlong ha kane ka iing dorbar ba thymmai.
U bah Metbah u la iathuh ba ka  jingmang pisa na ka bynta kane ka iing dorbar ka long T.
127.
76/- klur, hynrei la buh kylluid ba yn lah ban pyndep ia ka hapoh ka T.
141/- klur  ha ka jaka kaba heh kumba  80 acre.
Ha kaba iadei bad ka jinglut jingsep u bah  u la ong  “Halor ka jingpynlut ia kane ka jingtrei,  nga la dep ban ia kren bad  u myntri rangbah ka jylla u, Conrad K Sangma, ha kaba u la kular ba kan ym don kano kano  ka jingeh ha ka liang ka pisa ha ka ba iadei bad ka jingpyndep noh ia ka ne ka jingtei.
"  U bah Metbah  ha ka wei ka liang u la kubur ruh ba namar ka khlam Covid -19  ka don ka jingsuki ha ka rukom pyntrei ia kane ka project na ka jingduna ki nongtrei “Ki  contractor ki ba pyntrei ia ka ne ka jingtei ki la mad shibun ki jingeh ha ka ba iadei bad ki nongtrei, ha kaba iadei bad ka ne  nga  la dep ban iakren bad ka political department ba kan peit ha lor ka ne ka bynta ban wanrah ia ki skill labour kiba dei na shabar ka jylla.
"U la iathuh ruh ba kane ka jingtei kaba mynta ka dei ka bynta kaba nyngkong bad ha dien kane kin sa bud kiwei kiwei ki jingtei na ka bynta ka jingdon kam ka iing dorbar thawain kum ka ophis ia ki nongtrei, ka Hostel ia ki MLA, ki nongtrei bad ka jingpynkhreh ban ka jinglut baroh kan long T.
500 klur kat ban da dep lut baroh.
Shillong: U Dr.
Aman War, DHS(MI) u la iathuh ba na ki 121 ngut kiba ioh ia u khñiang jingpang COVID-19 ha ka jylla; ha East Khasi Hills ki don 30 ngut bad na kine, 20 ngut ki dei ki high risk contact, 3 ngut kiba leh ia ka random sampling ha Keating Road, 2 ngut ki dei na ka armed forces, 4 ngut ki dei ki ILI cases bad iwei i dei ba leh ia ka random sampling ha Police Bazar.
Ha Ri Bhoi ki don 2 ngut ha kaba iwei idei i high risk bad iwei i dei na ka armed forces, ha South Garo Hills ki don 4 ngut bad baroh ki dei kiba leh ia ka random sampling ha Baghmara Market.
Ha West Garo Hills ki don 25 ngut ha kaba 11 ngut kidei na ka Armed forces, iwei I dei ba wanphai na shabar, 2 ngut kidei ba leh ia ka random test ha Rongram Bazar, 3 ngut kidei ki high risk contact, iwei i dei ba leh ia ka random test ha AOC Bazar, 6 ngut kidei ba leh ia ka random sampling ha Babupara, iwei idei ba leh ia ka random sampling ha Phulbari.
Ha West Khasi Hills i don tang iwei iba dei i high risk contact; ha East Jaintia Hills ki don 59 ngut bad baroh ki dei kiba kiba leh ia ka random Sampling ha Lumshnong Star Cement Factory.
Shillong: Ka Synjuk Waheh Shnong War Jaintia Amlarem, ka pynpaw ka jingpyrshah kaba jur ha kaba ia dei bad ka jingthmu ka company JICA ban thaw surok lyngba ka Dawki PHC, kaba don ha poh ka shnong Bakur Dawki west jaintia hills.
La iathuh ba ia katei ka surok, yn pyntrei da ka National Highway and Infrastructure Development Corporation Limited (NHIDCL) bad ia ka pisa, yn bei da ka JICA, kaba dei ka kompeni na Japan.
Haba kren sha ki lad Pathai khubor u bah Daniel Khongsit Waheh Shnong Bakur u ba dei ruh u president ka Synjuk ki Waheh Shnong War jaintia u pynpaw ba ki 27 tylli ki Shnong kiba hap ha poh ka jingpeit bad ai jingsumar jong kane ka Hospital bad kumjuh ruh na ki shnong jongka Shiliang wah umngot East khasi hills, ha ka jingialang ba la long ha ka 7tarik mynta u bnai ha Bakur, ki la pynpaw ka jingpyrshah ia ka company bad ia ka sorkar kaba thmu ban shna ia u ne u surok thymmai u ban iaid lyngba ka Hospital ba ki dei ban pynsangeh noh shwa ia ka rai ban pyn iaid  lyngba ka Hospital PHC Dawki bad ban leh biang ia ka laint ba thymmai, namar ka lad ka don ban pynkynriah ia u ne u surok ban lait ka Hospital.
Ka Synjuk kan ieng ha ka nongrim ban nym ai lad ban pynduh pyndam ia kane ka Hospital namar kumba ka long mynta, ka shitom bha ban ioh jaka ban shna Hospital sha wei pat.
Ka jingdon kane ka Hospital ha poh shnong Bakur Dawki namar ba ka dei ka jaka iew bad ka jaka ba mar khap bad ka East khasi hills bad kumjuh ka khap pud bad ka Bangladesh ka ai jingmyntoi shibun iaki paid bah, kumta ka sorkar ka dei ban shim khia ban pynbeit ia kane ka jingeh u paidbah ka thain.
Shillong: U Director of Health Services jong ka jylla, u Dr.
Aman War, u la iathuh ba kiba ioh thymmai ia u khñiang jingpang coronavirus ha ka jylla ki la don haduh 121 ngut bad haduh mynta kiba don ia une u khñiang jingpang ki la don 1,335 ngut.
Ha East Khasi Hills District ki don 30 ngut kiba ioh thymmai ia une u khñiang jingpang, ha kaba 2 ngut ki dei na ka armed forces bad 28 ngut kidei ki riewpaidbah, ha Ri Bhoi District ki don 2 ngut ha kaba iwei idei na ka Armed Forces bad iwei i riewpaidbah, ha West Garo Hills ki don 25 ngut kiba kynthup 11 ngut na ka armed forces bad 14 ngut ki riewpaidbah, ha West Khasi Hills don tang iwei bad ha East Jaintia Hills ki don 59 ngut.
La iathuh ba na kine ki 1,355 ngut, ha East Khasi Hills ki don 860 ngut kiba kynthup 152 ki armed forces bad 708 ngut ki riewpaidbah, ha West Khasi Hills District ki don 30 ngut, ha South West Khasi Hills i don tang iwei, ha Ri Bhoi district ki don 117 ngut kiba kynthup 31 ki armed forces bad 86 ki riewpaidbah, ha West Jaintia Hills district ki don 11 ngut, ha East Jaintia Hills district ki don 85 ngut, ha West Garo Hills district ki don 193 ngut kiba kynthup 97 ki armed forces bad 96 ki riewpaidbah, ha South West Garo Hills district ki don 5 ngut, ha South Garo hills ki don 20 ngut kiba dei baroh ki riewpaidbah, ha East Garo Hills district ki don 23 ngut bad ha North Garo Hills district ki don 9 ngut.
Kiba la jem na u khñiang jingpang coronavirus mynta ka sngi ki la don 107 ngut.
Na kine ki 107 ngut, 88 ngut kidei na East Khasi Hills, 2 ngut kidei na South West Garo Hills, 2 ngut na Ri- Bhoi district 2 ngut na East Garo Hills, 4 ngut na East Jaintia Hills, 5 ngut na West Garo Hills bad 4 ngut na North Garo Hills.
Shillong: Ka Hynniewtrep Youth Council ka la pynpaw ia ka  jingsngew lyngngoh ban iohi ba ki Seng Sain hima ki la sdang ia kren biang ia ka railway line ha ka Bri u Hynniewtrep.
Ka Seng ka buh jing kylli ba don aiu ha lyndet kaba pynkhoh reh ia kine ki Seng sainhima ban ia kren lynti rel.
Ka Seng ka kwah ban kren shai ba ka pyrshah ia ka lynti rel (passenger bad Goods)  bad ka ong ba  ym dei  ban ia kren ne phoh sniew lynt rel ha ka Bri u Hynniewtrep kat bym pat ioh ia ka Inner line permit bad kiwei ki ain ban pyrkhing ia ka jingwan tuid ki bar Jylla bad bar ri ha ka Jylla.
La ong shuh shuh ba ka jing pyrkhat ban shah tang ki rel kit mar ka long kum ka jingshah sngewbha ia ki dohlieh ban shna surok ha ka Bri u Hynniewtrep bad suki suki ki synshar syndon bad kan dei ka jing bakla kumba bakla shim jylla khlem pud ha ki snem ba ioh jylla.
Ka HYC ka ai khublei kyrpang ia ka KHADC ba ka la shim ka rai ban nym ai land NOC ban shna railway bad ngi kyntu ia ka JHADC, ia ki Trai kyndew bad ki dorbar trai ri naduh ki Dorbar shnong , Dorbar Raid bad ki Dorbar Hima ban ia pyrshah lang ia ka lynti rel, ong ka  kyrwoh na U Bah Roykupar Synrem General secretary, HYC, Seng kmie.
Shillong: Ka sorkar  Meghalaya, ka la thaw ia ka komiti, na ka bynta ki kyndon lane ki SOP ban plie biang ia ki iingmane.
U MS Rao, Chief Secretary ka sorkar Meghalaya, un dei u chairman, U Bah CVD Diengdoh, un dei U Member Secretary bad ki dkhot kin long U   Dr.
Aman Warr, DHS (MI), nangta U Rev Dr P Lyngdoh, President, Shillong All Faiths Forum,  U Fr John Madur, Vice-President, Shillong All Faiths Forum,  U Rev EH Kharkongngor, Secretary, Shillong All Faiths Forum, bad U Naba Bhattacharjee, Joint Secretery, jong ka  Shillong All Faiths Forum, ong ka kyrwoh na U Joint Secretary jong ka sorkar Meghalaya,  Home (Political) Department.
Kumta,ngi iohi ba ka dorbar ki Khasi hyndai kadei shisha kaba khuid tam,kaba shisha(khlem don jingleh thok),ka bym aili ia uno uno uba sngew khraw ne uno uno uba leh khraw tang ban ioh leh bein ia kiwei kiba kham rit bad kham duna.
Wat u syiem hi ruh um ju nud ban kren bakla ne kren thok ne kren bein iano iano.
Kynja uba pynpaw jingbitar ne kren ki ktien sniew ne kren bein iano iano ha ka dorbar kata,ki shu kynshi kyneh bad lada donkam, kim shah kiew dorbar shuh(suspension) lano lano ruh.
Ha ka Dorbar,ym ju bit ban shu leh bor ne thom bor.
Ym ju bit ruh ban shu kren nangang,kren ar sap ne kren khun ranap,baroh ki ia kren bin pa bin ia kaba dei suda.
Dei na kata ka daw ba, ka Dorbar ki Khasi hyndai la ju khot ia ka kum ‘ka dorbar Blei.
’ Don shisien hana, ba uwei u syiem hyndai u leh bakla haba u kren ha ka dorbar,kumta, uwei u briew uba kyrteng u Pdah jait Umdor u la ong ia uta u syiem kumne: ‘Ban kum maphi ,ngi thung da u maw ruh bit".
Kane ka pyni ia ka jinghiar dor bad poh kyrdan u syiem uba nud ban shu leh donbor katba mon ia u paidbah namar um dei satia ban leh kumta.
Sngap mynshwa ha ka dorbar, tang ban pyn saw reng khmat eh ruh kalong kaba tam eh.
Ba phin kren lamler ne kren heh ne kren bitar ne buaid lei lei ha ka dorbar,kata,kin shu ong beit,’ To khat da u prah,wat ktah da ka kti ruh,shu khalah noh shapoh kharai’.
Kane ka mut ka jinglong poh dor jong uta u briew kat haduh ba kim dei shuh wat ban pyndei da ka kti ruh(namar ki la khein ia u kum ka jaboh/jakhlia ka bym nud pyndei kti shuh).
Kata ka dei ka dorbar u khasi hyndai ka bym ju bit kylla tdong tdong -khlieh khlieh.
Uno uno uba pynkhein ia la ka kular,u iuh hi,u pap hi,u thar hi,u nguid hi ia la ka prie namar bym mane ia ka jutang bad ka hukum jong ka dorbar.
Ngi iohi namarkata,ba ka dorbar mynshwa ka iapher shisha na ka dorbar ka juk mynta.
Mynta,ki kwah long syiem,long sordar bad rangbah shnong ban ioh leh bor thom bor bad leh kput ha ban da biang hi jai ia kito kiba ki shan khmat.
zKi kwah syiem,sordar ne rangbah shnong tang ban ioh jingmyntoi shi met shi met.
Ki dei ‘ki syiem ne sordar Scheme’ U syiem uba ju ong barabor ba u bat ia ka riti ka dustur u leh be riti be dustur suda pynban ha ban da biang ia ki shnong ki thaw.
Kat sha ba thiah ka mon ne ia jan,shata u pynsan khlem nongrim hana,ba ka dei kaba hok bad shisha.
Ki sordar ne rangbah shnong lei ki rai stad na rieh na rieh ki tieng ioh tip u paidbah khnang ban ioh myntoi ma ki.
Ki kput artad sia ban beh shnong,pynduh khaw ration ne ym shah bylla 100 sngi ha shnong ha thaw.
Ki la ia plan duman lypa bad ynda poi ha dorbar ki shu pyn kohnguh beit ia ki paidbah ba ki phah wan dorbar tang ia kito kiba kyrshan ia ki.
Dei kane kein ka juk ha kaba ki kam syiem,ki kam sordar ne rangbah shnong ki la kylla politic lut.
,ki dei ki syiem bad sordar politics suda.
Katba kylla ka potitics,ki rruh ki kylla lang kumta.
Hangno shuh kein,kan bha ne shong suk shong sain ka shnong ka thaw ne ka it ka hima?Ka la poi ka kuli juk kumba ong ki longshwa man shwa.
(next issue,pule ki jubab jong ki jingkylli)Ai bad ka “Jingpynsmai" ha ka bishar u khasi.
Need a loan to expand my business that I will be able to open a bakery shop so that I can do good business.
Shillong, 2 Nailar:‘Jalieh- jalieh jadoh- jadoh phi tang shu ang lah ioh’ ‘u kwai ba ai ma phi katno jingbang ha kato ka sngi, ba ngan nguid ruh ngam kwah, ban kbum sah ruh ngam lah, haduh mynta nga kynmaw sah’ ki dei ki kyntien jingrwai kiba pynkynmaw ieit ia U Bah UN Sun, uba lehse ki paidbah ieit jingrwai ki dang ia lyngngoh ha kine ki sngi, ba kim ju ioh sngew shuh ia ki sur ba bang ba ih, na utei u nongrwai, uba la snah bha jong ka Ri Khasi.
Haba U Rupang, ula ioh jingtip, ba U bah Eubard Sun, um don satia ha ka met ka phad kaba khlain, la kham slem, kumta mynta ka sngi, ula ioh lad ban iakren bad utei u rangbah, uba don ha ka jingthiah pang jong bad haba la kylli, la u sngew kumno halor ka jingbym ioh lad shuh jongu ban rwai la katto katne snem, U bah Sun, ula jubab “Nga sngewsih kein, ba ngam ioh pynmih ia ka album.
Ka daw kaba la pynlong ianga kumne, ka long ba ka trei ka jingshitom ha ka met jongnga naduh u snem 2010.
Nga kyllon hangthie hapoh Police Bazaar".
Wat la U bah Sun, u don ha ka jingthiah pang ialade, hynrei, haba la kylli, la u don ne em ki sur kynud myllung, kiba u sahnud ban pynmih pyrthei, ula ong “Ki jingrwai ki don hi katto katne kiba nga lah don ha ka khlieh jongnga.
‘Hynrei mynta ngam lah satia ban pynkhih ia ki shympriah kti jongnga.
Ngam lah ban tem kaitar".
“Ngam lah ban leh eiei, ha ka jingim jongnga, nga hap ban shu thiah beit ialade ha jingthiah" ula ong shuh shuh.
Hynrei ha kajuh ka por, u ai mynsiem pat ia kito kiba ieid ba thoin ia ki jingrwai jongu, da kaba ong ba ynda ula jem, un sa sdang biang ia katei ka kam rwai, namar ba ka kam thaw jingrwai ha u, kam long kaba eh, ba ka shim por tang shisngi ar sngi ia kawei ka jingrwai.
Na ka liang jong kito kiba ieid ia ki jingrwai jongu, ula ong u bah Sun “Kin sngewbha ban iai shah shitom, namar kan sa don ka lawei ba phyrnai ha ka jingim jongnga".
Haba la kylli pat, la ki ju don ne em kiba ieid ia ki jingrwai jongu, kiba la leit iakynduh ban ai mynsiem ia u; U bah Sun, ula jubab “Ki don hi ki paralok jongnga katto katne, kiba shait wan iakynduh ianga, kiba iohi, ia ka jinglong ka met jongnga, ngam lah wat tang ban leit sha iing shet ja ruh".
“Nga la thrang eh ban bteng biang ia ka kam rwai kaba nga la sangeh la 3 snem mynta namar ka jingban jur ka jingshitom, Ho,oid ki la don bun ki jingrwai kiba dang don ha ka khlieh jong nga , sngewbha iai ap shitom" ong u Bah Eubard Sun uba la ju ai kyrteng ieit ialade u Bah U.
N Sun ha kaba u la kyrpad ruh ia ki paidbah ba kin sngewbha ban iai ap shitom tad haduh ba un da lah ban khie na jingthiah ban ieng biang ha ka rynsan kaba u ju don.
Haba ia kren bad u Rupang u Bah Sun u la iathuh ba ka jingpang ka la ktah ia u naduh ka snem 2010 ha kaba u la leit ban shah sumar ha kylleng ki Hospital hangne ha nongbah Shillong ha kaba mynta utei u nongrwai u la kham ioh bor hadien ba u la mih na NEIGRHIMS.
“Ngam tip briew ia lade nga poi haei bad don ki por ba nga sngewba ka jingiap ka la wan rong ia nga" iathuh u Bah Sun da kaba batai ba ha ka jingthiah pang kaba um tip briew u la iohi ba u la poi ha ka pyntha phlang ba jyrngam bad hangta ka jingiap ka la khreh ban wan shaw ia u bad “Ha kum katei ka por nga shu pyrta Blei ha lade marwei ban iarap bad ynda nga la kyndit nga shem pynban ba nga don ha jingthiah" bynrap biang utei u nongrwai uba la pynmih shibun tylli ki album jingrwai bad kumjuh ruh ki phlim Khasi.
Ha ka rta kaba 35 snem tam, u Bah Sun u la pynmih shibun tylli ki kaset jingrwai Khasi, ki jingrwai album bad ki phlim Khasi.
U la sdang ia katei ka kam rwai ha ka snem 1989 mynba u dang shong ha ka klas X, ka jingrwai ba nyngkong eh jong u ka dei ka dei ka ‘Er Pyngngad ki Aw’.
Ka phlim ba nyngkong eh kaba u Sun u la pynmih ka dei ka ‘Khunswet ba shempap’ ka phlim Khasi kaba iaid iew bha ha kine ki khyndiat snem ba la dep bad kaba khadduh eh ka phlim jong u ka dei ka ‘Ieit ha ban da bieit’.
Haba la kylli ba kum u nongrwai uba im ja kpoh na ka kam rwai hato haba ban ka jingpang katne kumno u thawlad ban sumar ialade bad mano ba iarap ia u, u Bah Sun u la iathuh ba katba dap ka pisa kaba u la kynshew na ka jingioh kamai ha ka por ba u dang khlain u la pynlut ha ka jingsumar ialade bad la iaraplang ruh da i kiaw jong u.
“Ym don nongiarap ia nga, nga la pynlut ban phah sumar ialade katba don ki pisa ba nga la kynshew na ka kamai ba nga la ioh ha ka por ba nga dang khlain, i mei ruh i iarap ia nga (kaba thew ia i kiaw jong u)" iathuh sngew myllung u Director ka Khunswet shempap, Lai ki Mynsiem, jingim ha u lyoh ba dum bad kiwei.
U bah Sun, u iathuh shuh shuh, ba haduh mynta, ym pat don satia mano mano na kiba ieid ia ki jingrwai jongu, lane na kano kano ka kynhun bad ka seng, kiba la mih ban ia noh synniang lem, na ka bynta ka bai dawai bad ka jinglut jingsep, ha kaba phah sumar ia U bah Sun.
[Na ka liang jong U Rupang, u kwah ban pynsngew ia ki nongpule baieid jongngi, lada ki kwah ban kitbok ba U bah UN Sun, un jem noh, ba kin phah da ka jingthoh lyngkot ha ka mobile jong U Rupang 80147 42583 bad ngin sa pyntip sha utei u rangbah]Donbok ba phin sa koit noh, bah UN SUN ngan sah buh jing dwai naka bynta jong phi bad iaka ieng ka sem jong phi….
I hopefull may God be with you.
Lah long kumno bah sun mynta.
ngam bna shuh Sha no shano ngam bna shuh.
shu ioh sngew Tang ki jingrwai rim ba myllung.
to donbok phin khlain nohDonbok bah sun phin koit noh da ka jingiarap uTrai Nongbuh Nongthaw, nga sngewtynnad jing rwai jong phi nga ngeit ha kwei ksngi phin sa koit noh na ka jingpangUN Sun khasi People’s Legend.
ba sngewsih ka long ba ki briew jongngi kim sngewthuh iaka jing khraw jong phi, phi long iangi kum u Elvis khasi.
Lada dei ba ka pyrthei ka sngewthuh khasi, baroh ki lah shu jylliah lut iaphi.
ki kyntein ba phi buh ha ki jingrwai bad ka rukom pyndonkam iaki, phi don sap palat bad ym don uwei u khasi uba shlur bad ba nang ban pynkhih synkai ia u paid khasi kum maphi.
ha ki por khawai, por iathoh, sngikha ne ha ki jinglehkmen, at last standard ne nongkyndong ki ia ïuh bad shad lut ki jingrwai jongphi.
Ka Supreme Court, ka la kyntait biang mynta ka sngi, ban pyn sangeh ia ka eksamin NEET 2020.
‘Mynta ka jing iakren ka la kut" ong ka Supreme Court, lyngba ka jingshong bishar jong U  Justice Ashok Bhushan.
Kiba ioh jingpang khlam covid 19 ha India, ki la poi mynta sha ka 43lak ngut haduh mynta ka sngi.
Ka jingdon kiba ioh pang, baroh ka la poi sha ka  42,80,422 bad la antad ba ka jingkhein ba pura, kan lah ban long kumba 43lak haduh mynta ka sngi.
Ka Maharashtra, ka don 20,131 ngut kiba ioh pang hynnin ka sngi, ka Uttar Pradesh, ka don 6,743 ngut, ka Tamil Nadu 5,684 ngut bad ka Delhi 3,609 ngut.
Ha ka miet jong ka Lah Sngi U Blei, la iathuh ba ha India, ki don  90,802 ngut kiba ioh pang bad ha ka miet jong ka Sngi U Blei, ki don  90,632 ngut.
Ha ki 24 kynta ba ladep, ki don  89,706 ngut kiba ioh pang thymmai bad kiba iap, ki long  1,115 ngut.
Ha ka dur, la iohi ia ka Kangana Ranaut(33), ba la syrtap da ki pyrton shipai, ha ka por ba ka leit sha ka kad liengsuin ha Chandigarah, na ka bynta ba kan leit phai sha Mumbai.
Ka Ranaut, ka don ka jing ia pyni bor pyrshah bad ka sorkar Maharashtra, ha kaba ka kynnoh ba ka jinglong jingman ha katei ka Jylla, ka ia syriem bad ka Pakistan Occupied Kashmir (POK).
[la sot ia ka dur bad ka khubor na ka NDTV].
U Dr Mily Dey, director ka Bangladesh Doctors’ Foundation (BDF) Trust, u iathuh ba ki don  100 ngut ki  doctor kiba la iap ha katei ka Ri, na ka daw jong ka khlam Covid-19.
La iathuh ba ki don 2,768 ngut kiba la ioh ia katei ka jingpang, ha ka jing sumar ia kiba pang covid ha katei ka Ri.
Ka jingshah kem jong ka khun samla ba marwei bad ba u ieid thep mynsiem, ka la pynlong ia U Indrajit Chakravorty, ba un pynpaw ia ka jing bitar jongu, ha kaba u ong “Ngan iakhun ha ban da iap".
U Indrajit Chakravorty, u thoh ha ka twitter jongu, da kaba ong “Ym don satia u kpa, uba lah ban shah, ia ka jingshah lehbein jong ka khun kynthei ba marwei.
Nga dei ban iap syndon".
Ula ong shuh shuh ba baroh kawei ka India, ka kwah ban set phatok ia ka Rhea, khlem kano kano ka sabut.
U Indrajit, u ong “Ka jamin jong ka Rhea Chakravorty, ka la shah kyntait.
Sa shisien, kan leit sha ka kashari jong u session judge ha ka sngi palei".
Ka Rhea, hynnin ka sngi, ka la la shah kem ha ka Narcotics Control Bureau (NCB) ha ka kam shalan droks, ha kaba iadei bad ka jingiap jong U  Sushant Singh Rajput bad la rai ban pynshong patok ia ka 14 sngi kynthih, da ka kashari.
U Indrajit, u ong shuh halor U Sushant “Hangne, ka wan ka jing leh lamler bad lada ka mukotduma jong ka NCB, ka ieng ha ka shari, kumta U Sushant, lada u dang im, un dei u nongshah tian bishar uba ha khmat duh, namar ba u dei u nongdih droks, u nongthied droks bad u nongsiew pisa na ka bynta ban ioh ia u droks.
Kane ka dei ka jingwad jingtip shaphang ka jingim jong U SSR, ha kaba ia ka jingim jongu, la pyn ngat ha ka kam dih droks".
[Katei ka dei ka khubor, kaba la sot na ka Hindustan Times].
Ka jingphohsniew jong ki 28 tylli ki shnong ban ioh pahuh ka umbam umdih na ka Greater Nongstoin Urban Water Supply Scheme (GNUWSS) ka la Jan urlong artat, namar ka jingpyntrei ia kane ka Skhim ka sah sa tang kumba 25 ne 30 per cent.
Katkum ka jingiathuh jong ki heh Engineer jong ka PHE bad katkum ka jingleit jurip jong une u nongthoh ka Water Intake pump ha Wahkynshi, ka jingsiang ia ki MS pipe heh na Intake Pump House sha ka Water Treatment Plant ha kliar lum ka Nongjyllieh ka la dep.
Kumjuh ruh la dep tei ia ka top dewbilat heh (6 MLD) ha Treatment Plant, la dep buh ia ki kor Clarri -locculation,sa kawei pat ka top dewbilat heh (6 MLD main reservoir) ha syndah jong ka Treatment Plan la dep tei.
Nangta ia ki pipe heh (feeder main) kiba pynpoi um na ka main reservoir sha ki top heh kiba la tei ha Khliehmawlieh, Mawkawah, Upper New Nongstoin, Nongstoin, Mawrok Porsohsat, Mawrusyiar, Tiehsaw, PHE, Pyndengrei, Siejlieh, Mawkadiang, Mawkhlam, Nongpyndeng, New Nongstoin, Lawse bad Nongjyllieh la dep siang (laid).
Ia kine ki top dewbilat (Zonal Reservoirs) ha kitei ki 16 shnong ruh la dep tei.
Ia kine ki jingtei baroh naduh ka Intake Pump haduh ki 16 tylli ki Zonal Reservoirs la tei da ka Kompeni Tantia Private Limited.
Kaba sah mynta ban pyndep ka long sa tang ban tei ia 104 tylli ki Sub-Zonal Reservoir ha ki jaka bapher jong ki 28 shnong kiba la mang ban ioh um na kane ka skhim.
Ki shnong ki ban ioh um na kane Nongstoin Urban Water Supply Scheme ki dei ka Lawse bad ki kyntoit jong ka, ka Sohparu, Tynrong Wahladew, Nongsohlait, Nongjyllieh, Nongritong, Pyndenglawar, Mawrok Porsohsat, Mawrusyiar, Tiehsaw, Mawiong Lumsyntiew, Ladweitang, Pyndengrei, Siejlieh, Mawiaban, Mawkadiang, Nongkaniang, Mawshlap, Mawtynrong,Mawkynjoin, Mawkhlam, Ladnongsba, Nongpyndeng, New Nongstoin, Upper New Nongstoin, Mawkawah bad Nongstoin.
Nangta, ia ka um na kine ki Sub- Zonal Reservoir yn pynpoi sha ki iing briew jong kine ki shnong bad sha ki Platform kor um jong ki shnong lyngba ki pipe um.
Ban pyndep ia kane ka kam ba dang sah la donkam peisa shuh shuh sa kumba 30 be 40 klur.
Ka kam jong ka kompeni Tantia ruh ka dang don kaba dang sah ban pyndep janai bad dang dei ban siew peisa ia ka.
Ia ka kam ba dang sah jong kane ka skhim pat yn ai kontrak sha ki Contractor jong ka West bad South West Khasi Hills.
Shillong: Hadien ba bun ki paidbah ki la ujor halor ka jingpynslem ia ka jingsumar ha ki hospital, na ka liang u Myntri ba dei peit ia ka koit ka khiah, u Bah A.
L Hek u la iathuh ba ia ki nongpang kiba leit ban sumar ha ki hospital , ki doktor bad ki nos ki dei ban sumar noh kham kloi ia ki ym ban shu ap sah ia ki report jong ka covid test.
U la ong ruh ba la ki dei ki hospital shimet lane ki hospital sorkar, ki nongsumar kim dei ban pynslem na ba ki nongpang ki donkam kyrkieh ia ka jingsumar.
La iohi ruh ba bun ki nongpang ki hap ban ap slem haduh 24 kynta ban ioh jingsumar namar ka covid test bad ki shem shitom shibun ban ioh jingsumar.
Na ka liang jong u bah A.
L Hek u la pyntip shai sha ki paidbah ba haba ki leit sha ki hospital kim dei ban ap ia ka report jong ka covid test bad ki dei ban ioh noh kham kloi ia ka jingsumar kaba paka bad u la pynshai ruh sha ki bor ba dei peit ia ka hospital ban kin shimkhia ia kane khnang ba ki nongshah sumar kin ioh mar mar ia ka jingsumar kaba paka.
Shillong 20 Ïaiong: Ki paidbah naki constituency bapher bapher ka Ri-Bhoi District mynta ka sngi kila mih ryntih ban leit thep ïala ka jong ka vote ban jied ïaki nongmihkhmat sha ka ïing Dorbar thawaiñ ha Parliament ha kaba ki paidbah naduh dang step phyrngap kila sdang ban ïeng laiñ haki Polling Station bapher bapher.
Kumba long ha Ri-Bhoi District ka jing thep vote ka long kaba ïaid beit ïaid ryntih ha kaba watla ki don kumba 31 ki jaka ba kham don jingma bad 4 tylli kiba don jingma, kumba la pynpaw da ki bor pynïaid election ha Ri-Bhoi.
La sakhi ruh ha kane ka sngi ki paidbah ki don ka jingangnud ban leit thep vote namar naduh shuwa ka por 7 baje bun naki paidbah kila leit ban ïeng lain ban ioh ïaka pali thep vote, bun naki dukan kila khang khyrdep, bad ki jaka paidbah ki kham kynjah namar ba ki paidbah ki tuid sha ki jaka thep vote.
“Naka liang u Arpit Upadhyaya District Election Officer ka Ri-Bhoi haba kren mynta ka sngi sha ki lad pathai khubor u la pyntip ba haduh ka por 4 baje janmiet ka jingpoi jong ki nongthep vote kala kot kumba 64% bad khmih lynti ba kan poi kumba 68% haduh 70% namar ki dang don ki jaka kiba kham jngai ba ym pat lah ban ioh jingkheiñ namar ka jinglong jingman jong ka jaka bad ka network.
Kumba la ioh jingtip ka jingwan poi ki nongthep vote ha ki san tylli ki constituency ka Ri-Bhoi ba kynthup ïaka Jirang ki poi kumba 57.
04%, Mawhati 69.
80%, Nongpoh 65.
66%, Umroi 74.
18% bad ka Umsning kumba 76.
54%.
Naka liang u Arpit Upadhyaya u la pyntip ruh ba ki paidbah ki ioh ban shim bynta khlem kano kano ka jingpynthud khamtam haki thaiñ khappud ka Ri-Bhoi, kumba ka sorkar kala pynkhlaiñ ki bor pahara ba ki paidbah kim dei ban shah pynthud bad ioh ban shim bynta laitluid haka jingthep vote, hynrei u la pyntip pat ba uwei u briew u la shah kem haki pulit ka Ri-bhoi hadien ba u leit pynthud ha kawei ka polling station kaba don ha Umsning, bad naka liang ki pulit kila kem noh ïa u bad lap ba u la buaid bad leh katkum ki kyndon jong ka aiñ.
Shillong 19 Ïaiong: Ka jingpoi ki nongthep vote ha ka haduh ka 3:30 janmiet ka la paw ba ka Jaiñtia Hills District ka kham tam ha ka jingtam ia ki vote katkum na ka Percentage ka la kham khlaiñ shibun shah ban ia kiwei pat ki district bad ka ba khamtam eh ia baroh ki konstitwensi ha baroh ka nongbah Shillong.
Ka jingthep vote mynta ka sngi la sakhi ba ka la iaid beit iaid ryntieh ha baroh ka jylla bad kidon pat ki katto kattne ki jaka thep vote hapoh Jaiñtia Hills District ki ba thmu ban thep vote jubor bad ka la don ruh ka bynta ba ka jingpoi slem ki nongthep vote ka pynlong ban thep jubor bad ki ba thmu ruh ban pynpaid ia ka EVM tyngba ka jingpoi sted jong ki bor pyniaid jong ilekshon bad ka jingdon ki bor pulit ka la pynbeit ia kane ka kam.
Ka ilekshon Lok Sabha ha Jylla Meghalaya kala sakhi ruh ia ka jingiamih ryntih jong ki paidbah nongshong shnong ka jylla ban iathep vote bad kat haduh ka por 5 baje janmiet, ka jingiapoi thep vote ki briew kala jan kot sha ka 70 %.
Kat kum ka jingai jingkhein ka Tnad ilektion jong ka Jylla, ka jingpoi ki nongthep vote ha baroh 60 tylli ki Assembly constituency ka Jylla haduh ka por 5 baje janmiet ka kot ia ka 69.
91%Ha Shillong, kiba la poi ban pyndep ia ka jingthep vote kala kot 70.
26 percent katba ha Tura pat kala kot ia ka 69.
31%.
Shillong:Ka Dorbar Shnong Mawlai Syllaikariah, ka la shim ia ka rai ban weng noh ïa ka rai ban ‘Boycott’ ne ban nym ïashimbynta ha ka jingïathep vote ha ka ilekshon Lok Sabha, ka ban long ha ka 19 tarik ïaïong.
ïa kane la rai la shim da ka Dorbar Shnong hadien ba ka Tnat Public Health Engineering (PHE) ka la shimkhia ban shna pynbha lut ïa baroh ki surok bad ki lynti ïaid kjat kiba la pynjot ha ka jingthep ïa ki pipe um ha ki snem ba la leit noh.
Ka khubor ka ïathuh ba u contractor ula shimkhia ban pyndep lut ïa baroh ki kam ba ïadei bad ka jingsiang rong ïa ka surok ba la tih haba thep pipe um bad kumjuh ruh ïa ki lynti ïaid kjat ha baroh ki kyndong kynshrot jong ka Shnong.
Shillong:Kin don 31 hajar ar spah saw phew hynniew ngut ki ban ioh thep vote nyngkong ha kane ka jylla sha ka elekshon ka Lok Sabha kaban long ha ka 19 tarik Iaiong 2024, ba kynthup ia ka Shillong bad kumjuh ia ka Tura Parliamentary constituency.
Ki don 5 ngut ki nongshong shnong ka jylla kiba sah shabar kiba dei ki nongthep vote ha kane ka jylla.
Haba kren sha ki lad pathai khubor, mynta ka sngi, u Chief Electoral Officer -CEO ka tnad elekshon ka jylla, u Dr.
BDR Tiwari, u la ong ba ki don 22,26,567 ngut ki nongthep ha ka jylla, kynthup 1400411 ngut ha Shillong katba ka Tura Parliamentary constituency ka long 826156 ngut kiban jied napdeng ki 6 ngut ki kyrtong bad 4 ngut na Shillong bad Tura konstitwensi.
Ka jingkiew ki thep vote ki kiew sha ka 315,195 ngut na ka elekshon MP kaba long ha u snem 2019 kaba mut san snem mynshwa.
Ki don 133 tylli ki polling Station hapoh ka Mobile Shadow zone, katba kiba don jingsyier ki don 409 bad 29 tylli kiba kham don jingma shuh shuh.
Ki don 21900 ngut kiba thep vote na la iing bad kine ki kynthup ia kiba la tymmen, kiba duna dkhot met.
Ki don 14048 ngut ki nongtrei kiba don bynta ban pyniaid ha ka elekshon ha ki 3512 tylli ki jaka thep.
Ki don 4 tylli ki ejahar kiba la ujor ha kane ka elekshon bad 10.
93 klur la ioh kurup ka pisa naduh ba la pyntreikam ia ka model code of conduct.
Ha kane ka elekshon, kito ki nongthep vote ki bym don EPIC hynrei kiba don kyrteng ha ka thup, ki lah ruh ban rah da ka Aadhaar Card lane ka MGNREGA Job Card, lane ka Passbook ba don dur, Health Insurance Smart Card, ka Driving License, PAN Card, Smart Card, Indian Passport, Pension document, Service Identity Card ba don dur, lane ka Unique Disability ID (UDID) Card.
Shillong:U Chief Electoral Officer (CEO) ka tnad elekshon ka jylla, u Dr.
BDR Tiwari ula ong ba ka tnad elekshon ka dang shem jingeh ban thwet ia ki briew kiba buhrieh kyrteng ban pynphriang ia ki khubor elekshon ha rynsan social media.
Hynrei kumba ka long mynta, ka tnad ka la pyrkhing ia ki lad pathai khubor kiba la ithuh, ban sangeh ban pynmih ia ki khubor kiba iadei bad ka elekshon kaban myntoi ia kano kano ka seng ne ia u kyrtong bad kaban ktah ia kiwei pat.
Haba kren mynhynnin ka sngi sha ki lad pathai khubor, u CEO u la ong ba ka shem jingeh ban peitngor ia ki rynsan social media namar ba don kiba shna ha ka kyrteng thok, wat la ka model code of conduct (MCC) ka la pynbna ia ka 48 kynta shwa ban thep vote kum ka por ba jar jar, ha kaba ym shah iano iano ban ialap elekshon.
“Kito kiba leh shimet, kam dei kaba leh ki seng sain pyrthei", la ong u CEO.
Ka la don ka jingsngew ba lada ka ain elekshon ka MCC, kam lah ban tehlakam ia ka rynsan social media, ka jingpynheh sur ban wanrah ia ka elekshon kaba khuid kan long kaba dkoh namar, ba la iohi ba kiba bun ki jingjia, kiba la ialam wat shaduh ban ujor ejahar ki dei na ka jingmih ha ka rynsan social media.
Shillong:Ka Meghalaya Human Rights Commission (MHRC) kala pyntip ba ka la shim da ka ‘Suo Moto’ hadien ba kala iohi ia ka jingmih ha ka kot khubor jong u Shillong Times ha ka 17 tarik u Iaiong 2024, shaphang ka jing lap ia ki metiap jong ki 3 ngut ki briew na Assam ha East Garo Hills.
Ka MHRC kala ai notis ruh ia u DGP ka jylla ba u dei ban aiti ia ka Action Taken Report (ATR) bad ia ka kaiphod kaba bniah hapoh shi bnai naduh ka sngi ba la ioh pdiang ia katei ka hukum.
Shillong:Sa tang shi sngi bad katto katne kynta ba ka jylla Meghalaya kan leit ban thep vote na bynta ka elekshon Lok Sabha 2024 bad mynta ka kynti ki bor pyniaid elekshon ha ka jinglamkhmat jong u Chief Electoral Officer jong ka jylla, kim shym la pyntikna ba ka elekshon kan long kaba khuid, hynrei ki la khot la wer lang ia baroh ki bor pyniaid shnong ha ki shnong ki thaw ba kin iatreilang ban pynlong ia kane ka elekshon kaba khuid bad jyrngam.
Haba ia kane ka prokram la lamkhmat da ka shnong ba khuid tam ha dewbah Asia,ka shnog Mawlynnong ha kaba ki nongshong shnong shynrang bad kynthei ki mihlang sha Khmat ban pynkhuid ia ki jaka thep vote kaba la pynlong hapoh jong ka skul shnong, ha kaba ia kane ka skul la pyniaid da ka church of North India.
Haba sdang ia kane ka prokram u Rangbah shnong jong ka Mawlynnong u bah Thomlin khongthohrem u la ong, ba ka long kaba ai mynsiem ban tip ba u CEO bad ka tnad elekshon ki lam lynti na khmat ban sumar ia ka jing khuid jong ka polling station, namar kane ka long ka jingshisha ha ka jingpyniaid ia ka elekshon kaba lait na ka bor jong ka pisa bad kiwei pat ki jing pyrshang.
Katba u Rangbah Shnong jong kaei na ki shnog ba khuid tam ha sor Shilllong, kata ka nongrim hills u bah Bantylli Nari, u la ban lang da kaba ong ba kane ka jingsdang ka dei ban pdiang, khnang ba hadien jong ka elekshon ngin ym iohi wat tang iwei ruh i jaboh bad ki plastic kiba la pyndonkam ha kine ki polling station.
Kane ka jingkhot ka long ban rah ia ka khubor ban iada ia ka mariang ka long kaba donkam ha ryngkat ka vote jong ki nong shong shnong.
U CEO u la pyllait ruh ia ka jing shim smai ha kaba baroh ki ba don ha kane ka shnong kin iatreilang ban pynlong ia ka jing pynkhuid hapoh jong ka polling station.
Kane kam shem dei satia tang ban pynsngewthuh ia ki paidbah nong thep vote, hynrei ka dei ruh ban kynthup lang ia ki nongpyniaid ban ia don bynta lang ha ki shnong kum ki nongialam ba ka jingthep vote dei ban bud ia ka khuid ka suba bad sumar ia ka mariang.
La shim smai, da kaba pule ia ka jingthoh ba la thoh ngi kum ki nongthep vote ba don jingkitkhlieh jong ka ri india da kaba bud ryntih ia ki kyndon jong ka riti synshar paidbah jong kane ka ri, ban pyniasnoh ia ki nongthep vote ba kin sumar ia ka mariang, ban pynduhnoh ia ka jing sngewpher niam,ka jait, ka ktien ka thylliej.
U Chief Electoral Officer jong ka jylla Meghalaya u Dr BDR Tiwari, u la ong ba ka thong ka long ban wanrah lang ia ki nongialam shnong bad ki seng saiñ pyrthei ba kin pyni ia ka jingsumar ia ka mariang, namar ba ka jingim jong ngi ka shaniah ha ki bad ha kawei ka liang lada ngi thep ia ka vote na bynta jong ka lawei, ka mariang ka don ia ka kamram ba kongsan bha na bynta ka lawei jong ngi kum u nong shong shnong jong kane ka ri.
U Dr Tiwari u la khot la wer lang ruh ia baroh ki nong shong shnong kynthup ia ki seng saiñ pyrthei ba kin iashim bynta lang ha kane ka elekshon Loksabha da ka jinglong ia ryngkat ban sumar ia ka mariang bad ka jingiashim bynta jong ki samla ki longkmie ha kane ka jing pynkhuid.
Ka long kaba donkam bha ban tip ba ka elekshon Loksabha,ka kham pher na kiwei- ki elekshon ha ka jylla, ka long kaba donkam ban smgewthuh namar lada ngi wan ban thep vote,ka long kumba ngi pyndonkam ia ka hok bad ka kamram kum u nong shong shnong ba pura jong kane ka ri ba khraw bad ka jylla Meghalaya.
Nongpoh: Uwei u rangbah uba la tip kum u Purna Das, 37 snem ka rta na Ranggabak, Hailakandi jong ka jylla Assam, u la khlad noh hashen, hadien ba u la shah iuh ha kawei ka trok ha surokbah NH-6 hajan Lad Umsaw.
La ong ba katei ka jingjia, ka la jia ha na por 8 baje eiei mynstep, ha kaba utei u rangbah u la shah iuh ha kawei na trok, kaba la pynlong ruh ia u ba un khlad noh hashen.
Hadien ba la tip ia katei ka jingjia shah iuh kali, ki Pulit ki la leit sha katei ka jaka bad ki la lap ba u la khlad noh, hadien kata pat ki sa rah noh sha Nongpoh Civil Hospital, na bynta ban leh ia ka Post Mortem.
Shillong:U Chief Electoral Officer (CRO) ka jylla u Dr.
BDR Tiwari ula pyntip ba ka jingioh kurup ia ki tiar kum ka kyiad, drok kynthup ka pisa kiba iadei bad ka elekshon ha kane ka jylla, ka la kot sha ka 44 klur eiei.
Haba pyntip halor kane mynta ka sngi, u Tiwari ula ong ba la ioh pdiang ruh 63 tylli ki jingujor kiba iadei bad ka kam elekshon.
Ha kajuh ka por, ula ong ba la pyndon kam 18 hajar ngut ki nongpyniaid ia ka elek shon bad nalor ki nong iarap, ki draibar ka la kot sha ka 35 hajar ngut ha baroh kawei ka jylla.
Ki don ruh kumba 1900 ki briew kiba la ngat ha kine ki kam katkum ka CrPC namar ka jing pynkhein ia ki kyndon.
Ha kaba iadei bad ka NPW, la ioh pdiang 252 tylli ki jingujor, bad 110 la pyn beit bad 132 ki dang sah teng bad 65 tylli la pyn phai sha kashari.
Ha kaba iadei bad ka jingwan aiti tiar ne ki suloi, ki don 13459 tylli.
Shillong:Ka University of Science and Technology Meghalaya (USTM) ka la kyrpad ban pynsted ban ai jingkyrshan pisa ia ki 40 ngut ka bhah pule doktor ha ka PA Sangma International Medical College and Hospital.
U Chairman ka USTM u Mahbubul Hoque, ula ong ba ka Institute ka kyrpad ia ka sorkar Meghalaya ban iarap ban bei pisa haba donkam khnang ba ha ka por ba sdang ka klas, kim donkam shuh ban shim ram ban phah siew ha ki samla pule.
Ula ong ba ka jingpule doktor ha ki jaka pule shimet ki long kiba rem kaba sdang naduh 70 lak eiei hynrei lada kyrshan ka sorkar ki samla pule na Meghalaya kin ym iakynduh jingeh bad kin ym duh ia ka bhah.
Ula ong ba ka jingplie ia ka jingpule MBBS ka long kaba eh bad shisien ba la sdang ia ka Medical College, ka jingmih kaba siew ki samla pule kan iarap ban pynphai ia ka pisa sha ka sorkar hadien 20 snem.
Ula ong ba ka USTM kala phah jingtyrwa sha ka sorkar T.
235 klur na bynta 40 ngut.
Ula ong ba ka Medical College kan sa treikam shen ha kaba kan don 350 jingthiah mynta u snem bad ula ong ba ka College kala pyndep lut ia baroh ki jnit ki jnat katkum ka jingdonkam ka National Medical Council na bynta ka kynhun pule ba nyngkong ka MBBS bad ka sorkar Meghalaya kala iarap ban ai no objection certificate.
U Hoque ula ong ba hadien ba la pyndep pynbiang ia ka hospital, yn don 1100 jingthiah kynthup 600 ka general.
Shibun ki doktor ba pawnam kila wan ban trei bad kumba 160 ki dei na ki Medical colleges bad ki hospital na Assam, Meghalaya bad kiwei ki jylla.
Ula ong ba ki dang iakren ruh ia ki doktor na Apollo, Hyderabad, bad kiwei ki hospital.
Ula iathuh ruh ba la dep shim ram T.
204 klur ban tei ia ka hospital bad dang ap ia ka jingkyrshan pisa ka sorkar Meghalaya ban sdang noh ia ka kam.
U Hoque ula ong ba ka kynhun na ka National Medical Council kan sa wan ban jurip ia ka College ha kaba kut mynta u bnai bad kyrmen ba ka klas kan sdang ha u Nailur ban wan mynta u snem.
Shillong:Ar ngut ki samla la jylla Assam ha ryngkat bad u nongñiah ki la shah pyniap ha kaba ia ka met jong ki la thang haduh ba ym lah satia ban ithuh bad tep pat ha kawei ka thliew ba jyndong ha ki thain Rongmills, kaba jngai 15 kilometer na Rongjeng ha East Garo Hills District.
Kane ka jingshah pyniap ka la jia ha shwa jong ka sngi thep vote ha kaba ka la pynkhynñiuh lut ia ki briew ha kane ka thaiñ.
Ki tyllong khubor na ki pulit ki la ïathuh ba kine ki briew ki la mih na Goalpara ha ka step phyrngap jong ka sngi ba ar bad ka jingiakren phone ba khatduh jong ki ka long ha ka por 6 baje mynstep, ha kaba ki la ïathuh ia kiba haiing ba ki dang ia dihsha step ha ki bynta jong ka surok hadien ba ki la poi ha East Garo Hill lyngba ka surok Damra-Dainadubi- Wageasi sha Rongmil.
Kiba haiing ba hasem jong kine ki lai ngut ki la sdang ban khuslai hadien ba ym shem la ioh satia ban phone ia ki baroh shi sngi.
Ki pulit ki la lap ia katei ka kali maruti Swift ba ki la shim wai ha kawei ka khlaw ba don siej ha kaba ka la ingkhong khait.
Ka jingtohkit ka pynshisha ruh ba kane ka lah ban dei ka jaka ba ki lai ngut ki briew ki la shah pyniap bad thang ha shwa ban tep ia ka met ka jong ki ha ka thliew ba rit.
Ha kawei ka thliew la lap ia ka met iap jongki ar ngut ki briew, katba ha kawei pat la lap tang ia kawei ka metiap, kaba la shu tharai ba ka lah ban dei ka metiap jong u nongniah jong katei ka kali.
Kine ki lanot ki dei kiba la tip kyrteng kum u Jamar Ali bad u Nur Mohammad na Goalpara Dolguma kiba la shimwai ia kane ka kali ban leit sha Garo Hills.
Shillong:Ha ka jingpyrshang kaban wanrah shibun ki jingkylla kaba thmu ban pynsuk ia ka leit ka wan jong ki nongthep vote bad ban pynbun ia ka jingiashim bynta jong ki, ka Rapido, kaba long ka app kaba paw bha ha India ha kaba ki briew ki lah ban pyndonkam ban book ia ki kali kamai ar shaka, ka la iatreilang bad ka Meghalaya State Election Commission ban wanrah ia ka sienjam treikam ba la tip kum ka “Sawaari Zimmedari Ki".
Kane ka jinglam khmat ka long ban nang kham pynsuk ia ka leit ka wan jong ki nongthep vote ha kane ka sien jied nongmih khmat ka India 2024 ne ka Indian General Elections 2024, khamtam hangne ha nongbah Shillong.
La pynbeit ba kane kan treikam ha ka 19 tarik U Iaiong, ha kane ka sienjam treikam yn iohi ba ka Rapido ka wanrah ka jingtyrwa ban ai shong ei ha ki kali kamai ar shaka jong ka ia ki nongthep vote ba don kylleng ki jaka ha Shillong, ban iarap ia ki ba kin poi da kaba suk sha ki jaka thep vote khlem kano kano ka jingeh.
Lyngba ka jingpyndonkam ia ka code “VOTENOW" ha ka Rapido app, ki nongshong shnong ki lah ban ioh ban shong ei ia ki ar shaka ha ka sngi thep vote, da kaba pyntikna ba man la I nongthep vote in lah ban pyndep ia ka hok ba la bynshet ha ki ha ka synshar paidbah khlem kino kino ki jingeh ha ka liang ka pisa pilain.
Haba pynpaw ia ka jingtrei ba radbah jong ka kompany ban leh eiei na ka bynta ka bha ka miat ka imlang sahlang, U Co-founder ka Rapido U Pavan Guntupalli, u la ban jur halor ka jingkongsan jong kane ka sienjam treikam ban nang kham pynkhlain shuh shuh ia ka synshar paidbah.
U Guntupalli u la pynpaw “Ka jingthmu jong ngi ka long ban wanrah ka jingsuk ha ka jingthep vote na ka bynta man la iwei pa iwei I nongshong shnong jong ka Shillong ha ka sngi thep vote ne ka Indian General Election 2024.
Da kaba wanrah ia kine ki jingtyrwa ban ai shongei ha ki kali ar shaka kiba kamai, ka pynpaw ba ym tang ba ngi lah ban ai ia ka jingshakri ha ka liang ka jingpynbiang kali, hynrei ka pynpaw ruh ba ngi long kiba trei shitom ban nang pynkhlain shuh shuh ia ka riti synshar paidbah.
".
Ka Riti synshar ka ri India ka ai ha ki Nongshong Shnong ia ka hok ba shong tynrai ban nym shah ban bein bad ban don ka jinglong mar ryngkat ha ka jingioh ia ki kabu ban trei ia ki kam (right to opportunity) bad ban iada na ka jingwan thombor be-ain bad ban pynshong nongrim ha ka jingngeit niam kaba ngeit bad hikai ba ka Hok ka Kyntiew ia ka Jaitbynriew bad ia ka Ri, kaba dei ka buit kaba bha tam Honesty is the best policy).
Hynrei ha kane ka juk ki la wanrah shibun ka jinghuri hura ha ka politik kaba iadei bad ka synshar khadar paidbah kaba la ialam sha ka jingiaknieh ia ka bor, ka khet synshar khadar bad ia ka spah pyrthei, bun na ngi ki briew ki la klet ia ka hok ba la ai da ka Riti synshar ia ki nongshong shnong bad ia ka jinghikai ba shisha ba la batai ha ki kot niam baroh.
Namar ba ki la pynthame ban bud tynneng ia ka rong phong pyrthei kaba sngew lada ki phai sha ka lynti bymhok bad kata ka Dustur Bamsap kaba dei ka policy ka biang ne kata ka “DISHONESTY IS THE BEST FORSOME" ban kiew stet kaba dei ka lad ka kabu kaba shim da ki katto katne tang ban ioh ia ka bor ka khet bad ban riew spah kloi kloi ban poi sha kata ka thong klur pati da kaba iuhroit ia ka hok jong kiwei, kaba la pynsahdien, pynsah khynnah bad la buh shibun ki jingeh kaba ka Jylla ka la mad ha kine ki 38 snem.
Ngi la iohi ha ki elekshon ia kiba la jop da ka spah ki leit wad hi ia ka spah kaba la pynshlur ia ka jingkyntiap seng na kawei ka por sha kawei bad ki kloi ban kylla ktien bad ia ka nongrim kaba la pynpeo ia ka pla tyngka sorkar naduh na Delhi shaduh jylla kumba la kynthoh da u Deputy Chairman ka Planning Commission, Dr.
Montek Singh, kaba la ktah ia ki kam pynroi Ri ia ki shnong ki thaw da Dustur Bamsap kaba la nang jyllei bad ka shong kulai ha ki nongialam sain pyrthei.
Ha ka jingshisha kine ki dei ki nongthawain ki nongsynshar khadar kiba don ka jingkitkhlieh ban pyniaid ryntih ia ka synshar khadar, ka ain ka kanun, ban iada na ka jingwan thombor be-ain ha ki shnong ki thaw ne ha ki khappud bad ban peitngor ia ka pla tyngka Sorkar (watch dog of Public Finance) ba kin ym pyndonkam bakla kaba lam sha ka Dustur Bamsap kaba kah dum bad tap matlah ia ki kam sniew baroh kiba la pyniar ia ki thapniang (Network) jong ki Criminal Syndicate la ka dei ha ka thung kam ha ki kam Sorkar kaba la khniot bein ia ki hok jong kiwei.
Namar kumba ki ong kito kiba thied kin khlong na ka hok deiti jong ki paidbah kaba la ialam bakla bad buh jingma ia ka suk ka sain ha ka imlang ka sahlang, kiba la thaw ia ki jingjia kiba khyllah bad ki bym poi pyrkhat ba kan jia ha kane ka Bri Hynniew Trep kaba ngi ju iohi teng ha ki phlim phareng bad phlim hindi (snem 60 ha Hollywood, 70 – ha Bollywood).
Kum kane ka Dustur Bamsap ka la ialeh ban pynkylla ia ka rukom pyrkhat pyrdain khnang ban iabit thit lang bad ki nongshun ki nongpynjot, la ki dei na iing ne nabar Ri, kiba da khein da thew (calculated) kumno ban ialam bakla ia ki nongsynshar kiba don bor haba ki sngewtynnad ban bud ia ka Dustur Bamsap, kin bam duh shwa ia ka pisa paidbah bad hadien ki bamei ia ka Ri kum ka nuksa ba la jia ia ka Tibet kaba la pyni ha ka phlim Seven Years in Tibet ia ki buit saint ka Sorkar Communist China.
Mynta ka Comptroller Accountant General (CAG) ka la sei madan ia ka jingpyndon kam bakla ia ka pisa paidbah ha Meghalaya Assembly Secretariat kaba la kot da ki klur tyngka bad kane kam dei shuh ka kam bamsap kiba dang thymmai, mynshwa ha ki snem 1973 ruh ka la don bad kaba kham heh khampaw kaba la pynkhih win ia ka iing Dorbar ka dei ka bamsap Jowai PHE 1984 (Rs.
10 crore swindled in Jowai PHE Racket), kaba la bteng sa ka Forest Lottery, Health, MTDC, Crow Borough bad kiwei kiwei kaba la dep tohkit da ka ACB (MLP) katkum ka jingbthah u State Vigilance Commissioner SVC jong ka Sorkar Jylla, hynrei ka Sorkar kiba hadien ki la khylliap lut ia ki kaiphod bad la pyndam ia ki case, ha kaba ka CBI ka la kynthoh ha ka case ka la rim palat namar ba kim mon.
Ne ka Delhi ka mon ia ki riew lum ban bud ia ka Dustur Bamsap? Katba ia ka case Babri Bofors Sikh Riot bad kiwei ki dang dei mo kata kaba dang thymmai? Kumta baroh kine ki kam bamsap ka dei tang ka jingshisha (Common Truth) kaba ki iatainia ha iing Dorbar, kotkhubor, jingialang paidbah kaba kylla kum ka political propaganda ne scandal namar ia ka kaiphod tohkit ka sorkar ka khlem pyntreikam ne buddien sha ka iing kashari (fail to translate the common Truth into Legal Truth) namar ba ki dei ki khaheh ki khabah, katba ia ki kharit ne ki tnat sorkar ne ki pulit ne ki khynnah skul matrik bad xii ki la pynshitom bad shah beh.
Hato kane kam pyni ba ka tarajur jong ka synshar hok ka bishar hok, kam la noh shilliang?.
Hangne la sngewdei ban pynkynmaw ia ka jingkynthoh u Bah Maham Singh, MLA ha ka iing Dorbar Thawain Meghalaya ha ka snem 1973, u la ong:- “ka jingsngewsih kaba khraw ha ka imlang ka sahlang mynta, ka long ba ngi la iabud ia ka lynti jong ka Dustur Bamsap bad um ia ka Dustur kaba bha kiba la seng da u Ni u Kong jong ngi" (the greatest tragedy at present in our society is that we are following the perverted, the corrupt custom and practices and not the pure and genuine custom which our fore father handed over us").
Ha ka 19.
03.
1987 ha ka jingialang ha KND Hall Shillong, u Prof.
GG Swell, MP “u la pynpaw ka jingsngewsih ba ha ka jingsynshar ha Meghalaya ki la bunkam satang ban pynroi ia lade bad ka jingsynshar ka long kaba sma iwtung kaba la poi haduh kylleng ki pud ka Ri India".
Mynta ngi dei ban puson bha bad pynshong nongrim ba balei ki longshuwa bad ki riew rim jong ngi ki kiar na ka kam bamsap? Namar ki angnud ia ka Lawei ki khun ki kti ha ka lyndet ki khmat jong ki, kin im suk imsain.
Shillong: U Sanjay Sharma, ula jah na Lumdiengjri, ha ka 15tarik Iaiong 2024, ha ka por 9baje mynstep.
La ai ejahar, halor kane ka jingjia bad ym pat lap satia, ia utei uba jah haduh mynta.
La iathuh, ba kito kiba lap, kin kren ha kine ki number 9089354005/ 8306494254.
Ngi la ioh ia ka Meghalaya Autonomous State ha ka snem 1970, bad ka jylla ba pura ha ka snem 1972 lyngba ka jingtrei shitom da kaba bat ia ka “HOK" bad la len lade, ki la pyni ia ka nuksa babha sha ka pyrthei baroh ba ngi ki riewlum dei kiba ieit ia ka suk ka sain bad ngim ju mushlia kulmar ia ka hokjong kiwei bad kumjuh ruh ia ka mariang sawdong sawkun bad ngi burom, ruh ia kiwei kiba dei ka bynta ka imlang ka sahlang, dei namar kane ngi la ioh ia ka jingieit, jingshaniah bad ka jingkyrshan na ka Ri baroh kawei ha ka por ba ngi ia khih Hill State kaba dei katkum ki kyndon ka riti synshar ka Ri kaba la pynioh ia ka jylla ba pura kaba la aikam aijam palat ia ka 46 hajar ngut ki shakri sorkar ka jylla bad la thaw kam thaw jam da ka bteng ban pyniar ia ki Public Sector Unit kiba la don lypa bad la nang seng shuh shuh ia ka Public Sector Unit bad ki Co-operative bad ka la lah ban pynkhlain pyniar shuh shuh ia ki lad ki lynti ban kyntiew ia ka rep ka riang bad ri jingri kiba la kyntiew ia ka ioh ka kot.
Nalor kata ka sorkar bad ka Dorbar Thawain (DT) ka jylla ka la lah ban pynkohnguh ia ka sorkar India ban seng ia ka skul bah NEHU, CIFL, NEC, ICAR, NEEPCO, NEIGHRIMS, Hotel Management bad kiwei kiwei bad ka la pynneh ruh ia ka HQ jong ka ophis Income Tax bad kiwei ki ophis sorkar pdeng ban pynneh bad kyntiew ia ka ioh ka kot bad ka aikam aijam.
Ha kajuh ka por ka jylla ka la thaw ia ki kyndon ain kiba dei ki lad ki lynti kumno ban iada bad tyngkai ia ka jinglong kyrpang ki riewlum khnang ba kiwei kin ym ioh knieh noh ia ka spah mariang bad marpoh khyndew da kaba pyndonkam ryngkat ia ka bor ba la pynkup hapoh ka 6th Schedule ka riti synshar ka ri.
Ka jylla baroh kawei ka la pdiang ia ki kam pynroi pynsan ia ka ri ha bun ki bynta kum ka surok bah, ka pule ka dangle, ka koit ka khiah, ki karkhana ba rit (small scale bad cottage), Tourism, kadlieng suin, ia ka ropeway, Greater Water Suppl;y Scheme, Hyndro Electric Project, ia ka industrial estate ha Byrnihat, Umiam Mendipathar bad kiwei kiwei.
Hynrei hadien ka snem 1991 bad 1997, ka jylla ka la kyrkieh ha ka kyrteng ka roi ka par ban kyntiew ia ka jylla, ka la pynkylla thymmai ia ka Meghalaya Land Transfer (Regulation) Act 1971 na kawei ka por sha kawei kaba la ialad ia ki kompani nabar ban shim ia ka jaka ka puta da kaba wai 30 snem ter ter ne thied duh ban seng karkhana ba heh (giant) bad la tih ban sei kyrkieh kloi kloi ia ka marpoh khyndew ban rah kum ka umsaw bad kane ka la wanrah ia ka jingpynjulor ba shyrkhei ia ka mariang sawdong sawkun, ia ka umbam umdih ia ki lum ki wah kaba la ktah ruh ia ka rukom hap slap ha kaba ka sorkar ha ka snem 1995 bad kumta ter ter ka la ong tang u blei uba lah ban iarap ia ka Meghalaya (only Rains God can help Meghalaya) bad ki bor sorkar ki la pyntreikam ruh ia ka Load shedding (pynlip bording) da ki kynta khamtam ha ka por ialeh eksamin Final ki samla pule bad kumne ka la kyrtoh kylla bad ka la pynmynsaw ha bun ki liang.
Namar ba ka jingkwah lalot ban kyntiew kloi kloi ia ka spah shimet shimet ban kynjoh sha suin bneng ban thied lut ia ka pyrthei da kaba iaid lait ia ki kyndon ain, ia ka Riti ka Dustur da kaba pyndonkam bakla ia ka roi ka par kaba long kum ka waitlam arliang syrti kaba pynsniew namar ba ki klet ia ka jong ong u Mahatma Gandhi ba ka pyrthei ka la pynbiang ban pynhun ia ka jingdonkam jong baroh ki briew hynrei ym na ka bynta baroh ki riew lalot (Earth provides enough to satisfy every mans need but not for every man’s greed).
Katba ha ki 1970 bad 80’s ka sorkar ka ju pyrta da ka jingthoh ha ki ophis bording/sub station ban pyndonkam ia ka bording ban pynneh ia ki khlaw ki btap (use Energy to preserve Forest).
Shuh shuh ha ka snem 1976 ka sorkar ka la pynmih ia ka ain (ordinance) ban khang pomdieng ha Sor Shillong khlem jingbit na ka ophis u Dy Commissioner, bad ha ka snem 1089 ka sorkar ka la ong ba kan ailad ia ki karkhana kiba iadei bad ka rep ka riang bad ki tiar electronic bad ka MIDC kan lam lynti halor kane ka phang.
Nangta ka MCCL ka la rakhe ia ka Jubili Rupa ha ka snem 1990-91 bad ha ka snem 1993 ha ka sngi kha Meghalaya ka la pynmih ka jingthoh da ka phareng ka la ong, “To strengthen the socio- economics fibre of NE India, this tiny state of Meghalaya produces the finest Hill Brand cement.
MAWMLUH CHERRA CEMENTS LTD“Why they can’t stop Buying"Is it the international Quality Award winning cement is it the most Trusted, most Fast Setting, most Durable Most Cement.
Ha u Iaiong 1995, lyngba u Prof.
GG Swell, MP (R Sabha) la lah ban pyniakynduh ia ka JT Komiti jong ka MTODA JTOA bad W/K Hills Coal Miners Production Association bad u Myntri J Tytler, uba la kular ba hadien ba la ioh ia ka pisa $1000 million (Dollars) kum ka ram na ADB, kin sa pyllait ia ka pisa ban kyntiew bad pynheh ia ka surok NH Way Meghalaya sha 3 lane ne 4 lane bad u la ong ruh ba dang shimkhia ban pyllait ia ka skhim Shillong By Pass.
Halor kane ngi la iohi ba ha ki snem 2009-2011 ka la sdang treikam bad ngi kyrmen ba kin pyndep ha ka por ba biang, namar ba ka jylla ka hap shaniah tylli ia ka kit ka bah ia ki mar ba donkam lyngba ka surok kali.
Hangne la sngewdei ban pynkynmaw ba balei ha ki snem 1980, 83,89 ter ter ka seng sain hima riewlum, ka KHADC, KSU bad kiwei ki sengbhalang ki la pyrshah bad iakhih ia ka jingwanrah bor ia ka Railway line ha Byrnihat pyrshah ia ka mon u paidbah ha kaba ki la kdew ba da ki hajar kin wan tuid buhai shnong ha ka kyrteng ka roi ka par (development) kin wan ban iuhroit, thombor, (exploit) ia ki khyndew, ki khlaw ki par, ka khaii ka pateng ha ka jylla, kumta kham ha shuwa kata ha ka snem 1980 ka sorkar Forum ba la pynlong da ka APHLC ®, HSPDP, Congress (i) bad JNU, ka la rai ban pyrshah ia ka jingthmu ban wallam ia ka Railway Head ha Byrni.
Ia kane la leh hadien ba katei ka sorkar ka la ia syllok bad baroh ki rangbah jong ki liang ha Dorbar Thawain ka jylla bad ruh ha ka jingshem ki Railway Engineer ba ka BURIDUA “Ka long ka jaka kaba kham bha ban ia ka BYRNI.
(Katkum ka shithi jong ki tarik 22.
8.
80 sha NEC).
Ha ka snem 1989 ki nongialam ka KSU ki la kdew ba kim pyrshah ia ka Railway, hynrei ki hap ieng pyrshah ia ka Rail ha Byrni namar ba pat dei ka por bad ki trai jylla kim pat biang bad kotbor ban iada ia la ka hok.
U BB Lyngdoh MLA bad ki seng trai ki la pynpaw ha kito ki por ba kiba nabar ki la ioh ia kane ka bor synshar ha ka jylla lyngba ka pisa bad jingpynshoi basniew ha ka kyrteng jong ka Development (jingpynroi), ki nongkhaii baheh big industrialist & businessmen ki wan ban kynroi, pynsyrwa, pynjot (exploit) ia ki khyndew, ki khlaw ki par bad kurup ia ka khaii ka pateng jong ka State.
Da ki hajar kin wan tuid kum ki nongtrei bad nongbylla.
Ka jaitbynriew riewlum ba khyndiat kan sa ngam bad ngop noh.
Ka sngi ka lah ban poi ba ki paidbah kin ieng da ka Bor".
Halor ka Railway u Lat barim ka Meghalaya MM Dighe ha ka snem 1991-92 u la kdew ba ka sorkar ka dei ban phah ia ki samla riewlum ban pynbit pynbiang khnang ban ki tbit bad shemphang halor ka liang bapher bapher haba iadei bad ka Railway bad kin ioh ban rung bad pyniaid ia ka kam shuwa ka jingthmu ban wanrah ia ka Railway head.
U Dr.
B Pakem, Vice Chancellor ka NEHU ha ka snem 1992 u la kyntu ban pynshlur ia ki samla ban hikai ia ka tech know how ha ki liang bapher bapher khnang ba kin lah ban shimti ia ki kam bapher.
Hato ki nongialam ha ka synshar khadar ki pyndonkam hok ia ki lad ki lynti ban kyntiew ia ki samla ban ieng ha la ki kjat ban shimti ia ki kam bapher bapher bad pyndonkam hok ia ka bor ba la pynkup da ki kyndon ain ka Riti synshar ban kyntiew ban tei ia ka jaitbynriew ban pynroi Ri? Lada ki jingthmu barieh ka long tang ka mynsiem khwan bor, lalot spah ki long ka jingma kaba la buh jingtieng jingsyier ia ka pyrkhat pyrdain ia ka imlang ka sahlang ka jylla bad ia kane ngi la iohi ia ka politik taddor bad ka bor ka pisa kaba la treikam kaba la pynshong kulai da ki kam bamsap bampong ka bym don shuh ka jingbishar da ka iingbishar bad ka jingtohkit da ka ACB ka jylla ne ka CBI ne ka shnat income Tax ha kane ka jylla, dei na kane ka daw ka jylla ka la shah ialam bakla bad dang sahdien, shah duk haba ngi thew ngi who ia ki plan ki polisi ki prokram kiba la mang ki la sah kut bad ym shym lah ban pyndep ha ka por kaba biang bad kae ka la pynhiar shadien ia ka Meghalaya sha ka kyrdan ba 26th na ki baroh ki jylla ba Union Territory ha ka snem 2005 ha baroh ka liang katkum ka Human index Development, katba ha ka snem 1981 ka la don kam sha khmat katta ha ka kyrdan ba 21st bad bun kiwei ki jylla ki la iaroh ia ka jylla Meghalaya.
Kumta ka por ka dawa ba ki seng sain hima, ki nongsynshar ha ki kyrdan bapher ha ka imlang ka sahlang kin bishar bad pynshongnia ba kaei ka daw kaba la pynhiar bad pynsahdien ia ka jylla, haba iadei bad ki rta jong ki briew ka jingim kam long kumba la buh, ka rukom im bad kamai kajih ne ka ioh ka kot kam iahap bad la don 49% kiba la don ha u lain ka jingduk (BPL), kaba la ktah ia ka koit ka khiah, ka roi ka par, ka pule ka puthi bad kiwei kiba la pynhiar pynsahdien ia ka Meghalaya.
Ka jingkylli ka mih, hato kam dei ki kam bamsap kiba la shongkulai ia ka synshar ka khadar hadien ka snem 1983-84 ter ter lyngba ka politik taddor kaba la pynbud da ki jingiathied kulai kaba la ialam sha ka jingiaknieh shuki bad ka jingbunkam ban pynlut ia par bad bor pyrkhat pyrdain tang kumno ban pynkhyllem sorkar bad ialeh sting ia ki polisi ki plan ba iadei bad ki kam pynroi ri kaba kynthup ia ki kyndon ain, kumno ban iada hok ia ka jylla bad ia ka ri India, kaba la ialam sha ka jingbitar ka jingbym hun ha kaba ki khynnah samla pule kum ka sengbhalang ki la hap kit ia ki kam ki rangbah nongsynshar ban pyrta ban iakhih ban pynkyndit bad pynsngewthuh ia ki ban kitkhia ia ki kamram baroh kaba iadei bad ka jylla bad ka ri India.
Hynrei ka jingleh sting ka ailad ia ki khwan myntoi ban shim kabu kaba la pynshoi ba ki ngop ha ka jinglalot spah kaba la ialam bakla ia ki katto katne ki kynhun ban shah ialam bakla ha ki nongshun jong ka Ri kiba la pyndonkam ia baroh ki buit ba la swar da ki syntiat nabar Ri, kaba la buh ia ka jylla, ka thain ha ka jingsyier jingma namar ka la lah ban pynsniew ia ka jinglong jingman namar ba ki la kyndat sharud ia ka Hok kumba la paw ka jinglong jingman ki seng ba don ha ka sorkar jylla bad ha Parliament kaba la bun tang ki kam bamsap kaba la pynlong ia ka iing bishar Supreme Court ban tuklar bad kynthoh pyrshah ia ka jingleh ka sorkar pdeng ha ki kam bamsap, Black Money bad kiwei kiba ngim juh kham iohi ne bna ha ki por shuwa ka snem 1990, hynrei mynta ki ophisar kum u ADC ka Maharashtra u la shah thang im ha ki Mafia kiba la leh donbor bad la ialam bakla ia ka synshar ka khadar da ki mafia kumba la ju kynthoh da u Speaker ka W.
Bengal Assembly ha ki snem 90 ha Shillong, ba ka jingma ia ka Ri na ki kti ki kynhun mafia (bymman) kiba don spah don hajar klur tyngka kiba hikai ia ka imlang ka sahlang ban pynshlur ia ki kam bamsap khnang ba kin ioh katba mon (monopolist).
Shillong 27 Ïaiong: Ki nongkyrshan jong ka Voice of The People (VPP) mynta ka sngi balang ka 17 tarik u iaiong 2024, ki la ia leh kmen da kaba ia kyrñiom shad ha Smit hashwa ba ka jingialang kan sa sdang.
Ki paidbah  na kylleng ki ja ka, la na sor ne nongkyndong ki la wan ban tuid ha kane ka jingialang ka party VPP, ha kaba la iohi ba ka ja ka pynlong ia ka meeting ka la dap watla ka jingialang kam pat sdang.
Kane ka jingialang paidbah jong ka party VPP kadei ka jingialang kaba khatduh , kum ka dak ban pan ka jingkyrshan na u paidbah nakabynta ka ilekshon MP Lok Sabha na Shillong Parliamentary Seat, ha kaba ka party ka la pynieng ia u Dr.
Ricky Syngkon kum u Kyrtong ban iakhun.
Ka jingmut bad ka jingthmu ha ba pynlong ia ka election Campaign, ka rynsan ialap election ha ki shnong ki thaw, ki dong ki thain bapher bapher, ban pynshai bad pynsngew ia ka mat treikam (Manifesto) jong ka party ia ki nongrim kiba u kyrtong bad ka party ki ieng ban pynsngew sha ki paitbah, katkum ki kyndon jong ka election Commission ba la pynkup bor da ka riti synshar (Constitution) jong ka ri India.
Hynrei kaba sngewsih ka long ba ha ka jaka ban kren ia ki nongrim jong ka party, mih pynban da ki jingkynthoh pyrshah ia kiwei, ki jingkawang ktieh, ki jingkdew kti pyrshah, ki jingiabein party, ia bein briew wat ia ki kam shi-met ruh (personal attack) ki klet noh ban kren ia ki nongrim jong ka party ba ki don.
Kane ka la wanrah ka jingbym sngewtynnad ka la ktah wat ia ka jingsngew jong ki paitbah ba bun ba lang.
Kine ki daw bunsien kiba pynlong ban mih ki kynrum kynram, ki huri hura ha ka por election ban poi shaduh u pud ka jingiashoh iadat bad ka jingia mynsaw.
Lyngba kane ka khubor ka jingkyntu ia ki paitbah pari, khamtam ia kito ki nongkyrshan baieid thoin thoin jong ki political party ki bapher bapher kumjuh ki kyrtong kiba ia ai reng ha ka election ban long kiba jai jai, ban nym ialeh shongshit palat, ioh poi sha ki jingjia ba sngewsih, ban kiar na ki jingkynthoh pyrshah ia kiwei bad ki jingiabein party, kumjuh ruh ban iaburom lem ia kiwei.
Shillong 16 Ïaiong: : Ki trai jong jong ar tylli ki longiing ka kong  Twintina Nongneng bad ka kong Risuk Wanshon ki la duh noh ia baroh ki jingdon jingem hapoh ka iing bad kata ka la jia, hadien ka jingjia kem ding ba Kynsan Kynsan ïa ka iing mynta ka step jong ka 16 tarik u iaiong 2024, ha kapor kumba 8 shiteng eiei kaba la jia ha Mawiong Umjapung Block A.
Katkum ka jinglum Jingtip la iathuh bad antat ba kadaw jong ka Pluh namar ka jingthut ka bording bad Ia katei ka ïing ka la ai wai ar kynrad namar ba ialade ka sah shawei pat.
Ki  thylliej ding kiba rhem ban Shyrkhei kila ioh ban Klan namar kadei ruh ka iingding kaba tap tin, tang mar ia ioh Jingtip halor kane tang da ki Khyndiat minutes ka tnad pulit pynlip ding mar mar kila hiar ban tem ïa ka ding.
Halor kane Na ka Liang u Rangbah shnong u Bah Herman Dohtdong ula iathuh ba ka shnong kala pyrshang katba lah ban iarap hadien ba la ioh ia ka jingpyntip na ka trai iing, Ula ai khublei ruh ia ka tnad pynlip ding kiba la mareh bran bran sha katei ka jaka ban tem ia ka ding.
2 Ki Khronikl 20:1.
Te ka la jia ba ki khun Moab, bad ki khun Ammon, bad katto katne na ki nong Ammon ki la wan ban ialehthma ia U Jehoshaphat.
Kane la ka pynsheptieng ym tang ia U Syiem hynrei ruh ia ka jait bynriew Judah.
2 Ki Khronikl 20:3 Bad U Jehoshaphat U la sheptieng, bad u la aiti ia lade ban wad ia U Trai, bad u la pynbna ka jingshah jingit ka Judah baroh.
Hangne ngi iohi ba U Jehosaphat, um shym la lum ia ki rangbah shipai, ne ki lyngdoh ne ki rangbah ki iing ki kpa, ban ia pyrkhat kumno ban iada ia ka hima bad jaid bynriew, hynrei u khot ia ka jaitbynriew Judah baroh ban ialum lang bad ban wad ia ka jingiarap na U Trai.
U Jehoshaphat um shym khnuim hynrei U la iaroh pynban ia U Blei da kaba ong, (2 Ki Khronikl 20:6) Ah Trai, U Blei ki kpa jong ngi, me mem long U Blei ha bneng? bad mem long U nongsynshar halor ki hima ki jait bynriew baroh? bad ha ka kti jong me ka long ka bor bad ka jinglah, kumta ym don ba lah ban ieng pyrshah ia me.
Une U Syiem bakhraw, ym tang ba u shaniah bad ngeit beit ha U Blei hynrei uba lah ruh ban pynlong ia uta u paidbah ban shaniah bad ngeit beit ha U Blei.
2 Ki Khronikl 20:13- Bad ki Judah baroh ki la ieng ha khmat U Trai, lem bad ki khun barit jong ki, ki tnga jong ki, bad ki khun jong ki de, namar ki tip ba ki hap ban sheptieng tang ia U Blei hi, ym iano iano ruh.
Te U Blei U la jubab ia ki ha ka kitab 2 Ki Khronikl 20:14-15 lyngba U Jehasiel u khun U Sekharaiah, u khun U Benaiah, u khun U Jeiel, u khun U Mattaniah, u kynja Lebi, na ki khun shynrang U Asaph, la wan U Mynsiem U Trai hapdeng ka jingiaseng lang bad u la ong, To shahskhor, phi ki nong Judah baroh, bad phi kiba shong ha Jerusalem, bad me U Syiem Jehoshaphat, kumne U ong U Trai ha phi.
Wat sheptieng, lymne wat khaweit namar une u paidbah bakhraw: namar ka thma kam long ka jong phi, hynrei ka jong U Blei.
Lada ka thma ka dei ka jong U Blei, hato donkam mo ban leit sha madan thma? Hap hi ban leit.
2 Ki Khronikl 20:16 – 17 Lashai to phin leit hiar ban ialeh ia ki; ha khmih, ki wan na ka thiep Sis; bad phin shem ia ki ha kaba kut ka ktem, ha shuwa ka khlaw Jeruel, phim donkam ba ialeh ha kane ka thma: buh beit ia lade, to ieng thik, bad khmih ia ka jingpynim U Trai bad phi.
“Sngewtynnad ba i Hep i ia syriem kum ma nga ha ka jingsngewthuh.
Kane ka dei ka dak kaba bha ba ngin leh ban tei ialade bad ia la ka longiing longsem lashai lashi sngi" ong u hynmenKa por ka la jan dap 3 baje.
Ka Banisha ka lum ka lang ia ki tiar tngit ban leit khlieng noh.
Ka kmie pat ka lum ka lang ia ki khiewja khiew jyntah.
U Peter u pynbuh noh ia ki shuki na kamra bam bad buh sha kaba ju buh.
Ka por ka iaid.
Kane ka longiing ka kynthei ka don sa kawei ka jingpynkhreh ban poi sa iateh ktien ka Banisha bad u samla pastor.
Ka Banisha ha la ka mynsiem ka la pynskhem ban iapoi beit u samla uba ka la bat ha kti khamtam uba dei u kynja riewniam.
Ka kmie bad u hynmen ki la ihun ba ka Banisha kan iapoi kha bad uto u samla.
Ka don ka jingkyrmen ba ka lawei jong ka longiing kan long kaba shongsuk shongsain ha ki sngi ki ban sa wan.
Kane ka longiing ka la pynkhreh ha la mynsiem ban poi sha ka thong – kata ka jingpynhiar synjat bad ka jingiathoh don burom ka khun kynthei.
Ka jingwan pynithuh u samla ka la iaid 2 taiew.
Ka kmie ka la kylli pyrthew bha ia la ka khun la ka sngew kumno ia kane ka jingiadei jong ka bad uta u samla.
Ka khun ka la iathuh bad pynshai lut kdar ia ka jinglong jingman ha ka jingiadei jong ka bad u.
ka kmie ka sngewhun ia ka jingiathuh ka khun bad ka ainguh ia u Blei ba ka khun ka iakynduh kum uta u briew – u briew uba la bha jinglong bad uba kit kam niam.
U hynmen jong ka ruh u ikmen bad u sngewtynnad palat ba ka iakynduh bad uto u briew.
Hamar ban dap 4 baje janmiet la wan shongkai kawei ka para marjan kaba ju wankai teng-teng ha iing jong ki.
“Kumno phi long?" ka kylli“Ngi iabiang kong" ong ka kmie ka Banisha“Ma phi pat?" la buh jingkylli kylla ka kmie u Peter“Ngi ruh ngi biang kong" ka jubabKa jingshongkai ka la neh kumba shi kynta tam.
La bun ki jingiakhana ha ki bynta bapher bapher hynrei kata ka paralok ka la kylli lorni khyndiat khynsoit shaphang ka Banisha“Ka Banisha te ka la heh rta phi mo?" ong kata ka paralok.
“Kam pat da heh phi" ong ka kmie ka Banisha“Em kynthei te la heh phi, shynrang pynban te dang biang" ka ong biang“La ibiang hi da iaid noh shakhmat " pashat jingmut kata ka briew“Ka por kan sa poi hi" jubab eh daw ka kmie ka Banisha“Phim sngew ei ei em haba nga ong kumta namar nga sngew ieid ia phi" ka leh mynong kata ka briew“Em, kam lei lei kong mano mano ruh shait kum ong kumta hi" ong ka kmie u Peter.
Ka Banisha haba ka iohsngew na la ka kamra ia kata ka jingkylli ka la sngewdom hapoh mynsiem namar ka la paw lorni than ia ka kam shimet jong ka.
Ka shu kum ong ha la mynsiem ba tang shu wan shongkai kato ka briew ka shait kylli ia kaei kaei.
Tang hapoh 5 minit kata ka briew ka la leit noh namar ba la miet.
“Ni nga thait bha ia kato ka briew" kren dom ka Banisha“Balei phi kren kumta khun?" kylli ka kmie“Ba ka lorni" jubab ka khun“To iaishah beit seh" ai jingmut ka kmie“Ba lah bunsien te ki daw lah sngewdom" iathuh ka Banisha“Ap beit seh khun ia la ka sngi khraw lajong" ong ka kmie“Kan sa shu kyndit ynda lah bna khubor" ong ka Banisha“Tangba hap khot ia ka" ong ka kmie“Te sa leh aiu hi" ong ka khun bad hamar kata ka por la wan mih dngung u Peter na jingtrei“Phi lah wan khun?" ong ka kmie bad ka shong ha mula thri“To pyntiew sha Hep" u bthah ia la ka para“To Bah" ka ongKatba u Peter u dang dihsha u ong ia la ka kmie ba un nang kylli lypa noh katno ka jinglut ban shna sati synjat.
Nangta shuh shuh u la ong ba ka bha ba ngin ia shong pyrkhat lypa noh ia ka kam pynhiar synjat bad ka kam iathoh.
U la ai jingmut ba ka bha ban mang lypa noh ka jinglut jingsep khnang ban dup sngewthuh“Ioh ka dang kloi than khun haba tang iateh ktien pat dep" ong ka kmie“Em, wat ong kumta mei namar kane ka kam ka long kaba khia khamtam lei ma ngi ym don nongiarap" ong u Peter“Ka dei phi Bah" mynjur ka Banisha.
Shillong 16 Ïaiong: Ki samla thep kam pulit mynta ka sngi, ka 16 tarik u iaiong 2024, ki la leit sha poh ka ophis jong ka Central Recruitment Board (CRB), Mawroh ban leit pan jingpynshai ha kaba ia dei bad ka karta thep kam pulit kaba la pyllait da ka sorkar jylla ha kine ki khyndiat sngi ba la dep.
Ka jingwan ki samla thepkam kadei namar kim sngewiahap ia ka karta rung kam ha ka tnat pulit kata naduh 18 snem haduh 21 snem.
“Na ka liang ki samla kiba wan pan jingshai na ka secretary jong ka Central Recruitement Board ki la ong ba ki kwah ba ka sorkar kan pynkiew biang ia ka karta thep kam namar naduh 18 haduh 21 bun kiba ki khun samla kim pat lait ia ki jingpule.
Ki la ong ruh ba kane ka jingpynrit karta ka ktah bha ha ki por ba ka dang sar ka khlam corona hapoh ka jylla bad bun ki samla ki la shu heh snem bad ka long lehnohei ia ki jingpynkhreh barohShuh shuh ki samla ki la ong ka shong ha ka sorkar kan kyntiew biang ia ka snem thep kam pulit katno snem, tangba ia kane ka snem ba ka sorkar ka la dep pyllait mynta kim sngewiahap.
“Na ka liang jong ka samla Bari Pyngrope kaba dei ka nongialam lynti ia ki samla hadien ba kim ioh ia ka jubab kaba pynhun ia ki na ka secretary ka CRB, ka la phah mynjur ia ki samla la kin hun noh ne kin iaid shakhmat ban dawa bad na ka liang ki samla ki la jubab ba kin iaid sha khmat ban dawa pynjlan biang ia ka snem.
Shillong:Katba nang mih ki sngi ka saiñ pyrthei ka la nang khluid ha kaba ka jingkynthah kawei ka seng saiñ pyrthei ïa kawei pat ka la nang thnam ha kane ka kynti kaba mynta ruh u nongaiktien ka National People’s Party (NPP) Bah Himalaya M Shangpliang ula kob ïa ka liang pyrshah Voice of the People Party (VPP) ba kan ujor da ka ejahar lane thoh sha ka sorkar pdeng ban phah tohkit ha ka CBI pyrshah ïa ki nongïalam ka NPP, lada ki dei kiba bamsap.
“Ka long kaba suk palat ban shu kynnoh ïa ka party ba ka bamsap.
Nga kyntu ïa ka VPP ba lada phi sngew ba ki Nongïalam ka NPP ki dei kiba bamsap, nga kyrpad ïa ki ba kin sngewbha ujor da ka ejahar ha ki Police Station ba marjan lane thoh sha ka Sorkar Pdeng ba kan thung ïa ka jingtohkit CBI lane ka Enforcement Directorate lane kano kano ka Central Agency, sngewbha khot ïa ki bad ai ba kin tohkit ïa kum kine ki riew bamsap kiba don hapoh ka party," ong u Bah Himalaya haba ïakren bad ki nongthoh khubor.
Haba pynpaw ba ka VPP kam don mat ïakren shuh da kiwei pat tang ka jingkhot ïa ka NPP ka party ba bamsap, une u MLA barim ka Mawsynram ula ong ba kane kam dei shuh ka mat thymmai ba ka VPP ka kheiñ ïa ka NPP kum ka party ba bamsap lane ba ka Sorkar ka dei kaba pynïaid da ka NPP ka dei kaba bamsap.
“Ka dei ka kam kaba la ïaid la slem bad kine ki dei ki slogan ilekshon ïa kaba ki pyrshang ban ïoh jingmyntoi na ki.
