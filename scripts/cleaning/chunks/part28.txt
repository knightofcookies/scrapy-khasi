Ka Mawryngkneng constituency ka don 60 polling station bad ki nongthep vote baroh kalong 36,751, katba ka Mawphlang ka don 50 polling station ka don 33,194 ki nongthep voter bad ka Rajabala ka don 58 polling station bad ki nongthep vote 32,750 ngut.
Ka Khasi Students’ Union (KSU) War Jaintia Circle haka sngi Saitjain kala pynkup burom iaki 58 ngut ki samla pule kiba la pass haki eksam kiba kynthup iaka SSLC, HSSLC bad kiwei kiwei da ka khusnam “Mait Shaphrang Academy Award" ban pynshlur shuh shuh iaki samla pule haka jingim pule puthi jong ki.
Kane ka dei ka sien kaba saw ba ka KSU War Jaintia kala pynkup burom iaki samla pule kiba jop haka jingpule haka thain Amlarem Sub Division.
Nalor ki samla pule, la sam khusnam kyrpang ruh ïaki riew rangbah kiba la noh synñiang haka imlang sahlang kum u Dr Kermi U Tariang, u Michel Myrchiang uwei na ki nongshna phlim, Dr.
Daimon Mickey Lamin.
Ïaka jingïalang pynkup burom la pynlong ha Hall Syiem Jingsuk, Amlarem haka jingïadonlang u kongsan u Shemphang Lyngdoh Mawphlang Litigation Secretary KSU Central Body, u symbud kongsan u Ma Lop Pohtam President Core Committee jong ka War-Jaiñtia Limestone and Boulder Stone Exporter and Miner Association (WJLBEMA), u Dolloi ka Elaka Amwi u Ma Jemewell Pyrtuh bad u Dolloi ka Elaka Darrang u Ma Pyrwa Lymba bad kiwei kiwei.
U Shemphang Lyngdoh Mawphlang haba kren haka jingialang pynkup burom ula pynpaw ïaka jingbynñiaw ba duna palat ki samla Khasi-Jaintia kiba phaikhmat sha ka Civil Service Exam bad ula pynshlur ïaki samla ban minot ha ki jingpule bad iakhun ia kine ki exam kiba long ki paia jong ka synshar khaddar.
Ula kyntu ïaki kmie ki kpa ba kin pynshlur ïaki khun ba kin pynleit jingmut noh haki kam Civil Service namar ki briew la jong ki tip lut ïaka jinglong jingman ka duh ka ïoh bad ki riti dustur jong ka jaitbynriew kaba ki briew ba nabar kim tip bad kim patiaw eiei.
Ula kyntu ruh ïaki samla pule ba kimdei ban klet ïaka jaitbynriew la ki don ha kano kano ka kam kaba ki trei nangne shakhmat.
U Sonstar Nongkhlaw, Assistant Finance Secretary KSU central body ula ïathuh ba ka KSU kala 6 tylli ki skul na bynta ban ai jingshakri ïaki khynnah kiba wan na ki longïing ba duk.
Ula ong ruh ba ka KSU ka la phah 10 ngut ki samla ban pule haka line Engineer, 10 ngut haka B-Farm bad 5 ngut haka Nursing bad baroh kine ki samla ki la wan phai sha ka Jylla bad trei haki tnad treikam bapher.
Haka sngi Thohdieng 32 ngut ki briew kila iabit thymmai iaka jingpang khlam COVID-19 bad ym don ba iap naka jingpang khlam.
Kine ki 32 ngut kiba iabit thymmai iaka jingpang khlam ki dei na EGH: 1, EJH: 1, EKH: 18, RBD: 3, SWGH: 1, SWKH: 2, WGH: 2, WJH: 1 bad WKH: 3.
Kiba dang shitom ne ki active case baroh ka long 482 ngut hapoh ka Jylla.
Ki nongpang kiba la ioh pat iaka jingkoit ki don haduh 66 ngut.
Kine ki kynthup na EJH: 1, EKH: 44, NGH: 1, RBD: 6, SGH: 1, WGH: 13, WJH: 8 bad WKH: 2.
Ka jingdon jong ki briew bala ïabit ïa kane ka jingpang khlam ha Jylla baroh ka long 83559 ngut bad napdeng kine 81628 ngut kila ïoh ïa ka jingkoit bad 1449 ngut kiba ïap nalor ki briew ba dang shitom.
Ka Niaw Wasa Utd SCC kaba mihkhmat iaka jylla Meghalaya sha ka Hero Futsal Club Championship kan aireng pyrshah iaka Telongjem FC (Nagaland), Delhi FC bad ka TRAU FC (Manipur) haka wat kaba nyngkong.
Ia kane la pynbna hadien bala dep ban pynlong iaka jingpyniakap daka video conference kaba la long haka sngi Palei.
Kane ka lympung kaba la pynlong da All India Football Federation (AIFF) haka sien kaba nyngkong eh haka ri bad kan sdang naduh ka Naiwieng 5-13, 2021 ha sorbah New Delhi.
Ka Tynring FT ka la ioh ba kan rah ia ka nam lahduh ka lympung ialehkai 4th Division Football League ka Shillong Sports Association (SSA) hadien ba kala jop pyrshah iaka Pay for Right Football Academy da ka tie breaker da 3-2 haka jingiakun phainal kaba long ha JN Stadium, Polo haka sngi Palei.
Ka jingiakhun haka por kaba la buh kala wai da kaba iakhaid mar shikol.
Ka kol kaba nyngkong kala wan haka minit kaba 6 lyngba u Winaldy Suting.
Pynban ka kynhun ialehkai jong ka Tynring kam shym la duh mynsiem, hynrei ba kin iai trei shitom bad kala ioh pynphai pat ia kane ka shi kol ha ka minit ba 60, kaba la wan lyngba ka freekick ba la shut ia ka da u Laripyntngen Kharlartang.
Hadien ba la kut ka por ba la buh, la rah sha ka extra time kaba long mar 7 minit shiteng bad hangne ruh ki ar kynhun kim shym la lah shuh ban ia pynkhih jar, khnang ban ioh ia ka rai mano ban rah ia ka thong, la rah noh sha ka tie beaker ha kaba ka Tynring FT ka la mih paw syndon ialade kum ka nongjop.
U Kongsan ba la wan ban sakhi lang shipor ia kane ka jingialehkai phainal dei u Assistant Director Sports & Youth Affairs ka sorkar jylla u bah Paia B War Nongbri bad na ka liang ka SSA la sakhi lang da u Hony secretary u bah SS Rapthap, u Chairman ka Tournament Committee bad u vice president u bah Robert Dkhar bad kiwei kiwei ki dkhot nongkitkam jong ka synjuk.
Ka Football Tournament jong ka Elaka Narpuh Sports Association (ENSA) kan sdang naduh ka 30/10/2021 (Saturday) ha ka por 12:30 pm ha kaba ka lahduh jong u snem ba lah dep Sonapyrdi FC kan aireng pyrshah ia ka Wahiajer Narpuh FC ha madan Phutbol Lumshnong.
Ka jingthmu jong ka ENSA ban pynlong ia kane ka Football Tournament ka long na bynta ban sei ia ka sap ka phong jong ki Khynnah ialehkai Phutbol kiba don hapoh u pud u sam ka Elaka Narpuh.
U Daiapherbha Lamare, Secretary Elaka Narpuh Sports Association ula ong Mynta u snem mki club kiban iashim bynta ha kane ka Tournament ki long haduh 29 tylli ki team na ki Shnong bapher bapher badon hapoh ka Elaka Narpuh.
Kiba jop ha kane ka Tournament kin iohrah ia ka khusnam pisa haduh Rs 50,000 ryngkat bad ka Trophy bad kaba rem Final pat kan iohrah ia ka khusnam kaba Rs 30,000/- bad ka Trophy.
U Deputy Commissioner, Cum Chairman District Health Society, East Jaintia Hills District Bah E Kharmalki hadien bala lap ba bun ki nongshong shnong kim shym la pyndep satia ban ai iaka tika kaba ar ne ka 2nd Dose ban iada na ka jingpang khlam COVID-19, ula wer ia baroh ban wan shakhmat ban ai iaka tika ha ki jaka sumar kiba jan bad kumjuh ban pynrung kyrteng haka COWIN ban buh iaka sngi ban ai tika.
Ka jingai tika COVID-19 vaccine ka diang iaid shakhmat mynta hapoh East Jaintia Hills District.
Na ka 19423 ngut ki nongioh tika ki ba don ha ka rta 45 snem sha jrong, 15203 ngut ki lah dep ban ioh ia ka 1st dose bad 10362 ngut ki lah dep ioh ia ka 2nd dose.
Kumjuh, na ka 64600 ngut ki nongioh tika ki ba don ha ka rta 18 haduh 44 snem, 40900 ngut ki lah dep ioh ia ka 1st dose bad 14462 ngut  ki lah ioh ia ka 2nd dose.
Ka thong ba la buh ban ai tika kalong 93590 ngut kiba kynthup Ia ki Health Care Workers, Frontline Workers bad ki paidbah kiba ha ka rta ba 18 snem shaneng, 63892 ngut ki lah dep ioh ia ka 1st dose bad 30939 ngut ki lah ioh ia ka 2nd dose hapoh ka district.
Tangba, ki dang bun na  ki nongioh tika kiba khlem pat shim ia ka 2nd dose wat la ka lah dei ka por ia ki ban ioh ia ka 2nd Dose jong ka COVID-19 vaccine ha East Jaintia Hills District.
Ki don 5794 ngut ki nongioh tika ba lah dei ka por ban ioh tika 2nd dose bad 4031 ngut kiba lah tam ia ka por ba dei ban ioh tika 2nd dose ruh.
Kat kum ka jingbthah jong ka tnad ka koit ka khiah, khnang ban ioh ia ka jingiada ba pura na u khniang jingpang COVID-19 dei ban ioh ia ka tika baroh ar dose, 1st bad 2nd dose.
Ki nongioh tika kiba lah dei por ban ioh ia ka 2nd Dose ki lah ban book kyrteng online lyngba ka Co-WIN App lane ki lah ban wan beit sha ki jaka ai tika (CHCs/PHCs/ Sub Centres) kiba hajan tam.
Ki lah ruh ban call ha u Meghalaya COVID helpline number ‘14410’ ban tip kham bniah shuh shuh shaphang ka jingai tika COVID-19 vaccination bad shaphang ka Co-WIN app.
La kyrpad ia baroh ki nongioh tika ban rah ia ki ID (EPIC, PAN Card, Aadhar Card, Driving License, Passport, Pension Passbook, Ration Card) ban registar ialade ha ka Co-WIN portal bad ban ioh ruh ia ka appointment slip.
La kyrpad ruh ia ki nongioh tika ban bud pyrkhing ia ki kyndon COVID-19, ban deng ki mask, sait ki kti bad ban ia jngai iwei na iwei pat kumba 2 mitar ei ei.
Haka sngi Palei 61 ngut ki briew kila iabit thymmai iaka jingpang khlam COVID-19, khlad iwei bad da kane ka jingdon jong ki briew kiba iap pang COVID-19 kala kynjoh sha 1449 ngut ha Jylla.
Katkum ka jingpyntip ka tnad ka Koit ka Khiah, 61 ngut ki briew kiba ïabit thymmai ïa kane ka jingpangkhlam bad kiba dang shitom ne ki active case ka long 516 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 1, EJH: 1, EKH: 35, RBD: 4, SWGH: 2, WGH:1, WJH: 4 bad WKH: 13.
Ki nongpang kiba la ioh pat iaka jingkoit ki don haduh 51 ngut.
Kine ki kynthup na EKH: 31, RBD: 1, WJH: 3 bad WKH: 16.
Ka jingdon jong ki briew bala ïabit ïa kane ka jingpang khlam ha Jylla baroh ka long 83527 ngut bad napdeng kine 81562 ngut kila ïoh ïa ka jingkoit bad 1449 ngut kiba ïap nalor ki briew ba dang shitom.
Ka East Khasi Hills kadon 317 active case, West Khasi Hills 97 case, West Jaintia Hills 37, Ri Bhoi 29, West Garo Hills 11, South West Khasi Hills 4, East Jaintia Hills 4, East Garo Hills 9, North Garo Hills 2, South West Garo Hills 4 bad South Garo Hills 2.
Haka sngi Balang ka West Jaintia District Sports Association (WJDSA) kala pynlong iaka jngialang kitbok kitrwiang bad pyneh bok nusip ïaka Niaw Wasa Utd SCC ka ban leit iashimbynta sha lympung ialehkai Hero Futsal Club Championship kaba pynlong da ka All India Football Federation ka ban sdang naduh ka Naiwieng 5-13, 2021 ha sorbah New Delhi Kane ka lympung ka dei kaba nyngkong eh kaba la pynlong haka ri bad ki don haduh 16 tylli ki kynhun ki ban iashimbynta ha kane ka lympung.
Kine ki club ki kynthup iaka Baroda FC (Gujarat), Chanmari Zothan Futsal (Mizoram), Kuppuraj FC (Puducherry), Super Strikers FC (Karnataka), Speed Force FC (Telangana), Sporting Clube de Goa (Goa), Delhi FC (Delhi), Real Kashmir FC (Kashmir), Telongjem FC (Nagaland), Classic Football Academy (Manipur), Mangal Club (Odisha), Niaw Wasa United Sports & Cultural Club (Meghalaya), Bengaluru FC (Karnataka), TRAU FC (Manipur), Mohammedan SC (West Bengal), Sudeva Delhi FC (Delhi).
Ka WJDSA kala synniang T.
40, 000 sha ka Niaw Wasa Utd SCC bad kala aiti iaka cheque sha u ma Monlang Nongtdu u trai ka club haka jingialang kitbok kitrwiang kaba long ha Kiang Nangbah Stadium.
La iadonlang u EMH Passah Working President WJDSA, Hony General Secretary WJDSA ma Lammat OO Laloo, JM Paswet Treasurer WJDSA haka jingiadonlang u coach ka Niaw Wasa, Player.
Kane ka kynhun kan mih lashai ka sngi (28 tarik) na Jylla.
Ka State Food Testing Laboratory, Meghalaya, ka kylla long mynta ka shlem wad bad pule bniah ba nyngkong napdeng ki jylla shatei ka thain lam mihngi ka ri lyngba ka FSSAI ba kan ioh ia ka jingithuh bad ba kan lah shi syndon ba kan pyndonkam ia ka shap ne ka muhor jong ka NABL naka bynta ka jingwad jingtip ba kham bniah halor ka Biological Testing.
Ban shu batai lyngkot ka dor jong kane ka syrnot ba ka State Food Testing Laboratory ka Pasteur Institute kala ioh, ka long ka jingkyrkhu bah ba na sha lyndet bad kaban lah ban wanrah bad ban ai jingmyntoi ia ki paidbah nongshnong jong ka jylla bad ia ka dong ka thain shatei lam mihngi jong ka ri, namar ha kane ka shlem wad bad pule bniah, la lah ban leh ia ki jingwad bniah (test) ban shaphang ka jinglong jingman jong ki jingbam jingdih bad ka kaiphod (report) kaba mih paw na kane ka shlem yn ithuh bad  pdiang ia ka kum ka kaiphod kaba pura ha ka ri baroh kawei  kawei.
Ia kane ka syrnot ne ka National Accreditation Board for Testing and Calibration Laboratories for ‘Biological Testing’ ka jylla ka la ioh ba kan pdiang ia ka ha ka 06 tarik mynta u bnai Risaw 2021 bad naduh kane ka khyllipmat ba ka jylla ka la ioh ba kan pdiang ia kane ka syrnot la shah ne ailad ia ka  State Food Testing Laboratory jong ka state Meghalaya ka lah ba kan da ioh ba kan pyndonkam ia ka shap ne ka muhor jong ka pyndonkam noh ia ka shap jong ka NABL.
Na ka jingiakren bad ki riew shemphang bad ba la dep ban pule pyntbit ia kane ka  bynta jingpule, la sngewthuh ba kane ka dei ka sien jam ba nyngkong ba kane ka shnat treikam ba kan lah ba kan kynjoh ia kane ka kyrdan ban ioh ia ka jingithuh naka NABL ha kaba ka state food testing laboratory jong ka jylla, mynta la ithuh bad tip ia ka ha kane ka ri India baroh kawei.
Hynrei ban lah ban kynjoh ia kat kane ka thong, ka donkam shisha ia ka mynsiem trei shitom ban len lade bad ban hap shisha ban aiti met bad mynsiem, ha kaba ka kam hi ka dawa ban trei da ki bun bun ki kynta ha ka shi sngi.
Naka liang ki samla sengkam seng jam lajong kum Dasumarlin Majaw ki ai khublei ia ka state food testing laboratory jong ka sorkar jylla, kaba hapoh ka jingialam jong ka Dr Wadamika Lyngdoh, kiba la trei shitom ban lah ha kaban pynioh ia kat kane ka nam bad kaba khamtam eh ia ka syrnot jingithuh na ka NABL, kaba  long ka jingkyrkhu bah na shalyndet ia u paidbah bad ia ka jylla hi baroh kawei.
Kumta na ka liang Dr Wadamika Lyngdoh kaba bat ruh iaka kyrdan kum ka Assistant Food Analyst ryngkat bad kane ka ophis hi baroh kawei ki kyrmen ba da ka jingioh ia kane ka jingithuh na ka NABL, kan iarap ia ki paidbah nongshnong jong kane ka jylla da ka jingkyrmen ba kin iai bteng ban ai ia kata ka jingshakri kaba kham bha shuh shuh ia lyngba ka jingioh ka jong ka ia kane ka jingithuh bad ban lah ruh ban kynjoh sha katta ka thong kumba la ia thmu.
Ka Khasi Student Union, Jowai Circle haka sngi Balang ka la phah mih lut ïa baroh ki nongtrei bad khang tala ïaka ophis treikam jong ka Mahader Gudar kaba long ka kynhun ba shimti ïaka jinglum khajna bad ka la khang ruh ïaka jinglum khajna na ki kali ba ïaid lyngba ïaka toll plaza kaba don ha Pasyih Ïalong, West Jaintia Hills District haduh 2 kynta eiei.
Kadaw ba pynlong ïaka KSU ban khang tala ka long ba la kut ka jingai por ba shibnai ïaki bor pynïaid jong ka NHAI ban pyntreikam ïaki Street light ba la pynïeng ha kylleng ki bynta ka surok bah ba hap hapoh ka jingpeit jong ka NHAI.
Ka bor District ba kynthup ïa u Magistrate u Bah MA Challam, u Bah A Mukhim MCS ADM West Jaintia Hills, ka DSP (Crime) ka Kong CW Lyngdoh ryngkat ka kynhun pulit haba ïoh jingtip halor kane, ki la wan poi ha kane ka jaka bad ki la pynlong ka jingïakren pynbeit hapdeng ki dkhot ka KSU kumjuh kitei ki nongtrei katei ka kynhun.
Na ka liang ki nongtrei ki la pyni ïaka shithi ba ki la phah shaka tnad MeECL naduh u 2018 na bynta ban leh connection ïaki street light kiba la dep pynïeng haki bynta ka surok bah bad haba ïadei bad ki footpath ki la dep ban ai jingthoh sha DC ophis.
Hadien ka jingïakren pynbeit, ki dkhot ka KSU ki la plie noh ïaka tala bad ai lad biang ban khrong khajna na ki kali.
51 ngut ki briew kiba iabit thymmai iaka jingpang khlam COVID-19, 2 ngut kiba khlad bad da kane ka jingiap kala kynjoh sha 1448 haka jylla haka sngi Balang.
Kine kiba khlad ki dei na West Jaintia Hills District.
Katkum ka jingpyntip ka tnad ka Koit ka Khiah, 51 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 507 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 1, EKH: 37, RBD: 1, SWKH: 2, WGH: 1, WJH: 2 bad WKH: 7.
Ki nongpang kiba la ioh pat iaka jingkoit ki don haduh 71 ngut.
Kine ki kynthup na EKH: 55, RBD: 4, SWGH: 1, WGH: 4 bad WJH: 7.
Ka jingdon jong ki briew bala ïabit ïa kane ka jingpang khlam ha Jylla baroh ka long 83466 ngut bad napdeng kine 81511 ngut kila ïoh ïa ka jingkoit bad 1448 ngut kiba ïap nalor ki briew ba dang shitom.
Ka Khasi Stidents’ Union (KSU) Nartiang Circle kala ujor sha u Deputy Commissioner, West Jaintia Hills District ba iaid sahuh ki trok ba kit palat pud kaba la wanrah iaka jingsniew ka surok Jowai Nartiang Kdiap Khanduli.
Ka KSU Nartiang circle haka 25 tarik une u bnai haka jingialam jong u general secretary u samla Chanbor War bad u Juhhi Tariang publicity secretary bad kiwei kiwei kila ujor sha u Deputy Commissioner halor ka jingsniew tasam ka surok bad ym shym la maramot ia kane ka surok kaba la wanrah jingeh iaka iaid ka ieng u paidbah.
Ka KSU kala ujor ba bun ki kali Truck/Dumper kiba kit palat pud ki iaid lyngba kane ka surok kaba la nang pynsniew shuh shuh iaka surok.
Ka KSU halor kane ka kyrpad ia u DC ban shimkhia ban tuklar bad ban phah maramot ia kane ka surok ba suk u paidbah ba iaid ba ieng.
Ka office jong ka Electoral Registration Officer, 7-Amlarem (ST) Assembly Constituency, ka la pyntip paidbah ba ka Election Commission jong ka ri India, kala hukum ban pynbiang ia ka Draft Photo Electoral Roll jong ka 7-Amlarem Assembly Constituency ha ka Sub-Division kat kum ka tarik 01-01-2022.
Halor kane kito ki nongshong Shnong kiba la dap 18 snem ka rta katkum katei ka Tarik bad kumjuh ki bym pat don kyrteng ha ka Draft Photo Roll ki lah ban pynrung kyrteng ialade ha ki Polling Station ba ki shong ki sah.
Kumjuh ruh ia kito ki ba la iap ne phet Shnong noh ia ka kyrteng jong ki na ka Photo Electoral Roll, ia ki jingbakla ruh yn pynbeit ha kane ka por.
Ha ka jingiadei bad kane, ia ka Draft Photo Rolls yn pynmih ha ka 01-11-2021 ha ka ophis jong ka Electoral Registration Officer, Office jong ka Sub-Divisional Officer (Election) Amlarem Sub-Division bad lyngba ki Booth Level Officers (BLOs) ha ki Polling Station.
Ia ki jingtyrwa bad jingdawa ne jingujor kyrteng yn pdiang naduh ka 01-11-2021 haduh ka 30-11-2021.
Ka office jong ka Electoral Registration Officer, 7-Amlarem (ST) Assembly Constituency, ka pyntip paidbah ba ki briew sorkar (Booth Level Officers) kin wan ha ki Polling Station ban trei na ka bynta kine ki kam naduh ka 01-11-2021 haduh ka 30-11-2021.
Kumta la kyrpad ia ki nong shong shnong ban leh ia kine harum:- Ban ai ia ki Kyrteng jong ki Nongthep Vote kiba la iap ne kiba phet Shnong, khnang ba yn lah ban ot noh ia ka kyrteng jong ki ha ka Electoral Roll.
Ban ai jingiarap lem ia ki briew sorkar (BLOs), da kaba bishar sani ia ki kyrteng bad ki dur la ki ia hap ne em bad ka rta jong u/ka nongthep vote, ka iahap ne em bad ka dur khmat kaba la mih ha ka Draft Photo Electoral Rolls, khnang ba kan nym mih ka jingkulmar ia ki kyrteng bad ki dur.
Lada lap ia ki ba kum kine sngewbha ban pyntip mar mar sha u Electoral Registration Officer lane sha u Booth Level Officer jong kato ka Polling Station hapoh ka shnong jong phi.
Baroh ki nongdawa ne nongthep Form ki dei ban da leit mih ha khmat u Electoral Registration Officer/Assistant Electoral Registration Officer ha ka tarik, por bad jaka ba la buh ia ki na ka bynta ban tohkit bniah.
U Electoral Registration Officer/ Assistant Electoral Registration Officer ki lah ban kyntait noh shisyndon ia ki Form lada U/Ka nong aplai ki khlem leit mih da lade hi ha khmat u Electoral Registration Officer/ Assistant electoral Registration Officer ha ka tarik ba la buh.
La kyrpad ruh ban pyllait ia ka ing skul/Community Hall (Polling Station) ha kitei ki sngi na ka bynta kane ka kam.
Kumjuh ruh ban iarap ia ki briew sorkar (Booth Level Officers) ha kino kino ki bynta kiba donkam ynda ki poi sha ka shnong jong phi da ka ba bud ryntih ia ki kyndon ba la pynmih daka tnat jong ka koit ka khiah kum ka jingdeng ia ki Mask, ka jingieng ia jngai iwei na iwei pa (Social distancing) kumba 6phut eiei bad ka jingsait kti da ka sabon bad ka Hand Sanitizer.
U Electoral Registration Officer/ Assistant Electoral Registration Officer ki la dep pynbeit ia ki tarik ban bishar ia ki Form 6, 7, 8, 8A bad ia ki tarik/por bad jaka, phi lah ban ioh na ki Booth Level Officer.
Kin sa don ruh ki sngi ba kyrpang (Special Campaign Dates) ha ka 13/11/2021 bad 20/11/2021 ki ba dei ki Saturday (Sngi Saitjain) ha kaba ki Booth Level Officers (BLOs) kin don baroh shi sngi ha ki Polling Stations, kumta la kyrpad ia ki nong shong shnong ban leit mih sha ki Polling Station jong phi.
Ka Seiñ Kur Dkhar, Wapung Circle kala pyntip paidbah ba kan sa pynkup burom ia ki khun samla pule jong ka Kur Dkhar kiba pass bha ha ki jingpule jong ki ha ka 4th tarik bnai Nohprah (December) 2021 ha ka shnong Jalyiah, East Jaintia Hills.
U President Sein Kur Dkhar u Shaniahskhem Dkhar, ula pyntip ba kane ka jingpynkup burom kadei na ka bynta ki khun samla na ka Seiñ Kur Dkhar kiba hap ha Wapung Circle kiba kynthup iaka Jalyiah, Khlieh Myntriang, Wapungskur, Wapungshnong, Pamrapaithlu, Pamrakmai, Mokhep, Iongkaluh, Sohkymphor bad ka Lum Mulieh.
Ki samla ki ban shah pynkup burom ki dei tang kiba la ioh 70 percent shaneng haka SSLC bad HSSLC, Graduate 60% shaneng, Master 60% shaneng, Professional Course ba kynthup iaki MBBS, Lawyer, Engineering bad kiwei.
Ka Seiñ Kur Dkhar, Wapung Circle kala kyntu ban pynpoi ia ki marksheet, ka Certificate bad Residential Certificate hapoh ka 20 tarik u bnai Naiwieng (November) ha u Ma Francis Dkhar Contact no: +918787777629.
Ka Khasi Students’ Union (KSU) Narpuh Circle haka sngi ba Ar kala iohbat 8 ngut ki bar jylla kiba suba wanrieh wantuh shapoh  East Jaintia Hills District haka shnong Tongseng.
Ia kane ki bar jylla la bat na kawei ka trok Tata 407 kaba don u number AS01 G C2467 kiba shong na shadien ka trok kaba la tap jri trepal (Tarpaulin).
Ha kane ka jingioh bat ka KSU ia kine ki bar jylla la lap ruh ia ki bom pataka na kine ki bar jylla.
Kine ki bar jylla kila kam ba ki wan na Silchar, Assam bad ki thmu ban leit sha Guwahati, Assam, hynrei ka KSU ka suba ba kadon kaei re kaei kala jylla kala aiti iaki mar mar sha ki pulit Lumshnong.
Ka KSU kala kynnoh ba kine ki bar jylla ki khlem leh kino kino ki test COVID-19 ha Ratacherra bad kila lait ruh naka infiltration check gate kaba don haka shnong Ratacherra.
Halor kane ka EJNC-KC haka sngi Nyngkongk kala ai dorkhat sha  DC East Jaintia Hills halor ka jingwan rung khyrthep ki bar jylla ha katei ka district bad kyntu ia u ban shimkhia ban khanglad ia kane ka jingsuba rung beain ki bar jylla hapoh ka district.
Ka Meghalaya Bharat Scouts & Guides (MBSG), West Jaintia Hills District kum shibynta ban pyni ïaka jinglah bad jingtbit jong ki khynnah Scouts Guides ha ki rukom bapher, ha ka 26 tarik Risaw 2021 ka la pynlong ïaka Rajya Puraskar Testing Camp ha District Headquarter, Jowai.
Kane ka Testing Camp ka long kawei na ki rukom ba dei ban leh ne pyndep man la u snem da ki bor pynïaid jong ka Scouts Guides Movement ba don ha kylleng ki Jylla ka Ri India bad lyngba kum kine ki Testing Camp ki bor pynïaid ki lah ban tip ïaka jinglah bad jingtbit jong ki khynnah na ka bynta ba kin lah ban pynkup ha ki ïaki kyrdan kiba la tip kum ka Rajya Puraskar Award ne Governor Award bad Rashtrapati Award ne President Award.
Ha kane ka Testing Camp mynta u snem la don kumba 14 ngut ki khynnah kynthup 5 ngut ki Scouts bad 9 ngut ki Guides na ki ar tylli ki skul ba kynthup ïaka Church of God Secondary School, Ummulong bad ka Marian Hills Higher Secondary School, Jowai bad ïa kane ka Testing Camp la shim ti ban peit bad pynïaid da ki briew ka Meghalaya Bharat Scouts & Guides, State Headquarter Shillong kiba kynthup ïa u Benharmaryo Myrthong, State Organising Commissioner Scouts, u Khrawkupar Ïawphniaw, Staff State Headquarter Shillong, ka Catherine Nongkseh, State Organisng Commissioner Guides bad ka Matilda Lyngdoh, Assistant State Training Commissioner Guides ha ryngkat ka jingïadonlang ka Siami Shylla, District Organiser Guides, u Elvis Dkhar, District Organiser Scouts, u Ohiwot Laloo, District Secretary MBS&G West Jaintia Hills, u Teiborlang Rymbai, Scouts Master, ka Niwan Khynriam, Guide Captain Church of God Secondary School, Ummulong bad ka Grecarisa Sana, Guide Captain, Lissi Pearl Secondary School, Mukhla.
Ki bynta bad ki rukom kiba la shim ban peit bad iitbniah ïaka jinglah jong ki khynnah ha kane ka Rajya Puraskar Testing Camp ki long ha ki rukom bapher ba kynthup ïaki Knoting & Lashing, First Aid, Compass, Estimation bad kiwei kiwei kiba ïadei bad ka rukom im jong ki khynnah Scouts-Guides.
Ka Ophis jong U Sub-Divisional Officer (Supply), Amlarem Sub-Division ka la pynbna paidbah ba la pynkylla ia ka dor jong ka Umphniang sharak (S.
K.
Oil) kumne harum:- Ka dor dielang na Jowai = Rs.
52.
00 shi liter (SK Oil Agency Price, Jowai = Rs.
46.
65, SK Oil Sub-Agency, Transportation Charges= Rs.
2.
00 per liter Godown/Labour Charges= Rs.
1.
85 per liter Profit Margin= Rs.
1.
50 per liter) Ka dor dielang na Amlarem = Rs.
54.
00 shi liter (SK Oil Agency Price, Amlarem = Rs.
52.
00, Transportation Charges= Rs.
1.
00 per liter Profit Margin= Rs.
1.
00 per liter) Ia kine ki dor thymmai la pyntrei kam naduh ka 1 st October 2021.
U Sub-Divisional Officer (Supply) u la pynbna paidbah ba ia ka Umphniang Sharak S.
K.
Oil na ka bynta ka quota jong u bnai October yn sa pyllait sha ki S.
K.
Oil Retailers ha ka 29  tarik October (Risaw) 2021.
La bthah ia ki paidbah ban leit shim ia ki mar jong ki na ki Fair Price Shop Centre ki ba don ha ki shnong ki shnong jong ki.
Lada don kino kino ki bym ioh ia ki tei ki mar jong ki lane lada don ki ba oh dor palat, ki lah ban ujor sha ka ophis jong u S.
D.
O.
(Supply) da ka ba thoh shai ia ka kyrteng bad ka shnong jong ki khnang ba yn lah ban pynshitom ia ki.
Lah ruh ban ujor ha kine ki Number harum.
SDO: +918822922422 Sub-Inspectors: 8414806738/9436110184/8731025753 Email: sdo_amlarem@outlook.
com.
Ka VDP iong ka Ladthadlaboh Dorbar Chnong, Jowai da pynkynmoo biang ko ia phi waroh wa da maham pyrchah ia kiwon kiwon ki bru lada toh ki tre chnong nae mo kiwa nabar chnong kiwa: Lada chem ia kiwon kiwon kiwa leh pyrchah ia kitaii ki jingmaham waa da kdaw hanein, u chah pynchitom ki kat kam ki aiñ Chnong wa ki bor iong ka aiñ Sorkar.
Kani ka jingpyntip wa emkam ka wa wan na ka Office iong ka V.
D.
P.
Ladthadlaboh Dorbar Chnong, Jowai.
31 ngut ki briew kiba iabit thymmai iaka jingpang khlam COVID-19, 89 ngut kiba ioh pat iaka jingkoit jingkhiah ka jylla haka sngi ba Ar Kat kum ka jingpyntip ka Tnad ka Koit ka Khiah, 31 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 529 ngut hapoh ka Jylla.
Ki briew kiba iabit thymmai iaka jingpang khlam ki kynthup na EKH: 25, NGH: 1, RBD: 1, SWKH: 1, WGH: 1, WJH: 1 bad WKH: 1.
Ki nongpang kiba la ioh pat iaka jingkoit ki don haduh 89 ngut.
Kine ki kynthup na EKH: 57, NGH: 1, RBD: 5, WJH: 7 bad WKH: 19.
Ka jingdon jong ki briew bala ïabit ïa kane ka jingpang khlam ha Jylla baroh ka long 83415 ngut bad napdeng kine 81440 ngut kila ïoh ïa ka jingkoit bad 1446 ngut kiba ïap nalor ki briew ba dang shitom.
Ki nongñiah kali kamai hapoh ka lama All Jaintia Commercial Vehicle Tourist Association (AJCVTA) bad ka Jowai Shillong Tourist Cabs Association haka step sngi ba Ar ki la pynlong ka jingïakhih rah placard bad teh lama iong ia ki kali kamai tourist ha man ki jaka pynïeng kali kamai kiba don ha rilum Jaintia kynthup ka West Jaintia bad East Jaintia na ka bynta ban pyrshah ïaka jingpyntreikam ïaka All India Permit bad ka jingkiew dor ka bai Umphniang kali.
Ha kane ka jingïakhih ki nongñiah kali ki la rah ïaki placard kiba don ïaki jingthoh “Ka jingrem dor ka Umphniang kali la kumba shong dor ka Ksiar", “Ladei ka por ban kamai noh da ki kali shimet namar ka jingbym suidñiew ka sorkar", “Kumno ngin pdiang iaka All India Permit haba ngi kamai tang ha ka District lajong", bad ki jingthoh pynrem ïaka sorkar MDA.
kaba la khñiot beiñ palat ïaki nongñiah kali kiba im sngi bad kamai jakpoh lyngba ka kam kamai kali.
U nongïalam ka All Jaintia Commercial Vehicle Tourist Association u Paila Kordor Lyngkot haba kren sha ki lad pathai khubor ula kynthoh ïa kane ka sorkar ka bym shym la pyrkhat satia ïaka ïap ka im jong ki nongñiah kali.
“Ka jingkiew dor palat ka bai Umphniang ka buh ka jingeh bakhraw ïa ngi ki nongñiah kali ban pyndap pynbiang ïaka ïing ka sem bad ki jingdonkam jong ki khun ki kti jong ngi, " la ong utei u nongïalam.
Ki nongñiah kali ki dawa na ka sorkar ban pynneh beit da ka 3 State Tourists Permit, ym da ka All India Permit kaba rem dor bad ban pynhiar ïaka dor Umphniang.
U John Lyngdoh Secretary JSTCA ula ïathuh ba ka 3 State Permit ka shong dor 2900 tyngka haka shisnem katba ka All India Permit ïaki kali kiba don AC ki shong dor haduh 25 hajar tyngka shisnem bad ïaki bym don AC ka shong dor 15 hajar tyngka shisnem.
Ka Khasi Students’ Union (KSU) Namdong Area Unit kan pynlong ia ka jingsam khusnam “1st Maitshaphrang Excellence Award 2021" ia ki samla pule ba pass ha ka SSLC & HSSLC Examination 2021 haka 6 tarik November 2021 ha Hall Madansari Namdong-B Ha kane ka juh ka sngi kan don ruh ka jingpynkup burom kyrpang ia ki Nonghikai ka thain kiba la shongthait.
U Juhhi Tariang general secretary ka jingthmu jong ka KSU ban sam khusnam ka long ban ai mynsiem bad kitbok kitrwiang ia ki samla pule ka thain ba kin jam shaphrang bad ban jop haka jingim pule puthi.
I Kong Saimin Ryngksai kaba shong ba sah ha Darrang, Amlarem Sub Division i la khlad noh na ka pyrthei haka 25/10/2021.
I Kong Saimin i dei i khlieh nongsynshar jong ka kur Ryngksai bad ha ka shnong Darrang.
Ka pyndep iaka ba sah jong i kan long lashai ka sngi 26/10/21 haka shnong Darrang.
Uwei u briew ula khlad hashen hadien baka scooty kaba u niah kala shah tynrah naka bynta ba shahdien ha kawei ka trok shuwa ban poi ka shnong Ladrymbai, East Jaintia Hills District.
Ka khubor kaba iohlum kane ka jingjia aksident kala haka por kumba 11:30 ne 12 duna haka sngi Nyngkong.
La iathuh ba une u nongniah scooty hadien bala shah tynrah ula rung shapoh khrum trok bad la shah iuh haka trok kaba don u register number AS 01 CC 0176.
Kane ka scooty kaba shah tynrah ka don u number ML11 5706.
Une u briew uba la khlad na kane ka jingjia aksident u dei uba na ka shnong Mookymphad, East Jaintia Hills District.
Ki pulit ka Ladrymbai kila shimti iaka metiap bad kila pyndep iaka jingdonkam jong ka aiñ.
Haka sngi Nyngkong 13 ngut ki briew kila iabit thymmai iaka jingpang khlam COVID-19, 65 ngut kiba ioh pat iaka jingkoit jingkhiah.
Katkum ka jingpyntip ka tnad ka Koit ka Khiah, 13 ngut ki briew kiba ïabit thymmai ïa kane ka jingpangkhlam bad kiba dang shitom ne ki active case ka long 587 ngut hapoh ka Jylla.
Ki briew kiba iabit thymmai iaka jingpang khlam ki kynthup na EKH: 8, RBD: 1, SWKH: 1, WJH: 2 bad WKH: 1.
Ki nongpang kiba la ioh pat iaka jingkoit ki don haduh 65 ngut.
Kine ki kynthup na EJH: 2, EKH: 45, RBD: 1, SWKH: 1, WGH: 3, WJH: 3 bad WKH: 10.
Ka jingdon jong ki briew bala ïabit ïa kane ka jingpang khlam ha Jylla baroh ka long 83384 ngut bad napdeng kine 81351 ngut kila ïoh ïa ka jingkoit bad 1446 ngut kiba ïap nalor ki briew ba dang shitom.
Kumba ju long manla u snem Tympang Club Pdengshakap kan pynlong biang iaka Pdengshakap Secondary School Invitation Football Knock-out Tournament kaban long ha madan ialehkai ka Tympang Club, Pdengshakap, Amlarem Sub Division.
Kane ka dei ka sien kaba phra bala la pynlong ia kane ka lympung ialehkai football na ka bynta ban pynmih pisa iaka skul Pdengshakap Secondary School ban siew iaki tulop nonghikai.
U Sports Secretary Tympang Club, Pdengshakap, Oriswell Khyriem ula pyntip ba ka lahduh ha katei ka lympung kan ïoh khur ïaka song pisa kaba T.
2,20,000 (Ar lakh ar phew hajar) tyngka bad ka kynhun kaba wan ba ar kan ïoh T.
1,30,000 (Shi lakh lai phew hajar) tyngka.
Ka Tympang Club ka khot ka wer ïa kino kino ki kynhun bad ki club kiba kwah ban ïa shim bynta ha katei ka lympung ba kin pynpoi iaka entry bad ka tarik ba khatduh ban pdiang kan long haka 13-11-2021.
Ka bai rung kalong T.
4000/- bad yn pdiang tang 32 tylli ki kynhun bad ïaki jingtip ba kham bniah lah ban phone ha une u number 8131804743.
Ka Hynniewtrep Achik National Movement (HANM), Jaintia Zone kala pynshai paidbah ba kam don bynta eiei halor ka jingmih ar kynhun ka All Jaintia Cement and Clinker Transporters, Association (AJCCTA) naka kam president kaba kam markylliang hapdeng u Balen Thubru bad u Kyrshan Dkhar secretary barim.
Ka HANM, Jaintia Zone lyngba u Pynshngain Papang, Working President HANM Jaintia Zone, ula ong ba kila leit sha ka jingialang kum ki trai trok kiba kit ba bah mar na ki karkhana dewbilat bad hadien ba la shem jingeh ban ioh kit mar na ki karkhana kila leit sha ka jingialang ka AJCCTA kaba la jied pynban iaki nongkitkam haka 19 tarik une u bnai.
Ula ong ba ha kane ka jingialang la jied ia u kum u vice president, hynrei hadien bala don ka jingiakam markylliang ia ka kam president hapdeng u ma Balen bad u Kyrshan um lah ban shimti ia kane ka kam tad haduh ba kine ki arliang mamla kin poi sha ka jingsngewthuh jingmut.
Na kaliang u Pynshngain ula kyntu ia kine ki ar ngut ban poi sha ka jingsngewthuh jingmut khnang ba ki trai trok trai jylla kiba kit bah dewbilat naka karkhana kin nym shah iuhroit bad ula ong ba u kloi ban iatreilang bad uno uno lada dei u ma Kyrshan Dkhar ne u Balen Thubru.
Halor ka jingkynnoh u Balen Thubru ba kadon eiei halor ka jingwan jingialang ki dkhot ka HANM bad kiba la shah jied kum ki nongialam ka AJCCTA, ka HANM kala maham um dei bad kynnoh klumar iaka kyrteng jong ka seng HANM namar ka jingleit sha katei ka jingialang ka dei ka kam shimet kamdei ka kam seng.
Ka HANM ka maham ïa kino kino ki briew ba kim dei ban shu kynthoh klumar ïaka kyrteng jong ka HANM khlem da don ki sakhi satar ba biang namar bun ki dkhot jong ka HANM ki don ïaki trok bad ki don ka hok ban ïa shim bynta haka jingïalang jong kino kino ki jingialang jong ki trai trok ha kaba ïa dei bad ka kit ka bah kaba ki ïakynduh jingeh naka por sha ka por.
Ka Jaintia Students’ Union (JSU)- Khliehriat Circle bad ka JSU-Southern Border Zone kala dawa ban buh iaka ophis ba pura ka tnad kam khlaw ha Khliehriat kaba dei ka district headquarter jong ka East Jaintia Hills District ban pynsuk iaki paidbah kiba donkam ia kane ka ophis.
Ka JSU kala ong ba ka East Jaintia Hills District kala donkam kyrkieh ia kane ka ophis namar ba ki paidbah ba iadei kam bad kane ka ophis ki hap ban beh sha Jowai ban pyndep ia kino kino ki kam khamtam ha kaba iadei bad ki kam khaii mawshun bad kiwei kiwei bad kumjuh ban ban apply ia ki mining licence.
Ka jingbym kane ka ophis ha East Jaintia Hills kala pynlong iaki briew ban leit mih bunsien bunsien ia kawei ka kam sha Jowai, kaba ktah iaka bai leit bai wan kumta ka JSU kala kyntu ia ka sorkar ban pynjan ia kane ka ophis ha Khliehriat ba suk u paidbah.
Ka East Jaintia District Sports Association (EJDSA) haka 22 tarik une u bnai kala jied iaki nongkitkam ba thymma jong ka haka jingialang kaba long ha circuit house Deinchynrum, Khliehriat.
Ia kane ka jingialang jied nongkitkam thymmai la pyniaid da u Deputy Commissioner, East Jaintia Hills District uba long ruh u president ka synjuk u Bah E Kharmalki, IAS.
Ki nongkitkam bathymmai ka EJDSA kilong kumne: President: E Kharmalki, IAS, Deputy Commissioner Working President: P Dkhar Vice President:.
Joshua Sajem Vice president: Rymphang Nongtdu Vice President: Welbert Nongtdu General Secretary: C Tlang Joint Secretary:  Takmon L Gympad bad Deibormi Syad Treasurer: Chawas Nongtdu La jied ruh 13 ngut ki dkhot, u Ma Niyo Rymbai bad u Ma Norly Ryngkhlem kum  ki Nongaibuit (Adviser) iaka Association.
Ha kane ka juh ka sngi ka EJDSA kala pynkupburom ia ki dkhot ba barim ka synjuk ba kynthup ia u Ma Bilising Bareh, u Ma Elad Pajuh bad u Ma Pilmon Sana.
Kine ki rangbah kila noh synniang shibun sha ka synjuk naduh baka East Jaintia Hills District ka dang long tang kum ka sub-division.
U Deputy Commisser, u District Sports Officer ma Khroobok Passah bad u ma Norly Ryngkhlem kila aiti ia ki tiar sahkynmaw sha kine ki lai ngut ki rangbah.
Ka Khliehtyrshi Sports Social and Cultural Club kan pynlong iaka ‘1st Open to All Invitation Knockout Football Tournament’ ha Khliehtyrshi Mini Stadium naduh ka 29 u Naiwieng 2021.
Ia kane ka jingiakhun la thmu ban pynlong ha u bnai Iaiong 2021, hynrei la hap ban pynsangeh bad mynta namar ba la pynjynsur iaki adong adit COVID la rai ban sdang naduh 29 Naiwieng (November) 2021.
Ka organising committee jong ka Khliehtyrshi SC & CC kala kyntu ia baroh ki kynhun ba iashim bynta ha kane ka tournament ba kin sngewbha ban long kiba la pynkhreh lypa.
Rotary International ka rakhe ia ka ‘World Polio Day’ ha ka 24 tarik jong u bnai October.
Mynta u snem ka phang ka dei “Delivering on a Promise", kaba mut “Ngin Pyndep la ka Kular".
Kane ka don jingmut bha, namar ba ha u snem 1985 ka Rotary International ka la kular ban pynduh jait ia ka Polio na ka pyrthei.
Shuwa ban ioh ia u Polio drop baroh kawei ka pyrthei kala shah pynjulor bha ha u Polio.
Ki khyllung kiba hapoh ka san snem ki ioh pang iap shilliang, dkoh ha ka met, ka jabieng ne bor pyrkhat.
Dei ha u snem 1985 ynda ka Rotary International bad kiwei de ki san tylli ki seng jong ka pyrthei ki la rai kut ban pynduh ia u Polio, ki member jong ka Rotary International ki pynmih pisa da ki Billion Dollar ban thied dawai Polio ban ioh ai ei ha ki nongshong shnong ka pyrthei.
Ia kane ka programme la khot ka “Polio Plus" Ka ri India lyngba kane ka Polio drops kala lah ban rat tyngkhong ia u Polio ha u snem 2026.
Mynta don sa tang lai tylli ki ri kiba dang don ia une u jingpang.
Ka Afghanista, ka Pakistan bad ka ri Nigeria.
Kine ki Ri kim pat lah ban pynduh jait na ki daw ba bun.
Ka Rotary International ka khlem shong thait bad ka dang trei tyngeh shuh shuh ha kine ki ri.
Ka don ka jingkyrmen kaba shkem ba shen yn sa lah ban pynduh tyngkhong ia u Polio ha kitei ki ri bad yn sa lah ban ong ba ka pyrthei ka la lait na u Polio.
Ka ri India ka dang iah ai ia u Polio drops ha u January man u snem, namar ioh don ka jingsaphriang na kine ki ri kiba ia jan eh bad ngi.
Ka thong ka long ba ha u snem 2026, dei ban ioh ban pynbna ba ka pyrthei ka la lait na ka jingpang Polio.
Ia kane yn sa pynbna lada ym don jingpang Polio shuh naduh u smen 2024.
Rotarian Dr.
Judita Syiemlieh, President 2018-19, Rotary Club of Orchid City Shillong.
Haka Sngi U Blei 49 ngut ki briew kila iabit thymmai iaka jingpang khlam COVID-19, 3 ngut kiba khlad naka jingpang bad da kane ka jingiap ha Jylla kala kynjoh sha ka 1446 ngut.
Kine kiba khlad ki dei na East Khasi Hills: 2 bad Ri Bhoi: 1.
Katkum ka jingpyntip ka tnad ka Koit ka Khiah, 49 ngut ki briew kiba ïabit thymmai ïa kane ka jingpangkhlam bad kiba dang shitom ne ki active case ka long 639 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 2, EJH: 1, EKH: 25, RBD: 2, SGH: 1, WGH: 1, WJH: 1 bad WKH: 16.
Ki nongpang kiba la ioh pat iaka jingkoit ki don haduh 102 ngut.
Kine ki kynthup na EJH: 1, EKH: 73, RBD: 1, SWGH: 1, SWKH: 4, WGH: 1, WJH: 1 bad WKH: 20.
Ka jingdon jong ki briew bala ïabit ïa kane ka jingpang khlam ha Jylla baroh ka long 83371 ngut bad napdeng kine 81286 ngut kila ïoh ïa ka jingkoit bad 1446 ngut kiba ïap nalor ki briew ba dang shitom.
U Mebanker Shullai u dei uwei na ki samla uba nyngkong eh ban long u lahduh haduh hynñiew sien haka District Open Badminton Championship kaba pynïaid ka West Jaiñtia District Badminton Association (WJDBA) ha Jowai.
“Ka sien kaba nga la duh ban rah iaka nam lahduh kadei ha u snem 2017 kaba nga la leit ban mihkhmat iaka jylla sha ka National level," la ong u Mebanker Shullai haba kren bad u syllad.
com hadien ba ula jop iaka Men’s Single pyrshah ia u Gregory Passah da 21-11, 21-07 haka jingiakhun phainal kaba long ha Indoor Hall ka Seinraij Jowai ha Tpep Pale haka miet Saitjain.
U Mebanker ula sdang ban khur iaka jingjop kadei naduh u snem 2014.
Kane ka namjop u Mebanker Shullai kan long ka rekod haka history ialehkai ka WJDBA, kaba la lah ban pynlong haduh ka sien kaba 12 bad kane ka kynti kaba mynta.
Wat hapdeng ka jingpynthud bad ka jinghap ban ryngkhi ïaki adong adit COVID-19, ka WJDBA kala pynlong ia kane ka lympung ha ki 4 sngi lynter, kata naduh 18-23 tarik une u bnai bad la wan ban iashimbynta da ki phew phew ngut ki samla bad la sakhi ruh ia kiba bun ki khmat thymmai ha kane ka lympung.
U Wanphai Biang Iakai, uba naka shnong Shangpung uba la leh haka sien kaba nyngkong ha kum kine ki lympung ula khur iaka nam promising player.
Ha kane ka juh ka miet ka WJDBA kala pynbna ba ka Laskein Block Badminton Association ruh kala iasoh (affiliate) bad ka WJDBA na ka bynta ban kyntiew ia kane ka jingialehkai ha Laskein Block.
U Kongsan uba la wan ban sakhi bad sam iaki khusnam sha ki nongjop u dei Ma Phassmon Dkhar, EM Jaintia Hills Autonomous District Council (JHADC) haka jingiadonlang u president WJDBA u ma JM Pohsngap, vice president u ma D Pyrbot, u ma EMH Passah nalor kiwei kiwei.
Results: Men single50+ U Wanmi Dkhar ula jop da 21-16, 17-21, 15-21 ia u Ambrose Gatphoh.
Men’s Double50+ U Salan Paswet bad u Teddy Laloo kila jop da 21-19, 21-18 ia u Wanmi Dkhar bad u Carmelo Laloo.
Men’s Single 35+ U Dauru Laloo ula jop pyrshah ia u Piterson Lamare da 16-21, 21-18, 21-12.
Men’s Double 35+ U Dauru Laloo & Rimilan Passah kila pynliem ia u Nangebormi Suting & Jlan Kupar Rymbai da 21-12, 21-19.
Mixed Double U  Mebanker Shullai & Emilanadaka Chyrmang kila jop ia u Nangebormi Suting & Balashembha Passah da 21-06, 21-13.
M en’s Single Open U Mebanker Shullai ula jop da 21-12, 21- 9 ia u Gregory Passah.
Men’s Double U Deilang Nongpluh & Burom Lakiang kila jop da 21-11, 21-07 ia u Nangebormi Suting & Demeniv Shullai.
Ka ophis u Executive Engineer PWD (Roads) Jowai Central Division, Jowai ka la pynlong ïaka jingmaramot ne “Maintenance Drive" ïaka surok Pradhan Mantri Gram Sadak Yojana (PMGSY) na Mukhla Shohshrieh, Myrjai sha Mupliang haka sngi Saitjain.
Kane ka surok PMGSY ka don iaka jingjrong kaba 9.
966 Km.
Ïaka surok PMGSY la dep pyntrei naduh u snem 2019 bad la pyntrei ïaka da u Kontraktor Lingias Dkhar.
Ia kane ka kynhun ban pynkhuid bad maramot iaka surok na Mukhla Shohshrieh sha Mupliang la ialam da u M Tang Executive Engineer PWD (Roads) Jowai Central Division, u Happy Pakynteiñ AEE, u Steventhson Challam JE, u Anderson Manner JE, JM Laloo JE, u D.
Ïongwai JE bad kiwei kiwei.
Ha kane ka “Maintenance Drive" la pynlong iaka jingpynkhuid ïaki ñuit, ki nala (Side Drain), ki signboard, ki maw kilometer bad kiwei kiwei de ban shngain ka iaid ka ieng ha surok.
Ka Ophis u Executive Engineer PWD (Roads) Central Division, Jowai kala pynlong ia kane ka prokram kum shibynta ka jingrakhe iaka Azadi ka Amrut Mahotsav ne ka jinglehkmen iaka jingdap 75 snem ka jingiohlaitluid ka ri, katkum ka jingbthah ka NRIDA (National Rural Infrastructure Development Agency) ka ba hap haka jingpeit ka MORD (Ministry of Rural Development) jong ka sorkar pdeng ba ki jylla kiba pyntrei iaka skim PMGSY kin pynlong iaki prokram ban rakhe iaka jingioh laidluid ka ri.
U Ma Balen Thubru, president All Jaintia Cement and Clinker Transporters, Association (AJCCTA) ula thalain tyngeh ia u Kyrshan Dkhar, secretary barim ka AJCCTA halor ka jingkam president bad iaid shakhmat ban lum ia ki sengbhalang ban shna iala ka jong ka seng.
U Ma Balen haba kren bad ki nongthoh khubor ha conference hall ka Infinity Restaurant, Ladthadlaboh, Jowai ula ong ba ka jingkam president une u Kyrshan Dkhar ka long kaba ialam bakla ia u paidbah bad ula maham ba lada une u Kyrshan Dkhar u dang iaid shakhmat ban tuklar iaki kam jong ka AJCCTA kin shim da ka rai kaba tyngeh.
“Kumno une u briew uba nga shu thung ban long  secretary bad ngi da siew da ka tulop ia u manla ka bnai u nud ban tuklar iaki kam AJCCTA bad kaei ka nongrim kaba u don da kaba kynthup ia ki sengbhalang kum ka HANM bad ka JYF kiba ym don wat tang kawei ka kali ban iasylla sha ka kam transporter ne ban kit ban bah cement," la ong u ma Balen bad u la buh jingkylli iaki artylli ki sengbhalang kiba kynthup iaka HANM bad ka JYF ki mut aiu ban iasylla lang haka kam jong ka AJCCTA.
U Ma Balen ula ong ruh ba ia u Kyrshan Dkhar la weng naduh ka 2 tarik kum u secretary bad haka jaka jong u la thung da u Boneyfast Rymbai uba dei uwei na ki para ba leh Transport.
Ula iathuh ba iaka AJCCTA ula thaw hadien bala bun palat ki bar jylla kiba trei ia kane ka kam bad ban lait naka jingshah iuhroit kum ki trai jylla la thaw ia kane ka seng bad mynta ki don haduh 7 ki transporter Khasi Jaintia bad kiba bun hi ki dei ki bar jylla kiba don haduh 70 ngut.
“Ki nongkit nongbah bar jylla kiba siew tulop ia une u Kyrshan Dkhar ban iaid shakhmat ki kam ki jam jong ka AJCCTA haka por ba u dang kit dang bah iaki kam ki seng, hynrei hadien ba kila ioh secretary ngi la beh noh ia u bad lada u dang pyrshang ban kam ialade kum u president ka AJCCTA kan leh da kaba tyngeh," la ban biang u ma Balen.
U Ma Moon Mulieh uwei na ki transporter barim bha ka thain, ula ong une u Kyrshan ula pyrshang ban ialam bakla iaki paidbah bad iaki para transporter.
Ka AJCCTA kam ithuh shuh ia une u Kyrshan Dkhar namar naduh nyngkong ki sngi ruh um dei hi u transporter bad u don tang kawei ka trok kaba iarap pyniaid maki.
U Balen ula dawa ruh na u Kyrshan ba naduh ba mih ka khubor ba u dei ban wan pynphai iaka Registration Certificate ka Ambulance kaba pyniaid ka AJCCTA hapoh lai sngi.
Ha kaba iadei bad ka jingkynnoh ba u Balen Thubru ula shah beh naka AJCCTA, JHTOA, u Balen ula ong ba ula don bynta da ki phew snem ha ka jingshakri ban wanrah jingmyntoi iaka hok ki trai trok ha rilum Jaintia.
“Haka por ba nga dang long kum u nongialam ka JHTOA ruh ngi la leh shibun ki kam ban myntoi ki trai trai muluk bad kila khang pyrshah ruh ban khang iaki trok kiba wan nabar ban kit dewiong bad ban khang ruh iaki bar jylla ban iadie ia thied mawshun sha ki company," la ong u ma Balen bad ula  bynrap ai ba ki paidbah kin bishar ia kam jong u bad ula pynrem iaka jingkynthoh u Kyrshan Dkhar ba u ma Balen udei uba ieit bar jylla.
“Wat ha kaba iadei bad ka jingsiew jingtda ki company ngi la hap ban iakhun da ka mukotduma bad pynlong iaki jingiakhih strike kaba la pynbor iaki company ban siew iaka pisa ki nongkhaii trai jylla da ki klur," la ong u Ma Balen bad ong ki kam kiba ngi trei kadei ban myntoi ki transporter Khasi Jaintia bad kane ka kam kadei kaba suk bad u khot u wer ia kiwei ruh ban wan trei ia kane ka kam ban myntoi, khnang ban pynduna iaka jingwan ki bar jylla ban khaii pateng sha kane ka thain.
Ula kren kob ruh ba wat ka JHADC bad ka sorkar mynta ka don ka jingkhein ki transporter bad ka ioh iaka bai trading license bad ki labour bad kiwei kiwei ki khajna da ka jingdon ka AJCCTA kaba la pynduh iaka jingthmu leh khlieh shrieh ki bar jylla haka kit ka bah, kaba mynta kine ki bar jylla ruh ki hap ban iatreilang bad pynbiang ia baroh ki jingdonkam ka sorkar Jylla bad JHADC.
U Ma Balen Thubru president All Jaintia Cement and Clinker Transporters, Association (AJCCTA) ula iathuh ba 15 tarik u Naiwieng kan don ka jingialang ki transporter na ki jylla bapher bapher halor ki weighbridge ba pynïaid beaiñ ha Jylla.
Ula ong ba ki nongkit nongbah (transporters) mar na kawei ka jylla sha kawei kin shim iaka rai kumno kin leh ia kine ki weighbridge ha kane ka jingialang hadien bala mih khubor ba u myntri ka Ministry Road Transport and Highways (MoRTH) ula ong ba ki don bun ki weighbridge ha surok bah NH 6 kidei kiba la pyntreikam beaiñ.
Ha kane ka jingialang yn shim iaka rai ban pynduh pyndam iaki weighbridges kiba beaiñ bad kum kane ka la jia teng ha ki snem kiba mynshuwa ba la hap ban iakhih bad hadien pat ka sorkar jylla kala rai ban buh tang ha ki entry exit point, pynban mynta ha Meghalaya hadien bala pyndam iaka Umtyra, Umling Hynniawmer la mih ha Jowai Bypass (Khliehtyrshi), la ong u ma Balen Thubru.
U Myntri ka tnad Transport barim ka Jylla ula kam ba kine ki weighbridge ha Jylla kim dei kiba beaiñ bad la pyntreikam katkum ka kyndon weighbridges policy.
“Ngim don jingpyrshah iaki weighbridge, hynrei ia kiba beaiñ ka sorkar ka dei ban pyndam iaki mardor," la ong u ma Balen bad la dawa ki weighbridge kim dei ban shain kuna iaki trok palat ia kaba dor kaba la buh.
Haka sngi Saitjain 53 ngut ki briew kila iabit thymmai iaka jingpang khlam COVID-19 bad ym don mano mano ba khlad naka jingpang khlam.
Katkum ka jingpyntip ka tnad ka Koit ka Khiah, 53 ngut ki briew kiba ïabit thymmai ïa kane ka jingpangkhlam bad kiba dang shitom ne ki active case ka long 695 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 3, EJH: 2, EKH: 34, RBD: 4, WGH: 1, WJH: 6 bad WKH: 3.
Ki nongpang kiba la ioh pat iaka jingkoit ki don haduh 56 ngut.
Kine ki kynthup na EKH: 37, RBD: 4, WGH: 1 bad WKH: 14.
Ka jingdon jong ki briew bala ïabit ïa kane ka jingpang khlam ha Jylla baroh ka long 83322 ngut bad napdeng kine 81184 ngut kila ïoh ïa ka jingkoit bad 1443 ngut kiba ïap nalor ki briew ba dang shitom.
Ka Youtube Channel “ RJ Musical Wonders " kawa man ka Youtube Channel wa thymme kawa da chna kyrpang nei bynta wow tule wow kynrong ia ka sap ka phong ki Khon ka Ri Jaintia  kamjooh wow pynskhem wow pynkrai ieiwa da sikai ki Waheh Wasian nachwa nynde, ha kani ka kynti da pynkhreh ko wow pylleit peitbah ia ka Music Video wada e Pyrtuid      “I Iong I Da-Hi" iwa man kam I sur wa e iei sniawngooh ia ka Ri Jaintia na ki paid nongchong chnong ki iong ka heidur I rwai wa I Chaad.
Ha kani ka Video da em bynta lang da ki Pnar, ki War wa ki Biate kam ki nongchnong chnong wada ia imlang chiroop chiroop naduh nachwa ha ki thawaner ka Ri loom Jaintia.
Da ia chimbynta hei chaad  da ki Khyllood wa chyrkhei bha u Chad ryngkat wei emlang ki diahmai wa ioo ngeit nood wei ioo kdang nood u peit.
Da rwai leh ia ini I sur ha ki le tylli ki ktien: I ktien Pnar, I ktien War wa I Ktien Biate.
Da Riň dur ia kani ka Video cha ki thaw wa ioo kynjai wei ioo bang hapoh ka ri lum Jaintia.
Ia kani ka Music Video da pynwan dur da u Ma Juhhi Nanghuloo ryngkat wa u Ma Konel Phira (Uwa juh tip bha I kam u Ma Slaek) na Panaliar Jowai katwa u wai Peitbah ia kani ka Music Video ha ka 31.
10.
2021 ha Yungwalieh Panaliar Jowai.
Ka RJ Musical Wonders lyngba kani ka khubor kyrpad ko ia phi waroh ki pra ri pra muluk wow e phi iei kyrchan wei e mynsien chuh chuh phi ia I, deiwa subscribe ha u Channel Youtube: RJ Musical Wonders kamjooh leh hei wow ioh phi u ioo ia ka Official Music Video ha ka sngi wow pylleit peitbah ia ka.
Ia ka Teaser lane ka Trailer iong ka Music Video yie phi u peit ha kani ka link wada buh lang heini hawah.
Ka United Nation kan rakhe iaka lyngkhuh snem ba la seng ia ka haka 24 tarik Risaw bad naduh u snem 2015 ka UN kala khot ia baroh ban pynkut iaka jingduk jingkyrduh haka pyrthei bad ban iada iaka sla pyrthei bad ban pynthikna ba ha u snem 2030 baroh u briew un ioh iaka jingsuk bad ka roi ka par salonsar.
Kum shibynta ban rakhe iaka lyngkhuh snem ka UN, ka District Legal Service Authority (DSLA), West Jaintia Hills ha ryngkat ka jingiatreilang bad ka bor synshar District, West Jaintia Hills kala pynlong iaka prokram kaba lyngkot ha DC conference room halor ka phang “Talk on SDG Programme & 2030 Agenda of the United Nations.
" Ka thong jong ka UN kaba la tip kum ka SDG ne Sustainable Development Goals ki don haduh 17 tylli bad kine ki ktah kawei ia kawei bad kumta ka UN ka buh iaka thong ban wanrah iaka jinglong ryngkat ha baroh kiliang kata haka imlang ka sahlang, ka ioh ka kot bad ban tyngkai iaka jingai ka mariang naka bynta ka pateng ban wan.
U AS Mukhim u Additional Deputy haka jingkren ula kyntu ïaki sahep sorkar ban pyntrei hok ïa kino kino ki skhim sorkar kiba don la ka jong ka thong na ka bynta ban tei iaka jylla bad ka ri khnang ban wan ka roi ka par kaba salonsar.
Iaka jingialang la pyniaid da ka Kong RM Kharsyntiew Chief Judicial Magistrate-Cum-Secretary DLSA ha Conference Hall DC ophis haka 22 tarik une u bnai.
Kiwei kiwei kiba ai jingkren ki dei ka Kong DD  Syngngai, ADC, Ka Hessed Thabah bad u Arijeet Debnath Consultant ka Planning Department bad ki kyntien khublei na ka Sunita M.
Sayoo Advocate.
I Kong Irin Chyrmang, ba shong ba sah ha Mihmyntdu, West Jaintia Hills District ila khlad noh haka 22/10/2021.
I Kong Irin Chyrmmang i dei i kmie jong u MDC ka Jowai North u Ma Brightstar Chyrmang.
Ka jingleit on-tep ia i kan long haka 23/10/2021 haka por 2 baje nohphaisngi ha u lum jingtep ka balang Presbyterian Mihmyntdu.
Ka Jaintia Youth Federation (JYF) kala phah iaka khubor sngewslem sha kiba iing ka sem, kiba ieit ba thoin bad kiba don jingiadei kumjuh ia u Ma Brightstar Chyrmang, u paralok ba ju iakit iabah ia ki kam ka JYF uba ju long u working president ka JYF shuwa ban rung sha ka jylli jong ka saiñ hima sima.
Ha kum kane ka por ba wan kah dum u lyoh, ka JYF kala pynpaw ba ka buh haka jingduwai ba U Blei ba donbor baroh un pyntngen iaka iing ka sem jong ki.
Ka Cyber Crime ka dei ka kam thok kam shukor ki briew kiba pyntbit kyrpang ialade ban kamai thok lyngba ka kor computer bad ka internet da kaba riam iaki briew kiba lui lui bad kiba duna ka jingtip jingnang ban pyndonkam iaka juk internet, computer bad ka phone.
Kine ki briew kiba don ka jingthmu kaba sniew ki dei kiba tbit ban pyndonkam iaki kor ki bor lyngba ka internet bad ki tbit ruh ban pynsniew iaka kor computer naka bynta ka jingmyntoi jong ki.
Wat ki briew kiba la nang la stad ruh ki shah pynngop ha kine ki riewshimkabu kiba tbit ban phon ban pah iaki briew haki rukom bapher bapher.
Kine ki riewsniew ki don bunjait bad mynta bala khlain ka social media kileh mynleh long paralok, ki shna iaki website thok ban ai kam ai jam bad kiwei kiwei ki lad bad ka thong hi ka jong ki kalong ban ioh kamai jem.
Ki don ki riew shimkabu kiba pan iaki jingtip halor ki bank account, ki leh mynleh ban kum ki nongtrei bank ban pan iaki jingtip ne ki number ko ATM card, ki phah ruh iaki email kiba ai buskit, ne donation bad kiwei kiwei bad leh mynleh ruh ban iarap haka koit ka khiah bad kular iaka pisa da ki phew phew lak.
Ki don ki link ba ki phah ban pynsniew iaka computer.
Nalor kata wat iaka kam shongkha kim sang ban pynbiej ia u shynrang ne kynthei bad kiwei kiwei ki jait kam.
Ka tnad Pulit ha kylleng ka ri bad ka jylla kila kyntu iaki paidbah ba kim dei ban iathuh shapang jong ki ha ki briew kiba kim ithuh bad ban sam iaki password, ki number account ne ATM bad kiwei kiwei Ka tnad Pulit jong ka West Jaintia District Executive Force ban iarap iaki paidbah pyndonkam iaka internet kala pynmih da ki lad jingiada ban lait na ki Cyber Crime.
La kyntu iaki paidbah ban adkar ha kane ka juk internet.
La ong ba ki paidbah ki dei ban pyndonkam da ki software kiba treikam (updated) bad pyndonkam ruh ia u Anti-Virus bad Firewall na ka bynta ka jingiada.
Pyndonkam da ki password kiba khlain bad phim dei ban ia iathuh ia ki password jong phi iano iano.
Kiar na ki websites ki bym long thikna lane kiba phi artatien bad long ki ba husiar shwa ban plie ia kio kino ki jingphah ba phi ioh langba ka email, SMS lane ki links.
Pyndonkam daki lad jingïada kiba bun kyrdan kiba tip kum ki Two-Factor lane Multi-Factor Authentication na ka bynta ki email, social media bad kiwei kiwei Ïada ia ki jong ki jingtip shaphang jong phi kiba long kyrpang lane ki ba donkam bad long kiba adkar haba pyndonkam ia ki mobile phone.
Jingiarap Iyngba ka National Cyber Crime Reporting Portal.
Ka Jylla haka sngi Thohdieng 59 ngut ki briew kiba iabit thymmai iaka jingpang khlam COVID-19, 2 ngut kiba la khlad bad da kane ka jingiap kala kynjoh sha 1443 ngut.
Kine kiba khlad 2 ngut ki dei na South West Khasi Hills bad West Khasi Hills District.
Kat kum ka jingpyntip ka tnad ka Koit ka Khiah, 59 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 698 ngut hapoh ka Jylla.
Ki briew kiba iabit thymmai iaka jingpang khlam ki kynthup na EKH: 45, RBD: 3, SWKH: 1, WGH: 2, WJH: 4 bad WKH: 4.
Ki nongpang kiba la ioh pat iaka jingkoit ki don haduh 94 ngut.
Kine ki kynthup na EGH: 1, EKH: 45, RBD: 2, SGH: 1, WGH: 5, WJH: 4 bad WKH: 36.
Ka jingdon jong ki briew bala ïabit ïa kane ka jingpang khlam ha Jylla baroh ka long 83269 ngut bad napdeng kine 81128 ngut kila ïoh ïa ka jingkoit bad 1443 ngut kiba ïap nalor ki briew ba dang shitom.
Ka synjuk ki karkhana pynmih dewbilat, ka Jaintia Hills Cement Manufacturing Association (JHCMA) kala khot iakren iaka Jaintia Hills Truck Owners’ Association (JHTOA) kaba la rai ban iakhih halor ban pynthymmai iaka bai kit bai bah cement bad ban dawa pynneh iaka jaka buh cement ha Byrnihat, kaba la pynkynriah sha Assam.
U Publicity Secretary JHTOA, Nehemayah Tyngkan ula ong ba na kaliang ka synjuk ki karkhana pynmih dewbilat kala khot iakren iaka JHTOA haka 25 tarik une u bnai bad kane ka jingialang kan long ha Byndihati ha Thomas Nongtdu Complex, East jaintia Hills District.
Ula ong ba halor kane ka jingkhot iakren ka JHCMA ka JHTOA kala rai ban sangeh ban iakhih (strike) kaba la rai ban sdang hadien ka 20 tarik une bnai bad yn ap ia kaei ka rai kaba mih na katei ka jingialang.
Haka sngi Palei 52 ngut ki briew kila iabit thymmai iaka jingpang khlam COVID-19 bad 2 ngut kiba khlad bad da kane ka jingiap naka jingpang khlam kala kynjoh 1441 ngut ha Jylla.
Kine kiba khlad 2 ngut ki dei na East Khasi Hills bad West Jaintia Hills District.
Katkum ka jingpyntip ka tnad ka Koit ka Khiah, 52 ngut ki briew kiba ïabit thymmai ïa kane ka jingpangkhlam bad kiba dang shitom ne ki active case ka long 735 ngut hapoh ka Jylla.
Ki briew kiba iabit thymmai iaka jingpang khlam ki kynthup na EKH: 19, RBD: 2, SWGH: 1, SWKH: 1, WGH:1, WJH: 1 bad WKH: 27.
Ki nongpang kiba la ioh pat iaka jingkoit ki don haduh 76 ngut.
Kine ki kynthup na EGH: 1, EKH: 48, RBD: 7, WJH: 2 bad WKH: 18.
Ka jingdon jong ki briew bala ïabit ïa kane ka jingpang khlam ha Jylla baroh ka long 83210 ngut bad napdeng kine 81034 ngut kila ïoh ïa ka jingkoit bad 1441 ngut kiba ïap nalor ki briew ba dang shitom.
Haduh 21 ngut ki nongshah hikai kila ioh jingmyntoi n aka jingai jinghikai suh syntiew ne ka Embroidery Training kaba long ha Community Facility Centre ka shnong Mukhap, West Jaintia Hills District, Laskein Block.
Ia kane ka Embroidery Training la sdang naduh 6 tarik Nailur haduh 15 Risaw 2021.
Kane ka training kaba la pynlong ka Society For Urban & Rural Empowerment (SURE) ka long shibynta na ka project “No one shall be left behind: initiative" ka North East Slow Food Agrobiodiversity Society (NESFAS).
La kyrshan ruh da ka Rural Electrification Corporation (REC).
Ka shnong Mukhap  ka long  ka shnong kaba  pawnam haka rep ka riang ban pynmih ia ki jhur, ki soh ki pai, ki jingbam food processing kum ki achar, dry fruits, candy ter ter bad kumjuh ruh ki jain ba lah thain bad pynmih da ka Mukhap Handloom & Handicrafts.
Ka kong Dalangki Suchiang, Master Trainer kala ai jinghikai sha ki nongshah hikai ban suh syntiew Ka thong jong kane ka training ka long ban ai ia ka basic training bad ban kyntiew ia sap kaba ki don, bad ha kajuh ka por ban pynkiew ia ka ioh ka kot khamtam ia ki kynthei bad khynnah samla.
Haba pynkut ia kane ka jingai jinghikai haka 19 tarik une u bnai la don ka jingialang kaba lyngkot kaba la pyniaid da u Ma Waiphangki Shadap, Field Coordinator ha kaba u Rev.
H.
H Mohrmen ula long kum u kongsan ha ryngkat ka jingiadonlang ki President, Secretary ka Village Organization (VO), Nongshah hikai (Trainees), Nonghikai  Suhsyntiew (Master trainer), ki dkhot jong ka PGS group bad ki nongtrei ka SURE.
Ha kane ka sngi la sam ruh iaki khusnam sha ki nongsuh syntiew kiba jop haka jingiakop ba dki syrnod bad la iarap pisa (stipend) sha kiba wan shah hikai.
Man la u snem, 21 tarik u Risaw (October) la rakhe iaka Police Commemoration Day, ban kynmaw burom iaka pulit kiba la aiti iaka jingim haba pyndep iala kamram.
Ki Pulit West Jaintia Hills District Executive Force kila snohkti lang bad jylla bad ka ri baroh kawei ban kynmaw burom ia ki pulit kiba la aiti iaka jingim ba kordor haka por ba pyndep iala ka kamram ha Jowai Police Reserve.
La pynlong iaka jingbuh syntiew bad ka jingsngap ba jar jar shipor.
Ka Police Commemoration Day ka dei ka sngi ban kynmaw burom ruh ïaki 10 ngut ki pulit kiba la pha iaka jingim ha u Risaw 21, 1959 ha Ladakh katba dang iakhun bad ki shipai China na ka daw ka jingiakhajia pud.
Naduh une u snem manla ka 21 tarik Risaw la rakhe ia kane ka sngi ban kynmaw iaki pulit kiba pha iaka jingim.
U Superintendent of Police, West Jaintia Hills Bikram D Marak ula pule iaka kyrteng ki pulit baroh kiba la pha iaka jingim haka jingshakri iaka kam bad aiti iaka jingim naka bynta ka ri.
Ki don haduh 377 ngut ki pulit kiba la aiti iaka jingim haka jingshakri iaka ri.
“Ka ECC kan nym ailad ia kam Beain ki karkhana coke factory" ka long ka jingthoh kaba dei iaroh.
Hapdeng ki jinglyniar ki ri ka Pyrthei ba ki la kyndit bynriew slem ia ki jingma ka lyer na u Dewiong, bad ka meiramew ka la bitar ban iohi ba don ki briew kiba nud ban ialeh pyrshah ia ki kam babha ban khangnoh sbak ka jingthang dewiong jong ka ECC (Environment Coordination Committee) ka Elaka Sutnga; ka long kaba ngim poi pyrkhat bad kaba sngewsih.
H’u 1972, ka United Nation on Human Environment, ka la shong meeting ha Stockholm.
Ka mat “To act strongly against those who harm the environment".
Haka Khasi “Ban da pynshitom tyngeh ia ki briew ba pynmong ia ka meiramew".
Kine ki jingmaham kim pynpatiaw ia u khun bynriew bad ka mariang ka nang dom nang dom.
Haka 3-12-1984 ha Madhya Pradesh ha shnong Bhopal, la jia ka jingbthei ka gas Methyl Isocyanate kaba mih na ka karkhana ka Union Carbide of India Ltd.
1500 ngut ki nongtrei ki la iap,bad phew hajar la duna ki met ki phad.
Kaba sngewsih ka long ba u heh kane ka company, u Warren Anderson u la ioh phet da ka erplane shi miet shi miet.
Kine ki Company ba iatreilang bad ka sorkar ki la don naduh hyndai, ym dei kaba dang shen.
Ka sorkar pdeng ka la kyndit, bad hu 1986 kala thaw iaka Environment Protection Act.
Ka jingthmu " To authorise the Central Govt.
to protect and improve Environment quality, control and reduce pollution from all source and restrain the setting up of an industrial facility that poses danger to environment" Ka mut beit ban da peit bniah bha shwa ban ai trei ia kino kino ki karkhana kiba long ka jingma ia ka umbam Umdih bad ka mariang kaba mut ka lyer ba ngi ring mynsiem.
Na kitei haneng,ngi lah ban iohi ia ka jingbymsuidniew ka sorkar naduh ba la kha ia ka.
Ka Lumshnong ka la don hapdeng ka jingduk, namar u sohniamtra bapawnam ha pyrthei u la iap tram.
Ka rep syrti ruh ka la nang troin nang troin ba la bun ki nongbam, bad ki ynteh kim lah shuh ban san kloi ban ioh rep biang kat kum ka cycle.
Te ki la im da u synniam ba plung bha.
Kane ruh ym I’m ja,ba ki heh Saipan ki khniot dor ia u dewiong u la iaid bha bad ka Star Cement ha u 2001 ei ei ka la iohi pliaw ia u Dewiong hajan lem bad u mawshun ka Lumshnong ba la tan ka duk.
I la khroh ia ka sorkar ha kato ka por, bad ba dang lung ym don ki bureaucrat kiba la iohi jngai ia ka karkhana dewbilat kum kawei na ki karkhana ba pollute tam ha ka pyrthei, bad dih bor ding kum ba dih um usponge (118 Mw hour shi B’nai).
La thied tad ia u mawshun, bad hadien katto katne la ai sa 4 tylli ki laisen ha I rud Khlaw Narpuh iba 25 square km.
Ha u 2007 ka Lukha ka la jngum bad ki doh um kim lah I’m shuh.
Ka team na St.
Edmund’s college ba kynthup Chemistry bad Zoology ki la sher dara ha rud wah Lukha.
Kala thew iaka um bad ka Ph ka poi 3.
5 mut acid bha bad PPM ( particle per million tang 3 bad ban im ki doh donkam 7 iba rit eh.
La  ai sha MSPCB, imat ba ki jingshem ki bym da sngewtynnad, la shu buh kyndong noh iaka report bad  ruh ka college ka la leh ym da ka bor sorkar hynrei da ka mon sngewbha.
14 snem hadien ka Lukha ka la nang swai bad mynta kiba sum ki ud ia ka jingprum.
Ka EPA ka la don lypa bad kaei kaba la pynlong ia ka sorkar ha Kato ka por ban iaid lait ia ka, ka long ka jingkylli ka bym lah ban jubab.
Haba phai sha Sutnga, ngi iohi ki juh ki jingbymsalia ka sorkar jylla ia ka Stockholm UN resolution bad ka EPA.
Haoid ki company ki don la ki buit trei kam bad ha ki jingduna  bor ban iohi jngai, don ki Rangbah ba la shah pynshoi, bad Kato ka 5 % ba ioh boxis na ki company kam dei mo lok kaba rit.
Ka jingkylli ka long balei te ki heh sorkar kiba tip ki ain ki la soi, khlem da sneng lem ia ki bapli, namar Ka tdem dewiong ka long bih ia ki briew ki sim ki doh.
Ka jingkylli ia ka MSPCB ka long ba ka la buh 24 tylli ki kyndon bad ka CTO,(consent to operate).
Kane ha ka Jingshisha ka dei mynta ka kamram ka MSPCB ban wan jngoh namar ki la ai consent (ne jingbit), hynrei balei pat kim lah ban wan jngoh la ki karkhana ki la lah ban leh baroh ki 24 tylli ki kyndon.
Ka ECC ka la dei ban wer ia ka Pollution board ban iashai khadduh, la ka MSPCB ka la hun jrut nadong sha dong.
Bad Lada ka MSPCB ka ong ka la hun, te ka ECC ka lah ban pan ka hok na Kashari.
Haba phai sha ka jingai laisen ka MoEFCC ia ka Star Cement, bad ba u CM u Conrad Sangma u la phla ha ka juh ka kot khubor U Nongsain Hima ba hana um tip eiei, kato ka la pynshaiong ia kiba bun.
MoEFCC ka mut Tnad ban pyn neh ki khlaw bad ka mariang bad teh lakam iu mercury.
Te ka kyrteng kam iadei eieibad ki kam.
To sumar bad to Sian kum u bsein bad jemnud kum paro.
W Passah Retd HOD Electronics St.
Edmund’sCollege.
Ka Co-Ordination Committee on International Borders (CCIB) haka sngi Balang kala rai ban ujor sha ka ïing bishar Meghalaya High Court halor ka jingiaid shakhmat ka sorkar ban ker sainiar shiah na Jaliakhola shaduh Dawki kaba la ktah iaki phew phew acre ki jaka jong ki nongshong shnong ha khappud India Bangladesh.
Ia kane ka rai kala shim haka jingialang kaba long ha Enowell Hall, Amlarem kaba la wan ban iashimbynta da ki trai jaka na kylleng ka war Jaintia kiba sah ha khappud, ka JSU, KSU, Dawki Tourism Development Society (DTDS) nalor ki nongialam ka CCIB ba kynthup ia u Sukkynjai Myrchiang chairman, Kmen Myrchiang Secretary CCIB, Morningstar Suja bad kiwei kiwei.
Ka CCIB kala khot iaka jingialang hadien ba Jaintia Hills Autonomous District Council (JHADC) kala pynkhie im biang NOC kaba la ai naduh u snem Nailur 2015 kaba la pyndam ha u snem 2017 na ka bynta ban ailad iaka sorkar ban iaid shakhmat ban ker sainar shiah ne ka IBBF (Indo-Bangladesh Border Fencing) na Jaliakhola (BP- No.
1299) haduh Dawki (BP NO.
1273) kaba iasam pud ka Jylla bad ka Bangladesh.
U Ma Kmen Myrchiang ula pynpaw iaka jinglyngngoh halor ka jingle jong ka JHADC kaba la leh bymsuidniew ia u paidbah ba shah ktah ka jaka ban ker sainar haduh 150 yard lane 137 meter.
“Ki trai jaka bad ka CCIB ngim ïoh jingtip eiei halor kane ka jingleh jong ka District konsil hynrei lyngba ka RTI kaba ngi la ïoh pdiang haka 13.
09.
2021 ngi lap ba ka District konsil ka pynim biang ïaka NOC kaba ka la ai ha u snem 2015 bad kaba la pyndam (Cancel) ha u snem 2017 bad une u snem 2021 ka District konsil ka la pynim biang ïa kane ka NOC khlem ka jingpynsngew paidbah bad khlem ka jingtip jong ki MDC ka thaiñ bad la leh ïa kane tang da ka Executive Committee jong ka JHADC", la ïathuh u Bah Myrshiang.
“Ngi pynrem jur ïaka jingthombor bad leh donbor ka District konsil ïaki jaka puta jong ngi.
Ïa ngi ki riewlum la pynhap hapoh ka 6th Schedule ngi don ka hok halor ki jaka jong ngi te kumno kane ka District konsil kaba dei ka nongbat ïaka khyndew ka shyiap kam pyntip ne kynjoh ktien eiei ïaki trai jaka kumjuh ki waheh shnong bad ki dolloi hashwa ba kan leh ïa kane kam.
Ka CCIB ka lap ba ka District konsil ka ai NOC halor ka Section 41 jong ka Clause (3) jong ka Land Acquisition Act hynrei haba peit bha ïa kane ka aiñ ka treikam tang haka 5th Schedule ym haki 6th Schedule.
Ula ong ba ka CCIB kam pyrshah ïaka jingker sainar shiah hynrei ngi kwah ba ka sorkar kan pynbeit shwa ïa u pud u sam hapdeng ka India bad Bangladesh katkum ki dulir ne ki kot ki sla ba ki trai jaka trai khyndew ki don khnang ba ka jingker sainar shiah kan ym ktah ne pynduh nong ïaki trai jaka kiba im lyngba ka rep ka riang.
Ynda la dep pynbeit ïa u pud u sam ka Fencing kadei ban ïaid ha u Zeroline namar naduh ba ngi ïoh ïaka jinglaitluid haduh mynta ngim don ïa u pud u sam uba thikna bad uba ngi don mynta udei tang u temporary boundary.
Ula ong shuh shuh ba ka CCIB kala rai ban ujor noh sha ka Meghalaya High Court halor ka jingai No Objection Certificate (NOC) sop sop district konsil ban ker sainar shiah bad la pynrem jur ïaka District konsil kaba ai NOC khlem ka jingbit jong ki trai jaka trai khyndew ne khlem ka jingpynsngew paidbah (Public Hearing).
U dkhot jong ka Dawki Tourism Development Society (DTDS) ula pynsngew ba naduh ba wan Tourism ha Dawki ki samla ki ïoh shibun ki jingmyntoi bad katkum ka jingthmu jong ka sorkar la mang ban ker sainar shiah shiteng ka shnong Dawki bad kane kan ktah ïaka kamai kajih jong ki namar bun kiba kamai jakpoh lyngba ka kam tourism.
U Deputy Commissioner, West Jaintia Hills District, Garod LSN Dykes, IAS ula pynbna ba la shah ban pynlong iaki fete bad raffle draw hapoh district.
Katkum ka hukum kaba ula pynmih haka sngi ba ar la ong bala shah ban pynlong fete raffle draw bad ki nongpyniaid kin hap shuwa ban ioh iaka jingbit na ka ophis jong u bad na u SDO (Civil), Amlarem.
La bthah ruh iaki paidbah ban bud ryntih iaki adong adit COVID-19 bad kiwei kiwei ki lad jingiada.
Haka sngi Balang 79 ngut ki briew kila iabit thymmai iaka jingpang khlam COVID-19 bad ym don mano mano ba khlad naka jingpang khlam.
Katkum ka jingpyntip ka tnad ka Koit ka Khiah, 79 ngut ki briew kiba ïabit thymmai ïa kane ka jingpangkhlam bad kiba dang shitom ne ki active case ka long 761 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 1, EKH: 45, RBD: 2, SWGH: 1, WGH: 1, WJH: 6 bad WKH: 23.
Ki nongpang kiba la ioh pat iaka jingkoit ki don haduh 58 ngut.
Kine ki kynthup na EJH: 2, EKH: 35, RBD: 1, SWKH: 1, WJH: 11 bad WKH: 8.
Ka jingdon jong ki briew bala ïabit ïa kane ka jingpang khlam ha Jylla baroh ka long 83158 ngut bad napdeng kine 80958 ngut kila ïoh ïa ka jingkoit bad 1439 ngut kiba ïap nalor ki briew ba dang shitom.
U Ma Balen Thubru uba long uwei na ki nongialam ba pawkhmat jong ki trai trok kiba shalan Cement bad Clinker uba dei ruh u President ka All Jaintia Cement and Clinker Transporters, Association (AJCCTA) u la pynpaw ia jinglyngngoh halor ka jingpyllait khubor u Secretary barim katei ka seng pyrshah ia u da kaba ong ba u la shah weng kum u President ka AJCCTA.
U Ma Balen Thubru, ula ong ba u Kyrshan Dkhar um dei satia wat tang u Transporter lane uba don bynta bad ka kit ka bah ha kaba iadei bad ki Cement bad Clinker na ki karkhana dewbilat bapher bapher kiba don ha East Jantia Hills hynrei la thung Secretary ia u hapoh ka AJCCTA da kaba siew ia u da ka Tulop.
Halor ka jingkam jong u Kyrshan Dkhar ba ka AJCCTA ka la thung ia u kum u Acting President, u ma Balen Thubru u la pynshai ba ka AJCCTA ka dang shu dep pynthymmai ia ki nongkitkam jong ka ha ka 2 tarik une u bnai ha Ophis treikam ka seng hi ha kaba ka jingialang ka la jied Secretary thymmai noh da u Boneyfast Rymbai uba dei uwei na ki para ba leh Transport.
Kumba long mynta ka AJCCTA ka la ioh ia u Secretary uba sngewthuh ia ka jingeh ki Transporter namar ba une u Secretary thymmai ruh u dei u Transporter ym satia kum ba long u Secretary barim u bym dei satia u Transporter hynrei la shu thung ia u da kaba siew tulop, la iathuh u ma Balen Thubru.
U Ma Balen Thubru uba long uwei na ki nongialam ba pawkhmat jong ki trai trok ula shah weng kam noh naka kyrdan president jong ka All Jaintia Hills Cement and Clinker Transporters Association (AJCCTA) naduh ka 12 tarik une u bnai.
U Kyrshan Dkhar, uba la long u secretary ka AJCCTA uba la shah jied ban long kum u acting president ula kynnoh ba u Balen Thurbu ula iaid lait iaki kyndon treikam ka AJCCTA bad ula pynlong jingialang jied nongkitkam khlem ka jingtip ki dkhot baroh haka 2 tarik une u bnai.
U Ma Kyrshan ula ong ruh ba marsien tip iaka jingjied nongkitkam sop sop u ma Balen, ula khot iaka jingialang kyrkieh haka 12 tarik une u bnai ha Jowai kaba la iadonlang ruh u ma Balen.
Ha kane ka jingialang da kawei ka sur la rai ban weng kam president ia u Balen.
Ha kane ka jingialang ka AJCCTA kala jied syndon da u acting president ia u Kyrshan Dkhar bad acting secretary Shaphrang Pajuh.
Shuh shuh ha kane ka jingialang la rai ban khot iaka jingialang jied nongkitkam haka 19 tarik une u bnai ha Hynniawmer.
Ka Co-Ordination Committee on International Borders (CCIB) kala khot iaka jingialang kyrkieh lashai ka sngi 20 tarik Risaw halor ka jingkynnoh ai NOC sop sop ka Jaintia Hills Autonomous District Council (JHADC) ban ker sainar shiah.
U Ma Kmen Myrchiang, general secretary CCIB ula ong ba kane ka jingialang kanlong haka por 11 am ha Enowell Hall Amlarem.
Ula khot la wer ia baroh ki dkhot jong ka CCIB ban wan sha katei ka jingialang kumjuh la wer ia ki trai jaka trai bri khnang ban iaid beit iaid ryntih ka jingialang.
La kyrpad ruh iaki waheh shnong ka War Jaintia ban pyrta shnong ban pyntip iaki trai bri trai jaka ban wan sha kane ka jingialang.
Ki mat ba ka CCIB kan iakren ka dei halor ka jingpynbor ka sorkar iaki trai jaka ban ker sainar shiah ne border fencing, ka jubab RTI halor ka NOC ka JHADC bad kiwei kiwei ki mat.
Katba ka jingiakhih ban dawa kyntiew iaka bai kit dewbilat bad dew shna dewbilat (Clinker) na ki karkhana dewbilat kiba don ha Rilum Jaiñtia ka dang iaid shakhmat, kaba thamula pat ka All Jaintia Cement and Clinker Transporters, Association (AJCCTA) kala pait arliang bad kala mih ar kynhun ha kaba kala don ruh ka jingkam president da ki arngut kaba kynthup ia u Balen Thubru bad u Kyrshan Dkhar.
U Balen Thubru u dei uwei na ki nongialam ba pawkhmat jong ki trai trok kiba shalan Cement bad Clinker bad u dei u president jong ka AJCCTA hashuwa ba kan mih ar kynhun, katba u Kyrshan Dkhar u dei u general secretary AJCCTA.
U dei ruh u general secretary ka Jaintia Hills Truck Owners Association (JHTOA).
Baroh ar ngut, u Balen bad u Kyrshan kila kam ba ki dei ki president ka AJCCTA ha kaba ka kynhun u Balen kala kam ba kala dep jied nongkitkam haka 2 tarik une u bnai.
Ula ong ba kumba long mynta ka AJCCTA ka la ioh ia u Secretary uba sngewthuh ia ka jingeh ki Transporter namar ba une u Secretary thymmai u dei ruh u Transporter ym dei satia kum ba long u Secretary barim (Kyrshan) u bym dei satia u Transporter hynrei la shu thung ia u da kaba siew tulop, la iathuh u ma Balen Thubru.
Une u secretary thymmai haka kynhun u ma Balen u dei u Boneyfast Rymbai uba dei uwei na ki para ba leh Transport.
U Kyrshan Dkhar  ula kam ba hadien ba u Balen Thubru ula khot jingialang jied nongkitkam sop sop ha katei ka 2 tarik.
Haka 12 tarik une u bnai kila khot iaka jingialang kyrkieh kaba la iadonlang ruh u ma Balen.
Ha kane ka jingialang da kawei ka sur la rai ban weng kam president ia u Balen bad kynnoh ba ula iaid lait iaka kyndon treikam ka AJCCTA bad la jied syndon da u acting president kaba ula kam ba ka jingialang kala jied ia u (Kyrshan Dkhar) bad acting secretary ia u Shaphrang Pajuh.
Kane ka kynhun kaba ialam u Kyrshan kala khot jingialang haka sngi ba ar (19/10/21) bad la jied president ia u (Kyrshan), u Pynshngaiñ Papang kum u Vice president, u Shaphrang Pajuh kum u Secretary bad u Ombormi Tariang (President JYF) kum u Assistant Secretary, u Prakash Phawa kum u Treasurer  bad la jied ruh iaki dkhot ka executive committee.
Kane ka kynhun kaba ialam u Kyrshan haka jingïalang ka la rai ban ïasnoh kti lang bad ban ïatreilang ryngkat bad ka JHTOA ban pynurlong ïaki jingthmu ban khanglad ïaka jingthied trok ki karkhana pynmih dew bilat ha East Jaintia Hills District.
65 ngut ki briew kila iabit thymmai iaka jingpang khlam COVID-19, iwei iba khlad naka jingpang bad da kane ka jingiap kala kynjoh sha 1439 ngut haka jylla.
Ine iwei iba khlad I dei na East Garo Hills District.
Katkum ka jingpyntip ka tnad ka Koit ka Khiah, 65 ngut ki briew kiba ïabit thymmai ïa kane ka jingpangkhlam bad kiba dang shitom ne ki active case ka long 740 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 1, EKH: 43, NGH: 1, RBD: 2, SGH: 1, WGH: 2, WJH: 9 bad WKH: 6.
Ki nongpang kiba la ioh pat iaka jingkoit ki don haduh 101 ngut.
Kine ki kynthup na EKH: 55, NGH: 1, RBD: 8, WGH: 6, WJH: 9 bad WKH: 22.
Ka jingdon jong ki briew bala ïabit ïa kane ka jingpang khlam ha Jylla baroh ka long 83079 ngut bad napdeng kine 80900 ngut kila ïoh ïa ka jingkoit bad 1439 ngut kiba ïap nalor ki briew ba dang shitom.
Ka Jaintia Students’ Union (JSU) kan pynlong iaka prokram pynkup burom ia ki samla pule kiba pass bha ha ki kyrdan bapher bapher kiba shong ba sah hapoh ka rilum Jaintia.
Kiba lah ban apply ka khusnam ki long kumne harum:- 2.
HSSLC- 75% shaneng.
3.
Post Graduate 1st class.
4.
Kiba la pyndep iaka kyrdan Phd.
Ki kot kiba don kam ka Marksheet Ia ki jingtip ba khambniah phone ha kine ki number 7005264971/ 7005109856/ 9366401280.
Naduh u snem 2019, u snem wa shim ka NEET wow jied noh da ka ki ï ki khynnah wa da pass bha ha ka HSSLC science stream, la na ka board (MBOSE) ne CBSE ne ICSE ki khon ki iongi, ym em de ki wa ioh lai pure Doktor, wat lada ioh ki khajiak ka Scheduled Tribe Concession.
Ini da pynman I ia nga wow buddien naduh katu ka NEET ha u snem  2020.
Kynmo I heitu I por wa ki khynnah waroh ha ka ri India da kyrpad ki ia ki bor sorkar wow sniawbha wow pynsangeh noh shwa, neibhah uni u Covid dang shkeh u wei sa ka shlai um ha ki 4 tylli ki jylla.
Ki bei ki pa leh wa em ki principal leh da kyrshan lang ki, tangwa ym em wa pyrwa.
Da kyrpad iu Prime minister leh ym ioh I ï I jingiarap.
Kut ka kyrpad, te ki khynnah da pan ki du wow postpone, I te leh ym em wa ap, kut ka luti mynda ka Supreme Court ong ko “Life must go on".
Ha Meghalaya, ha uwi u khubor phareng (Meghalaya Times) da ioo I wa thoh ki kamni “Students want to defer, but Govt says no" kani pynioo ko ka jingwympyrkhat ia ka khia ka shon ki khon iongi.
Mar ia ioh order na ka Supreme Court, ki jylla waroh, lait noh ka Tamil Nadu da kmen ki.
Te da kular ki (1) U pynbun ki ki centre (2) U pynbun ki ki bus waw suk (3) Ham khuslai ia ka SOP waw shngain ki khynnah wa bei wa pa.
Haka 13 tarik u September (Naikhynde), ki khynnah ha Bihar hap shong da ka lein waw poi thaw eksamin.
U wi u khynnah hap book hotel le sngi ha Hyderabad.
San ngut ha West Bengal da walk out ki wym biang kitu ki SOP.
Na Khliehriat sha Jorabat hap book da taxi haduh T.
10,000 wa hap kit du khajiak.
Ha Shillong te embhah wa du shiphaw Km don hi ki centre.
Hei por eksamin I por wow ialeh kani ka test wow kynjoh sha wa thmu, sniawsih u ong wa ka sorkar ka iong I pynbna ko wa ym em Test Covid ha ki border Inter district ha ka last minute.
Te to pyrkhat hi phi kiwa pure haduh katnu shim khia I na bynta ki khon ki iong I.
Embhah wa da ioh download O ka Physics em 44 tylli ki jingkylli kite ki objective (CCQ ne common choice questions).
Wa em ki wa ha iung na Jowai, te da Ioh O u pait bniah.
Toh u tip i wa hadien ki jingpynioo wa bun ha Kot khubor wa ki kot Mehta & Brs 11 & 12 em jingbakla, wa ki 9 & 10 da Sally & Agarwal bun du ithoh stad khlem nongrim, kani ka MBOSE khadduh khadwai da pynkylla ko ia ka kot 11 & 12, wei da buh da ka CBSE (NCERT Text).
Da leh iei ni na bynta ki session 12 ka 2019.
Hei juh I por, ka NCERT da pyndam noh ko ar tylli ki topic, ka Logic Gates wa Transistor.
Heini leh thulmur ka kam ha Jaintia, em wa ioh order wa em ki wym ioh.
Te bun ki khon ki iongi da pynsep ai bun taiaw u pure ia kiwa da omit.
Ha Chemistry leh, shi bet da khana wa ym em kam u pure Solids, hadien won poi ka order wa em kam.
Ka Physics te ki topic wa da omit toh kamwa 12 marks.
Ka Chemistry te 5 marks.
Wat la katte leh ka eksamin toh u man ryntih ki marks wei bait.
Kini toh ki ii ki ii wa pynduh jingkyrmen ia ki khynnah.
Na ki 44 tylli ki objective, kitu wa da omit da ka NCERT wan ki ar tylli wa 4 marks.
Kop ha Delhi,  kini ki wa set jingkylli, ym em ki consult wa ka curriculum solansar ka ri India.
6 tylli te bakla ki.
8 te thik ne kam ki jingkylli IIT ne CBSE ne JEE kiwa man conceptual, ym em kitu ki memorisation ki formula da ki spah tylli wei ki jingkhein multiply ne divide ki wa tuh por khamtam por Covid, wa hap niad ki haw haw na ki masks.
Kawi kawa ym ie u pyrkhat toh waroh kini ki jingkylli ha Physics, du iwi tnak ne na CBSE Class 11 part 1&2.
Sniaw phylla wa kat kini ki kynrum kynram, dang em bun kiwa score 720 na ka720.
U Aitab u wa top duh da khut ka coaching centre ka Akash ha Delhi wow e testimony u ia ka Akash wei ia ka Help book Physics da Allen.
Da buh ha YouTube wei da neh kamwa so sngi.
Mynda jur wara ki comments na ki khynnah,da pyndam noh ki.
Da thoh da ka e mail sha u Director NCERT, hynrei ym ioh jubab.
Uni u snem 2021 leh ha ka Physics, em ar tylli kiwa bakla.
Shwa ka eksamin NEET 2021, da thoh O sha u ma Rymbui wow Ong u ia ki professors college I/C ka Physics MBOSE wow sniawbha wow pait bniah ki ï ki jingeh ki khynnah ki iong ï.
Dang tynde kitu kiwa khlieh duh ki marks ha HSSLC ne kinu kinu leh kam CBSE ne ICSE, ha Physics, Chemistry wa Biology da submit ki ki application sha DHS (Ha kiwi ki jylla leh).
Ka DHS jied ko, wei phah ko sha ki kolej kat kum ka first wa second preference (pait ki ka %) kini ki doktor wa ioo I katni ha jylla iong I, toh kini ki wa da pass bha.
Ka Tamil Nadu kawa da ioo wa kiwa duk wa duh ym em lad u pass NEET, wat lada leh bha ha Secondary, neibhah ym ie u compete wa kitu ki heh spah wa shah spoonfed da kini ki bazar notes ne Made easy, da pass ko ka bill ha Assembly la ar B’nai wa wow lai pure Doktor toh ka state subject.
U retd Justice ka Tamil Nadu da buh petition u ha ka Supreme Court.
Katkum ka Constitution ka admission ha kanu kanu ka college (BA ne Bsc ne Medical ne Engineering etc) toh ka Jingemlang Ka Centre wa State wow rai ym toh du Shilliang don hi.
Lada jop ka Tamil Nadu ka jingmyntoi toh ia I wa ka ri India waroh kawi.
Ka Tamil Nadu wa ioo ryai ko ia ki 300 ngut ki khynnah wym qualify hu 2020, da pynpsut ko ha ki kolej iong ka.
Ka jingkyrpad ia ka Tnad Pure wa toh u shim khia ko ia ka kam iong ka.
Ym juh tip ko katnu ki khon iongi la ar snem da duh lai Doktor wow tip ko kammon u leh neini shaphrang.
Ka NDTV thoh ko kamni “The Supreme Court slammed NEET for last minute change in syllabus".
Ha Maharashtra da kem ki kite ki ‘impersonator’ (nonglaleh eksamin neibhah kiwi) kiwa da kamai haduh 50 lak Tyngka samen.
Ha uni u snem kani ka NEP u Prime Minister da e lad ko san tylli kite ki ktien u thoh ha engineering eksamin.
Kani ka tnad wa technical wa sketariat ym pyrwa ko.
Ha o waw pass, hap thoh I pasoh da ka phareng neibhah ki engineering terms ym em ha ka Hindi wat Bengali kawa riewspah ki Ktien.
Hynrei, juh pyrkhat hi ki hei por wa evualate.
Ym waroh ki wow lait na ka mynsiem maia ia kitu wa thoh ktien iong ki hi (mother tongue).
Hei por man VC u ma Pakem, da leh u I kam wa bha ha ka Examination System.
Da decode ki ia ka Page nyngkong wow buhrieh ia ka pyrtuit ka College wa Roll Number wa Registration.
I leh? Khnang ioh dam ka sniaw sbun ne maia ia ki iong ki.
I Jinglong bru te ym lait mo I jingduna hei thaw hei thaw.
Ha kani ka NEP, ki khynnah wa thoh da English kam ki Naga, Ki Mizo, Ki Pnar Khasi wa ki wa ha South da pynioo ki ia ka mother tongue iong ki.
Ka Doktor te ym lei lei neibhah ym em ktien lait na English.
Pait hu Covid waroh waroh da klam wei thoh phareng kam Vaccine, Comorbidity, Social Distancing, Oxygen, First jab, second jab, RTPCR test, ventilator, Variant etc etc.
Lada shna noh I ki medical wa engineering kolej wut wut, ki khynnah ki iong I daw ioh myntoi ki shibun.
Khadduh shwa u pynkut ka jingkyrpad o ia u ma Rymbui u Minister Education wow pynlait san shyein noh u ia ka Physics da u Sally wow Agarwal.
Ha o da pher ki ar tylli ki topic wa thoh bakla, ka Supersonic boom wa ka Jingbatai iu fuse (electric).
Hadien wa da Pher kitai, nang ku dor pathan na ka T.
250 shaka T.
285.
Wei katu ka order ia ki head wym e ia ki khynnah waw pure kot rim, ktah ko ia kiwa duk kiwa ioo luti na kiwa e ei kam wa juh leh.
Waw pyniasoh ka kot ha 9 & 10 kawa bun jingbakla wei thoh stad, wa ka Kot 11 & 12 CBSE kawa bha tam buh ko ia ki Nonghikai wa khynnah ha ka jingeh wa khroo bha.
Ym ie te u len wa ki number ki copy poi ki sha ka 30,000 tylli shisnem.
U I wa da approve, hawa da kylli leh ym em wa khana.
To ieh noh kite ki ii ki ii sharud.
Sniawbha buh lang noh da ka CBSE ha 9 & 10.
Sa iwi I jingkylli toh ini “Naduh Class A haduh 12 da khreh Minot bha, wei da ioh 95% ha Physics, Chemistry wa Biology.
I leh won hap pass sa ia kani ka NEET??" Ki bei ki pa to da pyrkhat bha mo.
Ka Jaiñtia Students’ Union (JSU) kala ai ka jingkyrshan kaba pura halor ka jingiakhih jong ki trai trok hapoh ka lama jong ka Jaintia Hills Truck Owner’s Association (JHTOA) pyrshah iaki karkhana dewbilat ha Rilum Jaintia.
Ka JSU kala rai ban ai jingkyrshan iaka JHTOA kala pynpaw iaka jingeh sha ka JSU halor ka jinglehbor ki karkhana dewbilat bad kila iuroit iaka hok kamai kajih ki trai trok ki trai ri trai muluk, la ong Treiborlang R Suchen, general secretary JSU.
U Treiborlang ula ong ba ka JSU ka ai iaka jingkyrshan kaba pura iaka JHTOA namar ba ka jingiakhih jong ka kalong kaba don nongrim bad ka jingthied trok ki karkhana pynmih dewbilat kala ktah shikatdei eh iaka kamai kajih ki trai trok kaba la ktah iaki ban siew iaka ram sha bank.
Kumban shu kynmaw ba ka JHTOA kala dawa ban pynneh iaki Godown ne ki jaka buh cement ha Byrnihat bad ban pyntreikam iaka dor bai kit thymmai haka dor T.
7 shi km ha jylla.
Ka JHTOA hadien ka jingleh kuman ka karkhana dewbilat ban pyntreikam ia ka dor thymmai bad ka jingpynneh iaka jaka buh cement ha Jylla kala khot jingiakhih lada ym urlong ka jingdawa jong ka naduh 20 tarik une u bnai.
Ka Environment Coordination Committee (ECC) lem bad ki waheh shnong/secretary shnong bad u paitbah jong ka Elaka Sutnga hi baroh kawei kin ieng ha ka nongrim kaba skhem, ba da lei lei ruh ki paidbah bad ka jaidbynriew hi kim dei ban shah shukor ha ki trai coke bad ha ki bor ba dei peit.
Namar ba ka Elaka ba don burom jong ngi ka don la ki jong ki rai bad ki kyndon ha shwa ban ai ia kino kino ki N.
O.
C.
ha shwa ban shna ia kino kino ki jait karkhana hapoh u pud u sam jong ka Elaka Sutnga.
Ngi kwah ruh ban pynshai hangne, ba ngim sngew donkam ban ialeh thma lane ban ia kawang ktieh bad ki trai coke (kiba pynshah kyrteng bad ioh share tang 5 %) ki bym don satia ia ka jingnang jingstad lane ki bym don satia ia kata ka jingiatip lem ha ka imlang ka sahlang; hynrei ka jingialeh jong ngi ka long ban pynpeit pat ia ki khmat ba la matlah jong ka sorkar bad ki tnad jong ka kiba don ka jingkitkhlieh ia ka iap ka im jong u paidbah nongshong Ngi kwah ban pynshai paitbah hangne, ba ka C.
T.
O.
(Consent To Operate) ba la ai da ka MSPCB (Meghalaya State Pollution Control Board) ka don haduh 24 tylli ki kyndon kiba ki coke factory ki dei ban bud ryntih; bad lada kin pynkhein ia kawei na kine ki kyndon ba la buh, ka BOARD kan pyndonkam ia ka bor jong ka ban pynsangeh noh ia kano kano ka karkhana ba pynkhein ia ki kyndon ba la buh.
Ngim kwah ban da jer lut ia kita ki kyndon ba kine ki coke ba la ioh C.
T.
O ki la dep pynkhein, hynrei ngi kwah ban kdew tang kawei na kine ki kyndon: ka kyndon kaba 8 ba la kdew ha ka C.
T.
O.
ka ong kumne “it shall be the prime responsibility of the Proprietor/Firm that the nearly population, crop, orchards etc.
shall not be affected due to emission/influent emanating out of the plant/factory" kaba mut ba kine ki coke factory ba la ioh C.
T.
O kim dei satia ban pynjulor ne pynmynsaw ia ka jingim briew, ka jingim ki mrad bad ki sim ba her, bad kim dei ruh ban ktah ia ki jingthung jingtep jong kito ki jaka ba don marjan bad kine ki karkhana.
Hynrei ka long kaei kaei kaba pynsngewsih eh ia ngi namar ba kane ka kyndon ka khlem treikam satia.
Ka jingpyllait pathar ia ka tdem kaba mih na kine ki karkhana coke ka long la kum ka thma kaba ngim pat ju iohi mynno mynno ruh, ka la ktah haduh katta katta ia ka lyer ring mynsiem jong ngi (oxygen), ki sim ki doh ba ju don ha kine ki khlaw, mynta kim don shuh.
Ki jingthung jingtep baroh ki la iong lut da ka tdem coke, ym long shuh ban bam wat hadien ba la dep sait da ka um ruh.
Ha kaba iadei bad ki N.
O.
C ba la ai da ki rangbah shnong bad na ka elaka ruh, ngi don la ki jong ki kyndon ba ki coke factory ki hap ban bud; hynrei phewse, kine ki khwan lalot kiba don tang hapoh 20 ngut kiba dei ruh ki nongshongshnong jong ka Elaka, kim patiaw satia ia kito ki agreement ba la dep ia soi bad ki.
Ka long shisha kaba sngewlehrain ban iathuh ia ki kam bymman jong ki haba ka jingiatip lem ka la iap na kine ki briew rhah spah bym dei (ioh da kaba leh jubor).
Ka khubor ba la pynmih da U Forgive Dkhar uba long uwei na ki trai coke (uba ioh share tang 5 %)  ha ka 16 th Oct 2021, u la ong ba ki trai coke kin leh da kaba tyngeh ia ka ECC bad kito baroh ki bym lah shuh ban ring mynsiem lyer tdem coke namar ba u la biang lut ki kot ki sla ba la ai da ka sorkar.
U ba pli um tip wat tang kawei ruh ka kyndon ba la buh ia u ban bud; hynrei u shu kren ruma kum uto u khla u ban sa ngat noh ha ka ‘ruh’ jong ki nongriam/nong shohdoh.
Shaei ka jait bynriew kan poi lada ki briew kiba don ia ka jingkitkhlieh kim iohi satia ia kaba dei ne kaba lait.
Ngi kwah ban pynkynmaw sa shisien, bad ia kane ngi la dep iathuh sha baroh ki bor ba halor, ba kum ka ECC ngi la ialeh katlah katiai ban tehlakam ia ka shongsuk shong sain hapoh jong ka Elaka baieid jong ngi, ba ngim kwah ban leh da ka bor lane ban shim ia ka aiñ ha ki kti jong ngi namar ngi sngewthuh bad ngi burom ia ka longrynieng jong ngi.
Hynrei kan long pat kaba sngewsih, ngim tip kaei ka ban sa jia la shai la shi sngi haba ngim lah shuh ban teh lakam ia ki khun ki kti jong ngi ki bym lah shuh ban shah ia kane ka jingpynmih tdem pathar jong ki coke factory, namar ki paitbah baroh ki la bitar shaba palat haba ki la sngewthuh ba ka ain longbriew manbriew ka la duh noh.
Shwa ban pynkut ia kane ka khubor, ngi kwah ban buh katto katne tylli ki jingkylli bad kita ki long: Haduh lano ka sorkar kan iohi ia ka jingleh pathar jong ki coke factory? Haduh lano ka MSPCB kan khang noh ia kine ki coke ba la pynkhein ia ki kyndon CTO? Haduh lano ki trai coke kin kyndit thiah ba ki coke jong ki ka la tim ia ki khun ki kti jong ki hi? Haduh lano kito kiba shah pynbieit ha ki trai coke (ba la iap ka jingiatiplem) kin sngewthuh ba ki la shah thied ha ki nongwei shi sngi?.
Na ki nongialam ka Environment Coordination Committee (ECC), Elaka Sutnga.
Ka long ka jingjia sngewsih ia kawei ka longkmie kaba la hap ban set halade iaka jingshah thombor bad lehbeiñ hala u jong u kpa uba lehbeijot haduh 14 snem.
Kane ka longkmie kala ioh ruh iwei i khun bad ka ri sumar ia i haduh mynta bad iwei ila khlad noh na kane ka pyrthei.
Kane ka jingjia kala jia ha kawei ka shnong kaba hap hapoh ka Nartiang Police Station, West Jaintia Hills District.
Kane ka jingjjia shah lehbeijot kane ka longkmie kala jia naduh ba ka don tang haka rta kaba 13 snem ha u snem 2007, hynrei dang mynta kala nud ban iathuh ia kaei kaba jia hadien ba une u kpa ula wan thombor biang iaka haka iing sah jong ka kaba kala sah kham kyndong nala ka shnong.
Kane ka longkmie kala ujor iaka jingmudui ejahar dalade hakhmat ki pulit jong ka Nartiang Police Station haka 16 tarik une u bnai Risaw bad ka jingtohkit kala iaid shakhmat.
Katkum ka jingujor kala kynnoh ba ia kane ka kam u kpa jong ka ula leh haka por ba dang dap 13 snem ka rta ha u snem 2007 ha kawei ka jaka khlaw harud nong, hynrei kam nud ban iathuh ia kaei kaba la jia pyrshah iaka ha kiba haiing hasem namar ba byrngem pyniap.
ia ka bad ia baroh kiba haiing hasem jong ka.
“Nga la pun khun I wei nala u jong u kpa hadien kane ka jingjia ha u snem 2007 bad haduh mynta ia ine i khun nga la ri sumar ia I.
Hynrei ha kaba ar katba ki snem ki por ki dang iaid khlem poi pyrkhat ha u snem 2016 u kpa jong nga ula thombor biang ia nga bad leh ia kane ka sang pyrshah ia nga bad nga la pun biang ia i khun iba ar hynrei sniewbok ila khlad noh haka por ba i don ar snem ka rta," ong kane ka longkmie.
Kane ka longkmie kala ong “Katba dang iaid ki por u kpa u byrngem byrsit ia nga bad haduh kane ka khyllipmat kiba ha iing hasem kila sdang iohi iaka jingphylla bad kila wad bniah bad pyrshang ban kylli na nga, hynrei haka por ba nga la hap ban sah marwei ha ïing, namar kiba ha iing hasem jong nga ki phah sah ia nga marwei lem bad I khun haka 27 tarik July (Naitung) 2021, u kpa jong nga ula wan kyrsiew iing biang ia nga haka por mynmiet bad nga la kut jingmut ba ngan ym plie shuh iaka iing hynrei u kyrdem iaka iing ka sem jong nga bad ngam banse ban phone sha kiba ha ïing ban iathuh iaki mar kumta kila ia wan bad ka nga la iathuh lut ia kaei kaba jia.
" “Nga la kut jingmut ban ujor pyrshah ia u (kpa) halor kane ka kam thombor jong u pyrshah ia nga sha ka bor jong ka aiñ, kumta nga rai ban ujor pyrshah ia u sha phi kiba dei khmih iaka aiñ jingiada bad ia ngi ki kynthei khynnah," la ong kane ka longkmie haka jingmudui ejahar jong ka.
Kane ka longkmie kala pan ka jingiarap naka bor shnong khnang ba kan lait na kino kino ki jingeh kaba ka shnong ruh kala pynpaw iaka jingkloi jong ka ban iarap ia kane ka longkmie ba la ngat ha kane apot bad shah iaka jingeh da ki phew snem.
Haduh bala thoh ia kane ka khubor ym pat ioh kem satia ia une u briew bad ula phet rieh ialade naka bor jong ka aiñ.
Kynsan kynsan ki paid nongshong shnong jong ka Jarain , Amlarem Sub Divison kaba hap haka Elaka Amwi kila mih paidbah bad tur puk ha phyllaw jong ka Jaintia Hills Autonomous District Council (JHADC) ban dawa waheh shnong ba pura haka sngi Nyngkong.
Da ki phew ngut ki nongshong shnong ryngkat ka jingthoh placard bad ka jingpyrta shla kila tur sha JHADC ban dawa na ka konsil ban pynioh waheh shnong ba pura iaka shnong Jarain.
Ka kam jied waheh shnong ha kane ka shnong kala sahteng naduh u snem 2019 hadien bala kut ka samoi treikam u waheh shnong barim u Kliarbha Sana.
Hadien ka jingwan lynsher ka khlam COVID-19, ki shnong kim shym la ioh ban jied waheh shnong thymmai, u dolloi ka elaka Amwi ma Jemewell Pyrtuh u la thung Acting waheh shnong Ami Tariang, kaba la wanrah ka jingpyrshah na ki nongshong shnong pyrshah ia u dolloi bad iaka JHADC.
Ha u snem bala dep 2020 shisnem thik haka 17 tarik u Risaw ruh ki paidbah nongshong shnong ka Jarain kila mih sha surok ban pyrshah ia u dolloi bad ka konsil bad kila dawa ban jied waheh shnong thymmai.
Ka kynhun pulit Anti-Narcotic Task Force (ANTF) ka Nongstoin, West Khasi Hills District haka Sngi U Blei kila ioh kurup drok bad kem ruh ia ki suba nongkhaii.
La iathuh ba ki pulit kila ioh kurup ia une u drok na ki suba nongkhaii haka por ba ki dang wan sha Nongstoin.
La suba ba une une u drok u dei u heroin bad la song bha ia u haka tin duma golden ba don haduh 5 tin.
Ka jingtohkit halor kane ka jingiohkurup ia une u drok kala iaid shakhmat.
Haka sngi Nyngkong 61 ngut ki briew kila iabit thymmai iaka jingpang khlam COVID-19, 3 ngut kiba khlad bad da kane ka jingiap kala kynjoh sha 1438 ngut haka jylla.
Kine ki lai ngut kiba khlad ki dei na East Khasi Hills District Katkum ka jingpyntip ka tnad ka Koit ka Khiah, 61 ngut ki briew kiba ïabit thymmai ïa kane ka jingpangkhlam bad kiba dang shitom ne ki active case ka long 777 ngut hapoh ka Jylla.
Ka East Khasi Hills kadon 486 active case, West Khasi Hills 160 case, West Jaintia Hills 50, Ri Bhoi 42, West Garo Hills 20, South West Khasi Hills 5, East Jaintia Hills 7, East Garo Hills 2, North Garo Hills 2, South West Garo Hills 2 bad South Garo Hills 1.
Ki briew kiba iabit thymmai iaka jingpang khlam ki kynthup na EKH: 38, RBD: 8, WJH: 2 bad WKH: 13.
Ki nongpang kiba la ioh pat iaka jingkoit ki don haduh 126 ngut.
Kine ki kynthup na EGH: 1, EJH: 2, EKH: 56, RBD: 4, SWKH: 1, WGH: 1, WJH: 6 bad WKH: 55.
Ka jingdon jong ki briew bala ïabit ïa kane ka jingpang khlam ha Jylla baroh ka long 83014 ngut bad napdeng kine 80799 ngut kila ïoh ïa ka jingkoit bad 1438 ngut kiba ïap nalor ki briew ba dang shitom.
Ka Rashtriya Swamyam Sevak Sangh (RSS) kala rakhe iaka foundation day ne ka sngi seng nongrim ba 96th ka RSS haka sngi Saitjain.
Iaka RSS la seng ha u snem 1925 Nailur da u Dr.
Kishav Baliram Hedgewar haka Vijayadashami, kaba dei sngi khraw ki riewngeit Hindu ha kaba u Ram ula jop ia u Ravana ne u Rabon uba rahbor iaka kurim u Ram ka Sita.
Ki dkhot ka RSS kila rakhe ia kane ka sngi ha ïung walieh ka Chilliangraij Jowai haka jingiadonlang u dolloi ka elaka Jowai u Puramon Kynjing, u Khroolamsalangki Pariat president Sein Khooid Ya Ka Wah Myntdu (KYKWM), u Oriland Shylla, General Secretary, Dorbar Chnong Chilliangraij bad kiwei kiwei kiba la shah khot sngewbha ha kane ka jingiakynduhlang nalor u Aditya Hajong, RSS Incharge Jowai, Nartiang & Mukhla, West Jaintia Hills District.
Ia ka jingrakhe la pynlong ha ryngkat ka nguh ka dem blei bad shuh shuh la pynkyrpang ruh da ka jingbuh ia ki tiar ialeh kum ki wait bad ki khnam kiba long shibynta ki tiar ialeh jong ki mynbarim.
Ka RSS kala pynlong iaka jingnguh jingdem iaki tiar ialeh haka Vijayadashmi, ka long shibynta ban pynehrngiew ia u shynrang uba ieng ban ialeh bad iada ialade, ia ka iing ka sem ka shnong ka thaw na ki jingeh bad jingtynjuh ba bunjait bun rukom.
U Dolloi ka Elaka Jowai, Puramon Kynjing haba ai jingkren ha kane ka sngi, u la iaroh ia u Dr.
Kishav Baliram Hedgewar bad dei lyngba ka jingiohi jngai jong u ban seng bad sdang ia ka RSS ka Ri India ka long kumba ka long mynta, u da ai mynsiem ruh ia ki nongshongshnong ba kin long ki briew ba ieit ia la ka jong bad burom ia ka jong kiwei namar dei tang kane ka atiar balah ban tehsong ia ka ri India wat hapdeng ki jingiapher ha ki ba bun ki rukom.
U MP, Lok Sabha u Ma Vincent H Pala ula plie paidbah ïaka VIP Rostrum ne Gallery ka Saipung Block Sports Association (SBSA) ha madan Lamyrsiang, East Jaintia Hills District haka sngi Saitjaiñ.
Ha kane ka jingplie paidbah la iadonlang u MP Rajya Sabha ba marwei ka jylla u Dr WR Kharlukhi, uba la plie paidbah iaka Super League 2021-22 kaba pyniaid ka Saipung Block Sports Association (SBSA).
Ïaka VIP Rostrum ne Gallery la tei da ka jingiarap pisa u ma Pala lyngba ka MP-LAD kaba T.
30 lak ryngkat District Welfare Fund naka Ophis u Deputy Commissioner, East Jaintia Hills, Khliehriat kaba T.
15 lak.
Ha ka sngi sdang kane ka lympung ka jingiakhun kala wai da kaba iakhaid mar 1-1 kol hapdeng Tluh SCSC pyrshah ïaka Mulait United FC.
Nalor ki MP ka Jylla laiadonlang MLA ka thaiñ u Ma Shitlang Pale, ki MDC, u District Sports Officer East Jaintia u Khroobok Passah bad kiwei kiwei nalor kiwei kiwei.
Ka Annual Sports Meet ba ar sngi jong ka Indian Catholic Youth Movement (ICYM), Jowai Diocese kala poi sha kaba kut haka sngi Saitjain ha Kiang Nangbah Stadium, Ladthadlaboh, Jowai.
Ha kane ka sports meet kaba sdang haka sngi Thohdieng la pynlong iaka jingiakop bapehr bapher naduh athletic, football bad basketball.
Mynta ka kynti iaka nam Best Athlete la rah da ka Fatima Dkhar na Nangbah Parish na ka liang ki kynthei bad u Claminus Biam na Barato Parish na ka liang ki shynrang.
Ka Parish Umkiang ka kylla long ka lahduh ha ka Football hadien ba kala pynliem ia ka Parish Lumshnong da ka Tie-breaker, ka Jowai Parish kaba la rah nam ha ka Basketball jong ki kynthei da kaba pynliem ia ka Khliehriat Parish.
Ka Jalaphet Parish kala ioh iaka nam Best Discipline bad ka Mynsngat Parish kala long ka lahduh na baroh ki parish kaba la ioh khur bun eh ki jingjop kynthup iaki shynrang bad kynthei.
U Lovely Shylla, assistant waheh shnong Wahiajer ula long kum u kongsan bad pynhap pyrda ia kane ka lympung ha ka jingiadonlang ki nongialam ka ICYM nalor kiwei kiwei.
Pyntip cha phi ki kur ki kha, ki lok ki jor wa U Manbok Paswet, khon ka (T) Durka Paswet & (T) Ram Laloo na Loompyrdi Iongpiah da khlad u neini na pyrthai ha ka 16 tarik Naichiphaw, 2021 heipor 11:00 waje i miet ha thaw sumar ia o ha Guwahati.
U pynchong pynthiah ia o ha Iung Blai iong i ha Loompyrdi Iongpiah.
U pyndep wan ia ka niam thang niam riñ ha khnap thangbru ka Seiñraij Jowai ha Khimmusniang ha ka 19.
10.
2021 heipor 10 waje i step.
Ia i jingtip da phah da u Kñi ki Iong Paswet.
55 ngut ki briew kila iabit thymmai iaka jingpang khlam COVID-19, I wei ila khlad bad da kane ka jingiap kala kynjoh sha 1435 ngut haka jylla.
I ne i ba khlad i dei na East Garo Hills District.
Katkum ka jingpyntip ka tnad ka Koit ka Khiah, 55 ngut ki briew kiba ïabit thymmai ïa kane ka jingpangkhlam bad kiba dang shitom ne ki active case ka long 845 ngut hapoh ka Jylla.
Ki briew kiba iabit thymmai iaka jingpang khlam ki kynthup na EJH: 1, EKH: 46, RBD: 3, SWGH: 1, WJH: 3 bad WKH: 1.
Ki nongpang kiba la ioh pat iaka jingkoit ki don haduh 86 ngut.
Kine ki kynthup na EGH: 1, EKH: 46, RBD: 3, SWKH: 3, WGH: 3, WJH: 1 bad WKH: 32.
Ka jingdon jong ki briew bala ïabit ïa kane ka jingpang khlam ha Jylla baroh ka long 82953 ngut bad napdeng kine 80673 ngut kila ïoh ïa ka jingkoit bad 1435 ngut kiba ïap nalor ki briew ba dang shitom.
Hei I por wa ki nongialam ki ri ha pyrthai waroh kawi, da khai thiah ki syndet syndet mynda shrai ka bei ramew, wa ku ka temperature ha kyllein, neite shlai um hei thaw wym juh ioh um, Rkhiang raw ne kam ha Sohra shisien I por, ka thaw wa ktieh tam ha pyrthai, kopding ki khloo ha California, Turkey Krik wa Italy; wei hei por wa ka Russia pynku dor gas ko ha Germany wa kiwi ha Europe; ka Khubor wa bha da ioh I ha ka jylla iong ii.
Ki mat wa lam sha kani ka Khubor U bah HM Shangpliang (MLA Mawsynram), ha ka Assembly da khana u wa ha Mawsynram constituency iong O, ha iwi ithaw Dholai, da shem u ia I wi i wahduid iwa  thnam thik kam wa tyrthu kini ki gas.
Hei jingsakhiat, da pyntip u ha durbar tangwa ym em wa shim khia ia kani.
Embhah wa ha ka You Tube, ki bru ka Oil India Ltd, Duliajan da ioo ki.
Wut wut da phone ki sha u bah Shangpliang, kular ki haroh waw daw wan noh waw study ia kani ka wah.
Te da poi ka team wa kynthup  iu Deputy Manager ka IOLtd, Mr Indrajit Buruah, u Manager, Adam Suting wa sa kiwi won ki scientist.
Da lai ki sha Dholai da I jingialam u Myntri ka hima Malai Sohmat.
Da test ki du Jingpruid ia i haw haw nei wah duid.
Te da rah ki sha Duliajan waw test rap janai.
Da ioh phone u bah Shangpliang ia ka Khubor wa bha, wa ka gas toh ka thermogenic ne kani ka Methane (LPG) kam ha Agartala (Tripura).
Hei jingsakhiat marpyrshah ka Dholai, ym jngai ha Chatak kawa hap ha Bangladesh, ka karkhana gas ka Amco Gas plant da dep shna da slem ha Bangladesh.
Ka team daw wan biang ko neibhah kat kam ka jingtip u MLA, dang em sa artylli ki thaw, Weisohpieng wa ka Tinsura kiwa em jingkyrmen waw nang ioh kam kani ka gas.
U ii waw poi pyrkhat wa ka Malai Sohmat(Pait ia ka Proposed Draft Constitution of part of Assam namely The Khasi And Jaintia Hills by Rev.
J.
J.
M Nichols Roy (minister ), Assam Govt); kat kum ka census 1947, kawa em Nongshongshnong du 584 don hi (nujor hei juh itu I por wa Cherra 11,302 ne Jowai 13,334; u ioh nam ko kam ka par natural gas ha ri India iong I.
U bah Shangpliang Ong u wa kani hap ko ha ka Central subject, ka waw daw shna ka plant.
Ka jingmyntoi toh ia ki bru ki iong I ha waroh ki Liang.
Ka jylla ka iong I toh kawa riewspah bha ha ki mar Khyndaw.
Ym ie I u len wa nei liang u dewiong tae, da rap Rakot palat I ha waroh ki liang (pait ka ii wa jia Ha Ksan wa Krem Iule).
Ka tih thlu khne da pynjot ko ia ka mariang, wa wat la ka NGT katni da e bor ko da kate ka scientific mining kam wa leh ha Jharkhand,kop shitom bha u leh scientific ha thlu khne.
Katu ka morjee load (kit 35 ton hei thaw 15 ton), neibhah kini ki 1210 TATA toh ka load 12 ton wa ka boxis ka MOT(Ministry of Transport GOI), 25% mut 15 ton.
10 X10 mut 100 Horse Power.
To ym pher iei wa da lai da lai, hynrei juh pyrkhat hi ii waroh shi kattu Ii e I ha Mookyndur.
Ka Challan ha Mookyndur du 9 ton.
Tae, naduh u 1980 haduh u 2014 (da khang ka NGT) man ka sngi la 34 snem.
Lada 500 tylli kini ki trok shi sngi e ki challan du 9 ton, ka jylla shah khate ko 35-9 mut 26 ton man ka trok.
34 snem poi ko kamwa 17 klur ton wa duh revenue ka sorkar.
Da kini da ie I u shna hospital,ki engineering college wa ki medical leh wa ki thaw ialeh ke ha skur wa ki sanitation haroh.
To neini shaphrang u thngad noh I u I’m Kate ka jingim ha phareng ong ki “The excessive luxury and extravagant life style".
Ha waroh ka pyrthai da kjit lut I I bhah ki khon ki ksu ki iongi.
Da.
bun ki bru wa ioo jngai da maham ki waw dam noh u thang dewiong wa hap kontrol ia ka temperature hapoh 1.
5 degree Celsius, lym kamte ki thah du um lut ki, wa daw ku ki level ki duriaw.
Ka Bangladesh daw ku ka um 6 phut.
Ki bru daw ku lut ki sha lum naduh Darrang (Dawki) haduh Bataw ne Borghat.
Haduh katni leh pait ii jia Ha Sutnga elaka? U Bill Gates, u wi u wa riewspah tam ha pyrthai, da e u haduh 1 billion $ sha ka green energy.
I wi wa sniawtynnad, da kular haroh u u shna khyndaw bilat da kate ka wym pynduh de ia ka mariang kam wa ioo phi harud khloo Narpuh.
Ka Lumshnong tae ym slem de hap phet noh shaei wi tawon.
Ka Brishyrnot leh, lada sdang tih ka Star Cement ia katu ka 8.
2 Km shapoh eco sensitive zone.
Sa kini ki JCB (ym em kam pollution test) u mareh ki man ka kynta na pyrdishnong.
U ma James da li sylli u ia ka Lukha, wei  da kular u ia ki bru heitu waw daw rah bru u na Israel wa na Amerika u pynkhuid ki ia ka acid da kate ka Algae (aitlen) treatment!? Kawa waroh tip I toh kani ka Algae treatment ym ie ko u pynkhuid ia ki acid.
Pynkhuid ko du ia ka Ammonia, Phosphate wa Nitrate hi don.
Ioh u u klam ha ki bru wapli ki wym tip ia ka science.
Wat lada kamni, hi leh, ka jingshem ia ka natural gas ha Mawsynram toh ka waw e jingkyrmen ia I, tangwa to u duwai ii wa ka dor toh kawa ie ki wa kup shilliang sem shilliang u ioh bynta lang, neibhah katni ka LPG da ku ko la Jan 1000 Tyngka, sa ka iein lain, sa ka bai kali, thaw thaw shem wa leakhap pynuin nang saja.
Ha Delhi won du dei message don hi da ioh gas nu pipe wei su khyrngang.
W Passah Retd.
HOD Electronics St.
Edmund’s College.
Ki katto katne ngut ki riewrangbah ka thaiñ Laskein Block kiba thrang ban kyntiew ïaka kam jngohkai pyrthei, haka sngi Saitjain kila thaw iaka seng Laskeiñ Block Tourism & Promotion Society (LBTPS) kaba don iaka ophis treikam (Head Quater) ha shnong Iooksi, West Jaintia Hills.
Ka jingthmu bad ki jingangnud kane ka LBTPS ka long ban kyntiew iaki kam jngoh kai pyrthei ha Laskein.
Ka LBTPS kan ai ka jingkyrshan iaki nongshong shnong daki jingai jinghikai bad ki jingpynsngewshai paidbah naka bynta ban pynmih iaki lad iohkam ioh jam, ban pynneh pynsah iaka riti ka, ban pyntikna iaka khuid ka suba bad ka koit ka khiah hapoh ka thaiñ nalor ban ialap pynsngewthuh bad ban tyngkai iaka sawdong sawkun ka Mariang.
Ki nongialam bad ki dkhot ka Laskeiñ Block Tourism & Promotion Society (LBTPS): 1.
President: P Tangliang 2.
Vice President : Elisha Sayoo 3.
Secretary : GC Dkhar 4.
Asst Secretary : Leonard Rabon 5.
Financial Secy : S Lapasam 6.
Publicity Secy : Nangaibormi Sutnga Ki dkhot ki long: 1.
Clement Pala 2.
Odamon Tang 3.
E Sumer 4.
Wompher Phyllei 5.
Rikynsai Syngkon.
La jied ruh ia u Ma Nujor Sungoh Local MLA kum u Nongaijingmut (Adviser) kane ka seng treimon sngewbha.
Ka jingkular u Myntri Rangbah ka Jylla Conrad K Sangma iaka San Shnong Development Organisation (SSDO) ban weng mardor iaka Border Police Outpost ka Assam haka shnong Saba, West Jaintia Hills kala kut tang haka jingkular khlem ki soh ki sla.
Kane ka Border Police Outpost ne ka ktem pulit jong ka Assam kaba la tei ha Langhong Sangdathli, Saba kaba la tei naduh u bnai Lber Iaiong jong une snem bad la plie paidbah iaka da U Rupsing Teron,  MLA  Boithalangso LAC , West Karbi Anglong haka 12 tarik Jylliew 2021.
Kumban shu pynkynmaw ba ka bor synshar district jong ka West Jaintia Hills District ruh kala pynsangeh ia kane ka jingtei ktem pulit ka Assam ha katei ka jaka haka 21 tarik Iaiong 2021, pynban ka Assam kala iaid shakhmat bad pyneh triang bad kam trai ba kane ka jaka ka hap sha ka sorkar Assam.
Ka sorkar Assam kala kam ba kane ka jaka ka hap hapoh ka Jrikyndeng Police Station.
Ka San Shnong Development Organisation haka 27/04/2021 kala pyntip ïa u DC West Jaintia Hills District ïa ka jingtei beaiñ jong ka Sorkar Assam ia ka Police Outpost ha ka jaka ka ba kyrteng (Langhong Sangdathli) ka ba hap hapoh u pud u sam jong ka Shnong Saba West Jaintia Hills District.
Ha ka juh ka por ka San Shnong Development Organisation kala ujor sha u Myntri Rangbah Sorkar Jylla ha ka jingdonlang jong u MLA Mowkaiaw haka 24/06/2021.
U Myntri Rangbah ula kular ban weng noh mardor ia kane ka Police Outpost ka Assam.
“Haduh mynta ngim shym la ïohi ïa kiei kiei ki dak ki shin ba ka sorkar Jylla kala leh ban tuklar ne weng noh ia katei ka outpost," la ong ki nongialam ka San Shnong haka dorkhat kaba kila ai sha u MLA Mowkaiaw haka sngi Saitjain.
Katkum ka dorkhat la ong “Ka Sorkar Jylla kan pynbeit noh kloi ia u pud u sam namar naduh ba ka Sorkar Assam bad sorkar Meghalaya ki la weng noh iaka Status Quo, ngi ïohi ia ka jingthombor ki briew Karbi lane Assam ha kiba bun ki bynta bad kane ka la wanrah ka jingthut ha liang ka shong suk shong sain, ha kaba ki ïai bteng ia ki kam pyntriem pyrshah ia ki briew jong ngi ki ba shong basah ha kine ki thaiñ khappud.
" Ka San Shnong kala kyntu ia u MLA Mowkaiaw ban lum lang ia baroh ki nonshong shnong ba hap haki thaiñ khappud Block-I bad II khnang ban ioh pynbeit ha kano ka rukom ban ioh ia u pud u sam uba paka.
Shuh shuh ka San Shnong kala dawa ban buh iaka ktem pulit ka sorkar Jylla ha khappud.
Na kaliang u MLA ula kular ban pynkloi ban tei ha Barato, katba ha kaba iadei bad ka ktem pulit ka Assam u khlem ong eiei, la ong ki nongialam ka San Shnong Development Organisation.
Ngi kum ki trai jong ki Coke factory kiba don hapoh ka Elaka Sutnga ngi kwah ban pynshai paidbah halor ka jingkynnoh jong ka Environment Coordination Committee (ECC) halor ka jingshna iaki Coke Factory ha Elaka Sutnga.
Nyngkong haba ngi thmu ban buh ia kine ki factory ngi la dep iakren bad pynbeit shwa ia ki jaka ban buh, hynrei hadien ba ngi la poi sha ka jingia sngewthuh jingmut, kata na ka liang ki shnong u Rangbah Shnong bad u Secretary Shnong ryngkat ka jingaibor ki Dorbar shnong, u Dolloi ka Elaka Sutnga, u Secretary ka Elaka kila ia mynjur lang da ka mon sngewbha kata ruh ha dien ba ki la leit ban peit lang ia ki jaka (Join Inspection) ki la rai bad kila ai sha ngi ia ki kot ki sla ba donkam kata ia ka N.
O.
C ha ka jingiadei bad ki factory, bad nalor kata ki don ruh kumba ar ne lai tylli ki shnong kiba la support ban ai N.
O.
C wat tang ia kawei ka factory te kumno ki kynnoh pynban ia ngi, kata ruh khamtam kum ka Shnong Latyrke, Shnong Moolamylliang bad kiwei kiwei, kumta halor kitei ki jing kynnoh jong ka ECC ba ka jing buh ia kitei ki Coke Factory ha ki tei ki jaka ki long kiba beain ki long kiba bakla bad ki bym don nongrim.
Nalor kata ngi kwah ban pynshai paidbah ba kane ka jingpyrshah jong ka ECC ia ki Coke Factory ki ong ba ia ki N.
O.
C ruh la ai tang da ka jingtip jong ki katto katne ngut ki riew rangbah ne nong shongshnong, hynrei ka jingshisha kam dei kumta,kine baroh ki jing ong ki long kibym don nongrim.
Ia ngi la dep ailad ban shna Coke factory dei da ka jingiamonlang ki nong shongshnong hi, bad ka jingai N.
O.
C jong u Dolloi badon burom jong ka Elaka Sutnga u (L) E Sutnga bad u Secretary ka Elaka Sutnga M Sutnga ruh kam dei ka jingleh jong ki tang arngut, hynrei ka jing ai jong ki ia ki N.
O.
C sha kine ki trai factory ka dei hadien ba la ioh ia ka jingmynjur lang da baroh ki khun jong ka Elaka Sutnga hi.
Ngi kur ki trai Coke factory ruh ngi sngewsih jur halor kane ka jingkynnoh bym don nongrim khlem da tip ia ka jingshisha, ka jingshisha hi ia kine ki kot ki sla bala dep ai sha ngi kim dei kiba dang mynta mynne, hynrei ki dei kiba la pyllait N.
O.
C da ki phew phew snem ba ladep, nalor kata kala don ruh kawei ka Coke Factory kaba don hapoh ka thain Umtyra, East Jaintia Hills District, Khliehriat, kaba kyrteng ka “Ka Jaintia Coke Factory" kaba la ai N.
O.
C naduh ka por u Acting Dolloi Sutnga barim jong ka Elaka Sutnga ka iaid beit iaid ryntih, kar don ka jinghuri hura naduh ki tei ki por haduh mynta.
Kata ruh naduh u snem 2004, ka dei kaba la rim tam hapoh Jaintia, nalor kata ia ki N.
O.
C ruh la ai hapoh ka Elaka Sutnga ha kine snem 2008, 2018, 2019, 2020, 2021.
Kumta ma ngi ki trai kharkhana haba ngi seng ne buh ia kino kino kharkhana ruh ngim lah ban buh beain khlem da ich jingbit ne ki kot ki sla babiang kiba hap hapoh u pud u sam jong ki shnong ba marjan lane ki N.
O.
C babiang.
Nalor ngi hap ruh ban bud ia ki kyndon ka ain ba ka sorkar ka la buh, hynrei nalor kine ngi kwah ban pynshai shuh shuh ba kaba phylla ka long ba ki don katto Katne ngut ki dei ki dkhot jong ka ECC ki dei ki EC members jong ka Elaka Sutnga, bad ki dei maki kiba mynjur (Support) ban ai N.
O.
C la ngi, hynrei kine ki juh kiba pyrshah haduh kane ka khyllipmat.
Te lada ki sngewthuh ba ka don ka jingktah na kine ki Coke Factory ka jingkylli ka mih balei pat ki ai N.
O.
C ia ngi.
Imat ka don kaei kaei ka daw na sha lyndet.
Kumta ngi kwah ban pynshai lut khnang ba phin sngewthuh paidbah ba hadien ba ngi la ioh ki kot ki sla na ki shnong jong kito jaka, ki kot ki sla na ki Elaka, na Jaintia Hills Autonomous District Council Jowai, ki clearance Certificate na ka Tnat Forest, bad kiwei kiwei de.
Kumjuh ruh kumba ngi la iohi ha ki khubor paidbah (Social Media) ha ka 9 tarik October 2021, ki don ruh kumba katto katne ngut ki dkhot kiba la sdang ban ia kren shongshit bad kren klumar ia ka bym iadei satia kat kum kane ka juk shai bad ha ka juh ka por ki juh ki member jong ka ECC ki la byrngem ruh ba lada ka sorkar kam leh ei ei halor kane ka jingdawa jong ki, ki la rai ban leit pynpra hi ia baroh 34 Tylli ki Coke Factory kiba don sha ki tei ki thain.
Hynrei ngi kum ki trai Coke Factory, ngi pynshai paidbah da kaba shai kdar bala da ka ECC ka pyni da ka bor khlem da kohnguh ne ia trei lang bad ki bor Sorkar ban bud ryntih ia ki riti synshar jong ka Ri India bad ban shim ia ka ain hala ki jong ki kti, ngi ruh ngim banse ban iaid da ka wei pat ka lynti bad ban ai ia ki sha ki bor jong ka ain da kaba tyngeh ia uno uno ne kano kano ka nong pynkhein aiñ.
Na U Forgive Dkhar Uwei na ki trai Coke Factory.
U MLA Jowai ma Wailadmiki Shylla haka sngi Saitjain ula pyllait paidbah iaka Ambulance jong ka shnong Ialong.
Ia kane ka ambulance la thied naka skim SRWP 2020-21.
U Ma Wailadmiki Shylla haba kren kum u kongsan haka jingialang pyllait paidbah iaka Ambulance ula kyntu iaka bor shnong ban pyndonkam hok iaka kali bad ban shim ruh iaka dor kaba tad haba ai jingshakri sha ki paidbah kiba donkam kali haka pang ka shitom.
Kiwei kiwei kiba kren ki dei u Waheh Whnong barim ka shnong Ialong u ma Bishar Shylla bad u T.
Ram Phawa Waheh Shnong Ialong kiba la ai khublei ia u MLA halor ka jinglah jong u ban pynioh ia kane ka kali kit nongpang.
Kila ai khublei ruh ia u MLA halor ka jingpynioh jingiarap iaka skul ha Mulang Ialong kaba la kynjoh sha ka T.
40 lakh nalor kiwei kiwei ki kam pynroi.
U MP Rajya Sabha, Dr.
WR Kharlukhi haka sngi Saitjain ula pyllait paidbah iaka kot kaba la buh jingthoh halor ki kam bad ka lynti iaid jong ka shnong Moolamylliang, East Jaintia Hills District ban wanrah iaka roi ka par bad ban tyngkai iaka mariang.
Ha kane ka jingpyllait paidbah ia kane ka kot kaba kyrteng "Pristine Picturesque" nalor u MP Rajya la iadonlang u MP Lok Sabha uba long ruh u nongialam ka Congress ha Jylla u ma VH Pala, u MLA ma Shitlang Pale, u MDC JHADC ba kynthup ia u Ma RS Lyngdoh, Ma Seiborlang Shadap, u DC bad SP ka District nalor kiwei kiwei.
U Dr WR Kharlukhi ula jied (adopt) ruh ia kane ka shnong kum ka Model Village hapoh ka East Jaintia HIlls District Ia kane ka Magazine yn die paitbah haka jinglehkmen Christmas ha kaba ka Dorbar Shnong kan sa pynkhreh iaki  Christmas light extravaganza kumba la leh ha u snem bala dep.
Hadien ka prokram pyllait paidbah iaka kot, la pynlong iaka jingthung dieng ha katei ka shnong.
Ka Meghalaya People United Front (MPUF) Ladrymbai Unit, East Jaintia Hills District, haka sngi Thohdieng kala sam khaw sha ki 23 tylli ki longïing ha Ladrymbai.
Ha kane ka sngi kala ai jingiarap sha ki ar ngut ki khynnah kiba don ka jingduna haka bor met.
Ha kane ka jingai jingiarap ka MPUF Ladrymbai Unit la ïalam da u president u E Ryndem bad general secretary Bonifast Ryndem ha ka jingïadonlang lang u President EJHD u Kyrshan Blah bad kiwei ki nongïalam bad dkhot ka MPUF.
Ki nongioh myntoi na kane ka jingsam marbam ka MPUF kila pynpaw iaka jingsngewnguh bad kitbok kitrwiang iaka MPUF ba kan nanglah ban iarap iaki para briew kiba duk ba kyrduh.
Haka sngi Saitjain 83 ngut ki briew kila iabit thymmai iaka jingpang khlam COVID-19, 2 ngut kiba khlad bad da kane ka jingiap kala kynjoh sha 1434 ngut haka jylla.
Kine ki ar ngut kiba khlad ki dei na East Khasi Hills bad West Khasi Hills District.
Katkum ka jingpyntip ka tnad ka Koit ka Khiah, 83 ngut ki briew kiba ïabit thymmai ïa kane ka jingpangkhlam bad kiba dang shitom ne ki active case ka long 877 ngut hapoh ka Jylla.
Ki briew kiba iabit thymmai iaka jingpang khlam ki kynthup na EKH: 51, NGH: 1, RBD: 3, WJH: 2 bad WKH: 26.
Ki nongpang kiba la ioh pat iaka jingkoit ki don haduh 97 ngut.
Kine ki kynthup na EGH: 1, EKH: 20, RBD: 3, SGH: 1, SWKH: 2, WGH: 3, WJH: 13 bad WKH: 54.
Ka jingdon jong ki briew bala ïabit ïa kane ka jingpang khlam ha Jylla baroh ka long 82898 ngut bad napdeng kine 80587 ngut kila ïoh ïa ka jingkoit bad 1434 ngut kiba ïap nalor ki briew ba dang shitom.
Ka East Khasi Hills kadon 507 active case, West Khasi Hills 233 case, West Jaintia Hills 56, Ri Bhoi 37, West Garo Hills 18, South West Khasi Hills 9, East Jaintia Hills 8, East Garo Hills 5, North Garo Hills 2, South West Garo Hills 1 bad South Garo Hills 1.
Ka Indian Catholic Youth Movement (ICYM), Jowai Diocese kala sdang ïaka Annual Sports Meet 2021 ha Kiang Nangbah Stadium, Jowai haka sngi Thohdieng.
Kane ka sports meet kan kut lashai ka sngi la wan ban iashimbynta da ki 18 tylli ki Parish kiba hap hapoh ka jingpeit jingkhmih jong ka Jowai Diocese.
Ki jingialehkai ha kane ka meet ki kynthup iaka Football, Basket Ball, High jump, Long jump bad jingïakop mareh ha ki kyrdan bapher.
U MLA Jowai, Wailadmiki Shylla ula plie paidbah ia kane ka meet haka jingïadonlang u MDC Mynsngat Khanduli u Dawan Lyngdoh, u Hony.
General Secretary WJDSA u ma Lammat O Laloo bad kiwei kiwei.
U Wailadmiki Shylla haba kren kum u kongsan ula ong ba ka Meghalaya Youth Policy 2021 la thaw ia ka na ka bynta ban kyntiew ïaki samla kiba don ka sap ka phong naduh ka rta kaba 5 snem haduh 29 snem.
Ula ïathuh ba hapoh ka Meghalaya Youth Policy ka sorkar Jylla ka la pynrung ïa baroh ki tnad sorkar kiba ïadei bad ki khynnah samla kynthup naduh ka pule puthi, ka koit ka khiah, Skilled Development ne ban ai jinghikai pyntbit ïa baroh ki samla, Entrepreneurship, Art & Culture bad kiwei kiwei.
Ula ong ba ka Meghalaya Youth Policy la pynrung iaka ‘Coupon system’ ha kaba yn don ki nonghikai ba tbit bad yn sa ai ka jingïarap pisa sha ki khnang ba kin ai ka jinghikai ban pyntbit shuh shuh ïa ki samla jong ki district bapher bapher ha ka jylla.
