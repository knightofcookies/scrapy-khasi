Mynta ka sngi la sakhi ba ka sor Shillong, ka la kynjah jar bad ki kali ki la duna ban iaid ha Surok bad kiba iaid ki don tang ki to ki ba don ia ka pass ban iaid.
Ka jingpynjari ka sorkar ia ka jingpakhang shnong ka ba lai sngi ka long ban ioh lad ban wad ia kito ki briew kiba don ka jingiadei ka ba jan bad kiba shitom.
Naka liang jong ki bor District, ki la dep ban pynbna kum ki Containment Area ia ki 26 tylli ki jaka ha kane ka nongbah Shillong, ha kaba la khang ia ki briew ban ia rung ia mih ha kine ki jaka.
La shem ruh ba na ka liang ki paidbah nongshong shnong ha kane ka kynti ki la iatrei lang ha kane ka jingpynjari ka sorkar jylla ia ka jingpakhang shnong da ka ba ki la ia kiar ban ia iaid ia ieng shabar.
Shillong: Ka dorbar shnong Nongjri, kaba hap hapoh jong ka Ranikor Civil Sub Division ha South West Khasi hills District, ka la shim ia ka rai ban kan ym pat shah ban ia rung ia mih ki briew hapoh kane ka shnong naduh ka 28 tarik u Naitung 2020 haduh ka 2 tarik u Nailar 2020.
Na ka liang u Rangbah Shnong ka shnong Nongjri, u Bah Myghter Marwein u la pyntip ba ia kane ka rai ban ym shah ia ki briew ban ia rung hapoh ka shnong Nongjri haduh ka 2 tarik u Nailar 2020, ka long ban iada na ka jingsaphriang sted u khniang jingpang COVID-19 ha kane ka jylla.
U Rangbah Shnong ka shnong Nongjri, u la pynbna ruh ba ka iew Nongjri, kan khang shuwa shipor bad yn ym shah ia ki kali ban rung hapoh ka shnong, baroh ki dukan kiba don hapoh shnong kin khang naduh la shai ka sngi,kane ka long ban pynthikna ba u khniang jingpang un ym ioh rung hapoh ka shnong Nongjri.
U la pyntip ruh ba ka iew Nongjri, kaba juh long man ka sngi saitjian kane ka shnong ka la shim ia ka rai ban khang shuwa shipor namar ha kane ka iew ki briew na kylleng, khamtam na Shillong ki ju wan iew sha katei ka iew, hynrei kumba long mynta ba kane ka jingpang ka la pur sted kumta ban iada na kane ka jingpang ka shnong ka la shim ia kane ka rai ban khang noh naduh la shai ka sngi haduh ka 2 tarik u Nailar 2020.
“Wat phah ia ki khun jongphi sha skul, tad haduh ban da lap ia ka dawai kaba iadei, na ka khlam Corona.
Kaba nang sniew shuh shuh, wat lada jia ba kim nang thoh nang pule ruh, ki don kyrhai ka lad ban long ki MP, MLA, ne MDC".
Ka India, ka la khang ban pyndonkam sa 47 tylli ki apps, kiba mih na China bad katei ka dei hadien ba ka la khang ia 59 tylli ki apps, kiba na China, la shibnai mynshwa.
Kitei ki 47 tylli ki apps, ki dei kiba don jingiadei lane kiba trei kam hi lyngba ka jing pyn ia snoh bad kitei ki apps, kiba la dep khang 59 tylli kham mynshwa, kiba mih na China.
La iathuh ba ia ki kyrteng jong kitei ki apps, yn sa pynmih kyrteng noh shen.
Ki katto katne ki kyrteng, kiba la shah khang  mynta ka sngi, ki long ka  Tiktok Lite, Helo Lite, SHAREit Lite, BIGO LIVE Lite bad ka VFY Lite.
Ka jing pynkhreh, ka dang iaid shakhmat ban khang sa 250 tylli kiwei pat ki apps bad kitei kin kynthup ia ki jingialehkai, kiba ia snoh lang bad ka Alibaba bad ka PUBG bad kiwei kiwei.
em.
Shillong: Ka Deputy Commissioner jong ka East Khasi Hills District ka la pynmih ia ka jingpynbna Containment Areas ia ki 2 tylli ki lynti shnong bad ia ki 16 tylli ki ing briew kine ki ingbriew ki dei ki ba don ha Pynthorbah, Mawpat bad Nongmynsong Dongkamon.
Ha kane ka jingpynbna ka Deputy Commissioner, ka la pynbna Containment Area ia ki ing ki ba don ha Nongmynsong Dongkamon, ha ka na don 5 tylli ki ing ki ba la shah pynbna Containment Area kine ki ing ki kynthup ia ka ing jong u Roshan Chetri, ka Laxmi Mizal, u Guatam Rai, ka Sony Joshi bad ka Savitry Thapa.
Ha Pynthorbah ka Deputy Commissioner ka la pynbna Containment Area ia baroh ka wei ka lynti iaid ka ba leit sha Saint Nanak School ha Pynthorbah.
Ka lynti na Bhogee Chaudary sha duh ka Bridge hajan ka Bilco School, Pynthorbah bad baroh ki 5 tylli ki ing ki ba don ha jan lynti jong ka Shiv Mandir Block-2 jong ka Pynthorbah kum ka containment area.
Ha Mawpat ka Deputy Commissioner ka la pynmih ia ka jingpynbna ba la ithuh ia ki 6 tylli ki ing kum ki containment area, kine ki ing ki dei jong i kong Kristina Kharkongor,u bah Pangsngait Syiem, ka kong Armillian Syiem, ka kong Syrpailin Khatir ki ba hap ha circle-I, bad ki ing ki ba hap ha circle-III ki ing jong ka kong Baleisha Pyngrope bad ka kong Pulsylinda Marbaniang.
Shisnem thik la dap, haba u Dr.
Donkupar Roy ula khlad noh ha Medanta Hospital Gurgaon (Delhi) ha ka 28.
07.
2019, ha ka por, imat, ba dang sdang pun ia ka Corona ha China, u slap ruh um shym jur kumba long mynta u snem.
U khun dap shynrang ka ing, ia uba la kha ha Shella ha ka 10.
11.
1954, u kham pher ka long briew-man briew, imat ba ula sdang shuwa da ka kam nonghikai ha Synod College, ha kaba u dei, ym tang ban hikai ia ka jingnang jingstad ia ki samla-samhoi, hynrei ia ka akor ka burom ruh.
U Dr.
Don, ia uba ki khot ieit baroh-baroh, da ka kyrteng shnong, u Dishe (u hymen ne Bah Bah), u dei u khun ba-ar napdeng 6 ngut shipara, u dei u khun ba-ar i Kong Milianti Dkhar bad i Ma Blessingstar Roy Diengdoh.
U Dr.
Don ruh, kum ha ing lajong, ula ioh 6 ngut ki khun na i Kong Rose Melyn Synrem, iba ia hikai lang hi ha Synod College bad iba dei ruh na kajuh ka thain, na ka shnong Mustoh.
U khun basaw, u Balajied Synrem, uba la hap shimti ia ka kam na u kpa lajong, ula kylla long MLA hadien ka jingkhlad noh u Dr.
Don na Shella Constituency.
Ka shitom shisha ia ki paidbah ka thain War Sohra-Shella bad kiwei-kiwei ki thain, ban klet noh ia u Dr.
Don, u briew, ym tang ba ula shakri lynter 31 snem tam, haba ula jop salit-salit, tangba jop lynter naduh u snem 1988, hynrei ia ka rynnieng long rangbah jong u, khamtam eh ia ka jinglong kynjai jong u.
Ma ngi ki paralok jong u ruh, ngi la nam ia u Dr.
Don ha bun kiei-kiei, khamtam ba ngim pat ju shem ia u ba un kren da ka sur jam, klet noh ban byrthen iano-iano da ka jingbitar, wat hapdeng ki jingiathain ki kam ki jam.
Borabor ngin iohsngew na u ia ki kyntien, “ym lei-lei, ym lei-lei," wat haba la lei-lei, ne haba la don ka daw ban dumok iano-iano.
Dang ia kynmaw ia u snem 2010, haba ia ka shuki President jong ka seng UDP, kaba dang bat hi u Dr.
Don, la don ka jingpyrshang ban shimti noh da u Bah Ardent Basaiawmoit, ha kaba ula jan rem shisha, hynrei kat ha kata ka por ruh, u Dr.
Don u ong ia kijuh ki kyntien, “ym lei-lei, ym lei-lei.
" Ym shym lei-lei shisha ha ka bakut.
Naduh ba u Dr.
Don u ialeh ilekshon nyngkong eh ha u snem 1988, ula tam tang 418 vote ia u Bah Galmendar Sing Lyngdoh.
Haduh kaba kut noh ruh ha u snem 2018, u Dr.
Don ula tam sa tang 370 vote ia u Bah Leston Wanswett.
Kaba u jop duna tam eh ka dei ia u Pyndap Saiborne ha u snem 2003, tang da 222 vote.
Ym shym lei-lei shisha na basdang ha bakut namar um pat ju rem koit.
U riew rangbah baphylla shisha.
Dei tad haduh ynda la wan shimti u Balajied Synrem, sdang kylla ki vote ha Shella Constituency, haba une u khun u Dr.
Don, ula ioh haduh 12002 vote, ia kaba wan ba-ar, Kong Grace Mary Kharpuri, ba la ioh 5781 vote.
U Dr.
Donkupar Roy ula long teng ruh u Deputy Chief Minister ha u snem 2006, nangta ula poi haduh ka kyrdan Chief Minister ka jylla, shipor ha u snem 2008 bad ha ka por ba ula leit noh sha u Trai ha u snem 2019, u dang shong kum u Speaker ka Meghaaya Legislative Assembly.
U MDC ka Shella, Bah Tienwell Dkhar ula nam ia bun tylli ki kam bah ba u Dr.
Don ula leh, kum ki surok kali ban poi sha shnong Mawphu, Nongsteng, Ryngud-Laitiam, lyngba ki riat bah ka ri War, na Mustoh sha Shella, Mawlateng sha Mawkliaw, Wah Japuh sha Sohbar, Majai-Tharia bad ka Sohbar Tharia Arch Bridge bad bun kiwei-kiwei.
U Dr.
Don ula kyntiew ruh ia ka PHE ha Shella sha ka PHE Division.
U CEM Bah Titos Chyne ruh, ula niew la tang ia bun tylli ki kam bah u Dr.
Don, kum ka jingsdang jong u ia ka National Institute of Technology ha Sohra, ban kyntiew ia ka Sohra College, sha ka government college, ban pynheh bad pynbha ia ka Iew Sohra, ia ka Sohra Greater Water Supply Scheme bad bun kiwei.
U CEM u ong ba u Dr Don u sahnud eh ia ka surok bah National Highway na Umtyngar sha Bholaganj, kaba u don ha ka jingthmu ban pynlong kam.
U Dr.
Don u long ruh uwei ubym kwah ba ka rel kan wan sha ri Khasi-Jaintia namar u jong ong, ba ka dei ka plan tang jong ki khyndiat ngut kiba kwah myntoi.
Ia ka Assembly thymmai sha Mawdiangdiang, dei ma u uba la pynsted.
Ka jingiadei hapdeng jong nga bad u Dr.
Don ka don hi la kajong ka jinglong kyrpang, namar ia bun ki jingeh ha ka bor synshar khadar bad ha ka seng, ngi ju iasyllok borabor, kumno yn leh.
Tang la don ka jingeh kaba kham thain, nga la sngewthuh, namar da ka sur kaba kham jylliew un ong, ‘Bah Bin…’ kane ka sur jong u, ka sah-sah ha ki dong-kor jong nga, ia kaba nga ju pynbud ia ki rukom kren jong u ha ki lok.
To ngin ia kynmaw ia u Dr.
Donkupar Roy kum uwei na ki riew khraw ka jaitbynriew, khnang ba ki pateng kiba sahdien kin nang ioh shibun ki jingmyntoi na kine ki kam bah ba utei u rangbah ula pyndep.
To un shongsuk ruh ha ka ri bathymmai, kaba ki kam babha jong u hi, kin sakhi, ba un ioh ia kata ka bainong.
Shillong: Ki don 19 ngut kiba ioh pang khlam corona haduh  ka por 11 baje hynnin ka miet.
Kitei ki kynthup ia 17 ngut ha East Khasi Hills bad kitei ki long uwei u shipai, uwei u shipai BSF, kiwei pat 15 ngut.
Ha East Jaintia Hills, don iwei iba ioh pang bad ha West Garo Hills, don iwei kiba ioh pang.
Kiba la jem na katei ka jingpang, ki long 38 ngut ha East Khasi Hills bad kitei ki kynthup ia 26 ngut ki shipai BSF, 12 ngut kiwei pat.
Baroh kiba la jem, ki long  173 ngut bad kiba iap 5ngut.
Haduh mynta kiba don ha ka jingpang, ki long 543 ngut bad ha East Khasi Hills, ki long 441 ngut.
Ki BSF ki don 245 ngut, kiwei pat 170 ngut, ki shipai 26 ngut.
Ha West Khasi Hills, ki don 3ngut, ha Ri bhoi 50 ngut, ha West Jaintia Hills 10 ngut, ha East Jaintia Hills 14 ngut, ha West Garo Hills 16 ngut, South West Garo Hills 4ngut, South Garo Hills 2ngut, East Garo Hills 1, North Garo Hills 2.
Shillong: Ki pulit ka Jylla, ki la khang shipor ia ka jingtrei kam jong ka Khliehriat Police Station bad kumjuh ka Khliehriat Women Police Station bad ka daw, ka long hadien ba ki la don kiba ioh pang khlam, na ki pulit kiba don ha katei ka thanat.
Ka jing kynshait dawai ia katei ka thanat, ka dang iaid shakhmat bad la ong ba kito kiba donkam, ki lah ban leit sha Lad Rymbai Outpost, ong ka khubor na U Bah GK Iangrai, Assistant Inspector General of Police, jong ka Meghalaya.
Nongpoh: U Bah Mayral Born Syiem, MLA ka Nongpoh, u la kyntu ia ka sorkar jylla bad kumjuh ruh ia ki bor pyniaid distrik ka Ri Bhoi, ba ki dei ban shimkhia ha ka ban pynbiang ne pynkhreh lypa ia ki Carona Care Centre, kiba don kumba 500 tylli ki jingthiah khnang, kata ka long ban iada ha ka lada ka jingdon jong kiba ioh ia ka khlam COVID-19 kan kiew kynsan hapoh ka Distrik.
Ha ka jingiakynduh bad ki Nongthoh Khubor, u MLA ka Nongpoh, u la ai khublei kyrpang ia ki bor sorkar kynthup naduh ki nongtrei ka tnat ka koit ka khiah, ki pulit, ki dorbar shnong, namar ka jingtrei shitom ka jong ki ha kaba kum kane ka por bad hapdeng ka jingiakhun ia ka khlam COVID-19.
Hynrei haba phai ha Ri Bhoi, u Bah Mayrald, u la kyntu ia ka sorkar jylla ba kan phaikhmat sha kane ka distrik, namar kumba long mynta ka jingshim nongmuna (test) jong ki paidbah, la ju phah sha ka Pastuer Blood Bank ha kaba ka kaiphod ka ju shimpor bha ban mih na kane ka jaka shim nongmuna, kumta la kyrpad ia ka sorkar jylla ba kan shimkhia ban bthah ban phah ia kito ki jaka kiba la buh ban ai ia ki kaiphod nongmuna ban pynstet.
Namarkata, na ka liang utei u MLA, u la kyntu ia ki nongialam shnong bad khamtam eh ia ki riew paidbah ba kin ai ka jingiatreilang bad ruh ba ki dei ban bud beit ia ki jingbthah ka sorkar, khnang ba kane ka jingthmu ban iakhun pyrshah ia ka khlam COVID-19, kan long kaba jop.
Nongpoh: Ki paidbah nongshong shnong na ar-tylli ki shnong khappud kiba don ha Ri Bhoi bad kiba hap hapoh ka Jirang C&RD Block, ki la byrngem ban shim noh ia ki kam pynroi na Assam, kata hadien ba kim lah shuh ban shah halor ka jingieh meinah da ka sorkar Meghalaya ha kine ki phew snem ba la leit noh baroh.
Ka nongrim kaba la pynlong ia kitei ki paidbah na ka shnong Rajakhomai bad Belahari, kiba dei ruh ki shnong kiba don ha syndah eh bad ka Assam, ba kin pdiang noh ia ki kam pynroi kaba la wan tyrwa na Assam, ka dei ba ki la iakynduh jingeh shaba palat, namar ka jingbymioh ia ki kam pynroi na ka sorkar, khamtam eh haba iadei bad ki lynti syngkien.
Ban pynshisha halor katei ka jingbyrngem da ki paidbah, la ioh ban iakren bad u Bah Active Pator, Sordar ka shnong Belahari, ha kaba katkum ka jingiathuh jong u, la ong ba katei ka jingbyrngem ki paidbah, na ka bynta ban pdiang noh ia ki skim pynroi na ka Assam, ka dei kaba shisha.
U la ong ruh, ba kum u nongialam shnong, ki la don shibun ki paidbah na kitei ki shnong, kiba la wan pan jingmut na u kum u nongialam shnong bad kata ka long ban pdiang noh ia ki kam pynroi na ka Assam, namar ha kine ki snem kiba la leit noh baroh, katei ka thain ka la shah iehnoh shaba palat ha ka sorkar Meghalaya.
Haba batai bniah halor katei ka jingbyrngem ki paidbah, utei u nongialam shnong ka Belahari, u la ong ba kum u nongialam shnong, u ju pynsngewthuh ia kitei ki paidbah, da kaba ong ba mynta ngi hap ban iai shah shwa, namar lada pdiang ia ki skim pynroi na Assam, ym slem ba kan sa klun ia kitei ki jaka, nalor ba ki la dei lypa ki shnong kiba don ha khappud.
Shuh shuh, u la iathuh ba kitei ki shnong ki dei kiba hap ban iaid lyngba ka Umsohbar bad Warmawsaw, hynrei ban poi sha kitei ki shnong kiba kynthup ia ka Rajakhomai bad Belahari, ki paidbah kiba hap ban iaid lyngba ki surok ba sniew bad ki bym long wat tang ban iaid kali.
Nongpoh: Ka kynhun jong ki Malik trok, ki Nongkhaii bad ki nongniah trok ha Ri Bhoi, ki la thaw da kawei ka kynhun kaba la tip kum ka Ri Bhoi District Truck Owners & Driver Association, ka ban sa peit kyrpang ia ka jingeh kaba kynduh da ki trai kali, ki nongkhaii bad kymjuh ruh ia ki nongniah trok.
Lyngba ka kyrwoh, kaba la phah da u Bah Rescomar R Nongbsap, President katei ka synjuk bad u Bah T.
Wardkhar, ki la ïathuh, ba ka nongrim hi kaba la pynlong ia ki Malik, ki Nongkhaii bad draibar trok, ka dei hadien ba ki la ioh shibun ki jiingujor na ki nongniah trok, kiba la ju iai kynduh ia shibun ki jingeh ha surok, kata ha ka por ba ki kit ia ki mar bam mar dih ban pynpoi sha ki jaka bapher bapher.
Ha ka kyrwoh, ki la pynpaw ruh ba ym ju don kiba sngewthuh ia ka jingeh kaba la iakynduh da ki nongniah trok, watla dei ma ki kiba ju pynpoi ia ki mar bam mar dih sha ki shnong bapher bapher, hynrei ha ki surok bah pat ki ju shah pyndik ha kiba bun ki liang bad ym ju don kiba niewkor ia ki.
Ki la pynpaw ruh, ba katei ka synjuk ka don ruh ia ka jingthmu ban buh ia la ka jong ka Karkhana shna kali, nangta la ka jong ka kali khwai bad ruh ki don ia ka jingthmu ban buh ia ki Pharmacy, kata ka long ban iarap ym tang ia ki para dkhot hynrei wat ia ki paidbah ruh kumjuh.
Ki nongkitkam ka RBTO&DA ki kynthup ia u Bah Rescomar R Nongbsap kum u President, u Bah Sikharius Mawlong, Vice President, T.
Wardkhar, Secretary, Moonlight Pyrtuh Joint Secretary, Nickless Rapsang, Treasurer, Boklang Wardkhar, Publicity Secretary bad ar ngut ki Adviser Shining Rapsang bad u Darson Mawlong.
“Dei ba ka sngew paralok kein" ong u kpa.
“Hooid, nga sngewthuh" ong ka menkmie.
“Ki da kren shongshit ba lada iathoh ka Thei kin wan shad" ong biang ka kmie bad ka rkhie.
“Ha ….
ha ….
ha" rkhie ka Banrilang.
“Ka por kan sa poi" ong biang ka Ban.
“Pynpoi noh kein" ong sa ka kmie bad ka rkhie.
Ka miet ka sngi u Trai ha u bnai Naiwieng ka dei ka pali long jingiaseng iing ha iing ka kong Rep.
Ka jingiaseng ka long ha ka por 6 baje janmiet.
U nongkren ne u nongia syllok u dei uwei u riewtymmen uba dei u nong kitkam ba ha khmat bad uba ki ju niewburom bha da baroh la ki dei ki seng kynthei, ki seng samla bad ki rangbah jong kata ka balang.
U long ruh u nongkren uba biang bad hateng hateng uba biria katkum ka jingdawa jong ka mat jingkren.
Ka kong Rep ka la wer sngewbha ruh ia ka kong Santa bad ka iing jong ka watla kim dei shuh na kajuh ka balang shnong.
La antad ba ki ban wan jingiaseng kim duna ia ka 70 ngut.
Ka kong Rep ka la khot iarap kam ruh ia ka kong Santa.
Ka por sa tang 5 sngi ban dei kata ka jingiaseng.
Ha ka miet sngi thohdieng u kpa ula thoh lypa ki jingdonkam ban thied na iew.
Ha ka sngi saitjain ki la leit iew lai ngut – ka kmie, ka Banrilang bad u Rangsan.
Shi khung bah ki jingthied la thied na ka bynta ban ai sha ha kata ka jingiaseng.
Ka dohsniang, ki jhur, ki jingbam, ka dud, ki shana, ka la long ka rukom ba haba long jingiaseng don kiba ai sha da ki jingbam ne ai syndon da ka ja.
Ka kong Rep ka la sngewdei ban ai syndon da ka ja kum ka jingsngewnguh namar ka jingioh kam hikai ka khun ha la shnong.
La khot sngewbha ruh ia u Rangbah shnong ban wan bamja namar ba sngewieid palat ia u.
Ka por long jingiaseng ka long 6 baje janmiet.
Shuwa ban sdang jingiaseng kiei kiei baroh ki la biang nadong shadong.
Sa tang ka sha ban shet shwa ban wai jingiaseng.
La khapngiah smam ka iing ka kong Rep naduh kamra shongkai, kamra pdeng, kamra shetja bad don ruh kiba shong ha baranda khyndiat ngut.
Naduh ki jingrwai, nongpule sdang bad khamtam u nongkren ki long kiba sngewtynnad.
U nongkren uba la tymmen bad uba la kham iohi lut ia kiei kiei u da nang ban jied na kano ka bynta ka ktien u Blei ban iasyllok.
Ba ka dei ka jingiaseng iing bunsien la ju iasyllok ha kaba iadei bad ka iing bad kumno ban im kum ka iing ba la long Khristan.
Ha shuwa ban pynkut, u nongkren u la kren da kaba pynpyrkhat ia ki nongsngap.
U nongkren u ong, “U Blei um ju kylla bad u iai long kumjuh.
Nga sngew ba ha ka por ba ngi dang iakhynnah kumba 70 snem tam ei ei.
Katno shisha ka long ka por kaba sngewtynnad bad kaba kmen.
Ka akor ka burom khamtam ma ngi ki khynnah ngi burom bha ia ki rangbah bad ngi ju tieng burom ruh ia ki.
Kaei kaei kaba ki phah ne ong ngim ju saitlah hynrei ngi kohnguh.
Kata ka telibishon, ki tape, kane lei lei ka mobai ym pat iaphohsniew.
Tang ki jingialehkai khynnah beit.
Hynrei nga iohi mynta ba kiei kiei ki la kylla lut khamtam lei lei ka akor ka burom.
Kane lei lei ka juk internet nga la ima shisha.
Wat sngewdom ioh don kiba sngewthut ba nga kdew kumta.
Nga peit naduh i khynnah iba dang 2 snem tam i la shah tan ha kane ka lyer internet.
Ki jait pa ki jait kiba ym lah shuh ban jer.
Wat ki khynnah skul, imat la bun kiba shah lympat ha kane ka lyer internet.
Nga iohsngew ba bun ki kmie ki kpa kiba ud ia kane ka jingktah jong ka khamtam ia kiba dang rit rta.
Ha ki katto katne, wat ka jingpule ruh ki sdang ban troin bad pheil syndon.
Shillong: Ka la mih ka jingthoh ha ka facebook peij, ba kawei kaba ioh pang ha Laitumkhrah, dei ka Shianivia Wahlang, kaba dei ka nongtrei jong ka Pets Clinic.
“Nga la ioh ia katei ka jingpang, nga shait nga khlain bad nga thanda ka jingmut jing pyrkhat" ong ka jingthoh, kaba la mih ha ka facebook peij.
Shillong: Kiba ioh pang coronavirus ha Mawpat, ki la poi mynta sha ka 21 ngut bad kitei ki don 2 ngut ha ki jaka sumar ba kyrpang, lane corona care centre, katba 19 ngut, ki don ha ki jaka sah jongki hi.
U Dr A War, DHS (MI), haba iakren ia ki nongthoh khubor, u iathuh ba ki 19 ngut, ki don ia ki iing ki sem kiba biang bad kumta, ki sah ha la ki jong hi ki iing jongki.
La iathuh ba kitei ki 21 ngut, ki dei kiba ioh ia ka jingpang ia bit, na uwei uba la ioh pang  bad uba trei ha NEIGHRIMS, Shillong.
Haba la kylli, la ki doktor, ki lah ban leit peit ia kitei ki 19 ngut kiba don ha la ki iing, U Dr War, u iathuh ba ki doktor, kim donkam ban leit peit ia kitei man ka sngi, hynrei ki shu phone ia ki bad u iathuh ruh ba ia kitei la lap, na ka test kaba la leh ia ki, hynrei ki dei ki briew, ki bym shym la paw dak satia shabar, ba ki don ia katei ka jingpang lane kiba long asymptomatic.
Hynnin ka sngi, ki don 20 ngut kiba ioh pang ha Mawpat bad mynta, i don iwei pat iba ioh pang.
Shillong: Kiba ioh pang khlam corona mynta ka sngi, ha ka Jylla, ki don 56 ngut baroh.
Ha East Khasi Hills, ki don 37 ngut, ki shipai ki don 4 ngut, ki BSF 23 ngut, kiwei pat 9 ngut, ha West Khasi Hills, ki don 3 ngut, ha Ri Bhoi District, ki don 9 ngut, ki shipai 5ngut bad kiwei pat 4 ngut, ha North Garo Hills 1, West Jaintia Hills 1, East Jaintia Hills 1.
Kiba la jem na ka jingpang, mynta ka sngi, ki long 41 ngut, ha East Khasi Hills, ki ong 39 ngut bad kitei ki dei ki shipai BSF bad sa arngut kiwei pat.
Kiba la jem baroh, ki la poi sha ka 135 ngut.
Baroh kiba ioh pang, ki long 562 ngut, ha East Khasi Hills 462 ngut, ki BSF 270, kiwei pat 167 ngut, ki shipai 25 ngut; nangta ha West Khasi Hills 3 ngut, Ri Bhoi District 50 ngut, West Khasi Hills 10ngut, East Jaintia Hills 13, West Garo Hills 15, South West Garo Hills 4, South Garo Hills 2, East Garo Hills 1, North Garo Hills 2 ngut.
Shillong: U Rangbah Dong jong ka dong Chinapatty, Malki, Bah P Kharpuri, u la pynpaw ba ka long kaei kaei kaba pynlyngngoh ia ki namar ba na ka liang jong ki nongkitkam jong kane ka dong ki khlem ioh jingtip eiei tad haduh ba mih ka order ba ia kane ka dong la pynlong kum ka containment zone.
Haba iakren bad u nongthoh khubor, u Bah P.
Kharpuri,u la ong,"Ha ka jingsngewthuh jong ki paidbah, la pyntip ba lada don ki positive case ha kano kano ka jaka, te ki hap ban pynbna mardor kum ka containment zone, hynrei ha dong jong ngi, ngim shym don kino kino kiba pang na u COVID-19, tangba ha ki por ba la leit, I don iwei I high risk contact, la rah bad la test ia I bad la lap ba im shym la ioh ia uta u khñiang jingpang bad la phah ban quarantine ia I sha Umsawli kumba bthah ka tnad jong ka koit ka khiah.
Te, ha ka 24 tarik u Naitung I la wanphai biang sha shnong ha ryngkat ka jingdon lang ki bor shnong bad ki nongkitkam dong, bad I la leh mynta ia ka home quarantine.
"U la pynpaw ruh ba u sngewlyngngoh ba kiwei pat ki dong kiba iajan tang kumba 4 lane san pruh na ka ïing jong iwei iba pang COVID-19 lane ba la tip kum ka hotspot ha ka dong Nongshiliang, ki khlem pynbna kum ka containment zone namar kine kiwei ki dong ki ialong syndait bad kane ka iing.
U la buh ruh ia ka jingkylli ba ha kano ka rukom ka sorkar ka pynbna ia ka containment zone khlem da wan kynjoh ktien bad khlem da wan peit thikna ia ka long ka man jong ki shnong namar kan shem jingeh ban ai jingpynbna sha u paidbah ba shong ha kane ka dong ban tip ia kaei kaba jia khlem da kynjoh ktien shuwa.
U la ong ruh ba ka tnad jong ka koit ka khiah ka donkam shwa ia ka jingpeit bniah ryngkat bad ki bor shnong, ki bor dong ban lait wanrah ia ka kynrum kynram hapdeng ki paidbah namar bun ki la hap shu ieh noh ia ka jingbylla ban wanphai noh kloi sha ïng hadien ba pynbna ia ki jaka kum ka containment zone watla ym shym la don case satia.
Ha kajuh ka por, u Bah P.
Kharpuri, u la iathuh ba u la phah ia ka shithi bad u la iakren ruh lyngba ka phone bad ka Deputy Commissioner jong ka East Khasi Hills, I kong Matsiewdor War Nongbri, ban weng noh ia kane ka jaka na ka thup jong ka containment area lada ka health department ka shah, bad I kong Matsiewdor War I la kular ba in sa pynbeit bad in sa peit bniah halor kane ka bynta.
Uwei na ki nongthaw jingrwai khasi tynrai, u ba long ruh u nongrwai, u nongtem nongput bad u nongshna ia ki tiar tem tiar put khasi nylla u ba la paw ym tang hapoh ka District hynrei wat ha ka jylla ruh u dei u Bah Anno Dominik Lyngkhoi na ka shnong Mawlangdep, kumba 8 kilo metre sepngi na Nongstoin.
U Bah Dominik Lyngkhoi u long u ba tbit bha ban shna ia ki tiar tem tiar put khasi nylla kiba kynthup ia ka ksing Nakra lane ka Bom, Ksing padiah, Ksing kyndoh, Duitara, Saitar (Sitar), Besli, Tanglot, Tangmuri, Maringod bad u la lap thymmai ia ki tiar tem kum ka Shitara, Saitara bad kiwei.
Ym tang ba lap thymmai ia ki tiar tem hynrei u lap ruh ia ka rukom tem ia kine ki tiar tem thymmai.
Une u Rangbah nonghikai skul u la pynlut ia ka por bakordor ym tang ban hikai skul hynrei ha ki por ba lait u hikai ruh ia ki khynnah shynrang bad kynthei ban nang ban tem ban put ia ki jingput jingtem tynrai, ban nang ban rwai, ban nang ban thaw jingrwai ha ki sur khasi tynrai bad kumno ban nang ban shna ia ki tiar tem.
U la pass bha ia ka audition ba la pynlong da ka All India Radio ha ka snem 1995, u la pass ruh ia ka audition ba la pynlong da ka Door Darshan Kendra ha ka Grade-II, u la wan shakhmat bha ha ka jingiakop rwai bad tem ha ka jingiakop rwai Sur bad Tem khasi tynrai ha ka snem 1990 ba la pynlong da ka HTCWO, ka seng kaba paw bha ia ka ba la Ialam da ki riew paw nam kum ki jong u Bah Jwain Sing Kharshiing, Bah Webster Davies Jyrwa, Bah Hedingson Ryntathiang, Bah Amos Marwein bad kiwei kiwei.
U Bah Dominik bad ka kynhun rwai bad tem jong u ka la paw nam bha ha ki inter-district bad state level cultural program ha ka liang ka put ka tem bad ka rwai ka siaw ha ki sur tynrai lajong.
Ha ka cultural Instrumental Music competition ba la pynlong da ka Arts & Culture ha ka snem 2016 u la ioh khusnam kumjuh ruh ha ka State Level Cultural Competition 2017, ha ka Competition jong ka Variety of dances 2010 ruh u la ioh burom bha da ki buskit.
U la shah jied ruh kum u resource person ha ka District Arts & Culture Society ha ka snem 2014 ha West Khasi Hills District.
U Bah Dominik bad ka kynhun ki ju paw bha ha bun ki program sngi khraw jong ka sorkar bad wa ha ki sngi khraw jong ki niam ruh.
La kha ia u Bah Dominik Lyngkhoi ha ka 11/2/1975 ha Rangblang Sohsyniang, South West Khasi Hills.
U kpa bad ka kmie jong u ki dei u Triphon Thongni bad ka Biola Lyngkhoi.
Shipara u don 10 ngut bad u don 7 ngut ki khun, 5 ngut na ki, ki la nang ban put ban tem ryngkat ka rwai.
U ai jinghikai rwai Lem bad ka put ka tem ia ki khynnah Samla ha shnong Mawlangdep, Mawliehbah- Mawnar bad nawei.
Shipor u la ai music klas ha Nongstoin Kolej.
Ki la don ruh ki samla kiba na Lutheran University kiba la wan leh research ha ka liang ka rwai ka siaw, ka put ka tem khasi tynrai bad ha ka liang ki tiar put tiar tem.
Haba la kylli na u aiu u kwah ban ai jingmut ia ka Arts & Culture jong ka Meghalaya, u Bah Do’ u la ban jur ba kane ka Department ka dei ban ri kyndong bad ban pynneh pynsah ia ki riti ki dustur tynrai lajong.
“Ka dei ban pynneh skhem bha ia ka rwai ka siaw, ka put ka tem ryngkat bad ka ri kyndong ia ki tiar put tiar tem ioh kin shu jah noh ha kawei ka sngi.
Man la ka District ka dei ban don ka skul hikai Ia ka put ka tem bad ka rwai ka siaw tynrai bad ban ri kyndong ia kine", u la ong.
U la ai jingmut ia ka Sorkar, ia ki MP, MLA, MDC bad District Council ban tei ia ka Museum ha Nongbah jong ka jylla bad ban buh ia ki Mini Museum ha man la ki District ban ri kyndong, pynneh pynsah bad tyngkai bha ia ki tiar put tiar tem tynrai jong ki kynhun paid jong ka bri u 7 trep bad jong ki Achik bad jong kiwei ki kynhun ha ka jylla.
U la ong ruh ba ki sur rwai sur kynud bad ki tiar tem tiar put ki long ki atiar bakhraw ban pynneh pynsah ia ki riti ki dustur ha bun ki bynta, la ha ka phawar, ka kmen ka sngewbha, ha ka leh niam leh rukom, ka sneng ka kraw ia ki khun ki pyrsa bad ia ka imlang sahlang ban im tipbriew tipblei bad ban kamai ia ka hok ka sot.
Ai khublei ia phi iwei pa iwei baroh, kiba ieit ban pule ia ki khubor na ka por sha ka por.
Ngi im ha kane ka sla khyndew ba U Blei U la pynwan long briew ia ngi, U la buh ia ki aiom ia ki por, ba ngi dei ban iaid lyngba.
Kumba ngi long khunlung long khynnah, long samla, long rangbah bad poi jinglong tymmen poi shaba kut.
Kawei pa kawei ka sngi ngi iap ka sngi jong ki rta, ba kam lah phai dien shuh hynrei ka kiew man ka snem ban poi shaba kut.
Ngim lah da leilei ban ong, ko rta jong nga to sangeh teng, ba ngan nym poi kloi shaba lut ki rta jong nga.
Ki bynta ba la buh U Blei ngin hap iaid lyngba, ym don uwei ruh ban ioh da kawei pat ka lynti, ba dei ban iaid lyngba.
Kawei na ki bynta kaba khrawtam ba ngin nym klet kaba ngi dei ban iaid lyngba ka dei “KA JINGIAP" (Death).
Ia kane ym don uba lah ban ialeh pyrshah.
Hooid ngi pyrshang da ki lad baroh, ban iada pyllait ialade na kano kano kaba ngi tip ka ban ialam sha ka jingiap, hynrei ngin lah tang halor kaba U Blei Um pat mon ne ym pat poi ka por ba la buh hi da U Blei.
Kane ka jingjia kaba wan ha ka pyrthei mynta kaba la ia sheptieng baroh baroh dei ban sumar hynrei ban khlad hi u briew na ka sla pyrthei, dei ka bynta ba la buh hi da U Blei.
Katto katne ki bynta ba ong ka ktien U Blei:Kane ka bynta kaba la buh U Blei ban iaid lyngba, ka dei tang shisien hi.
Kumba la buh ban kha shisien , la buh ruh ban iap tang shisien, kumba ong ka kitab u Ekle 3:1-3, “Don ka aiom ia kiei kiei baroh, ka por ban kha bad ka por ban iap".
Ka shithi sha ki Hebru 9:27 “Te kumba al buh ia u briew ban iap tang shisien bad hadien kane ka wan ka jingbishar".
Ko ki lok ki jor ki para mynsiem baroh to ngin tip ia kane ka jingshisha kaba khraw, ka bynta ba la buh U Blei, ba haba ngi tip bad sngewthuh ia kata baroh, to ngin puson kaei kaba ngi dei ban leh, namar ngim lah lait na kane, ka donkam tang ban pynkhreh bha ioh lap ba wan ka por ne ka nongshun ba khadduh ban poi sha kaba kut.
Sngew synei ia ka jingim briew, ba wat hadien ba la dep iakynduh ia kaba kut, yn sa bteng pat ia ka sngi bishar ia ki jingleh baroh, la bha ne la sniew.
To U Trai Un kyrkhu ia kane ka khubor.
AMEN…….
Ka khubor ba ngi la pynmih mynta ka sngi, kaba ai kyrteng “U kyrtong President ka US:Hadien ba ula thad madan ia la ka tnga, mynta, u sdang sa ban pan map", ka la khring shibun eh ia ki khmat jong ki nongpule baieid jongngi.
Tang hapoh 3 kynta, ka long 4,704 reached bad 2,153 engagements.
Don ki nong kynthoh, kiba da pyn sngew hun jrut, ia une u nongthoh bad uwei na kitei, u ong kumne “U rupang te kat u rupang, u da ioh ia ki khubor, kiba sngew tynnad palat2 bad teng2 nga rkhie ruh, da hap na jingthiah, haduh nga da pang syngkai".
Khublei nongpule baieid, sngewbha iai bteng ban pule, ban like bad ban share ia ki khubor jong U Rupang.
com.
Lada phi kwah ba kin poi ki khubor ha ki email jongphi, sngewbha thoh ha rupangnews@gmail.
comNga ruh nga mynjur ia kata.
Shillong: Ka ophis jong ka Geological Survey of India (GSI), ka la pynmih ia ka jing pynshai mynta ka sngi bad ha ka jing pynshai, ka iathuh ba uwei na ka la duh ia uwei na ki saiantis jongka, U Bah BR Syngai, uba dei U Suptdg.
Geologist, uba trei ha Kolkata bad u wan phai sha Shillong, na ka bynta ban shah sumar ialade bad ula don ha ka jingshong kyrpang jongu ha kawei ka hotel bad hadien, u sa leit shah sumar ha  NEIGHRIMS, ha kaba ula ioh ruh ia ka jingpang Covid 19.
Ula khlad noh, ha ka 18tarik Naitung 2020, ong ka khubor jong katei ka tnat.
Nangta sa uwei u ophisar ba rangbah jong ka GSI, ula wan phai sha Meghalaya, ha ka 29tarik Jylliew 2020 bad u don ha ka jingshong kyrpang jongu ha ka iing jong ka GSI, ha Lummawrie ha ryngkat bad 3 ngut ki ophis jong katei ka tnat.
Utei ula pyni dak, ba u don jingpang Corona bad la leit phah sumar sha NEIGHRIMS, ha ka 13tarik Naitung 2020.
Lai ngut kiwei pat ki ophis bad uwei u nongtrei, ki don ha ka jingshong kyrpang ha kajuh ka iing bad kitei kim don jingpang corona satia.
La iathuh ba kitei ki ophisar bad u nongtrei jong katei ka questhouse, kim shym la ia kynduh satia bad ka iing ka sem jong u manager jong katei ka iing, namar ba ki ia sah la ka jong ka jong, wat la ki don ha kajuh ka phyllaw.
La ong shuh shuh ba ka GSI, ka don 11 tylli ki ophis bapher jongka, ha Shillong bad ka jing pyn iasnoh ia ka jingpang jong kiwei ki nongtrei bad  ka jingiap jong u ophisar jongka, ka long ka bym iahap satia, hynrei kan pynlong ba kin shah peit khmat pynban ia ki bad ha ki jaka ba ki shongwai.
U Dy.
Director General & Head of the Department of GSI, NER, u khot ia ki kotkhubor bad ia ki paidbah baroh lang, ba kim dei ban pyn iasnoh ne ba ki iabit jingpang na  u ophisar, uba la khlad  jong ka GSI, uba na Meghalaya   bad la ong shuh shuh ba lait noh uwei u ophisar heh jong ka GSI, uba long positive, hynrei kiwei pat kiba iajan bad u, ki long negative, pynkut ka khubor.
“Ngi tip ba kiei kiei baroh, u Blei u trei na ka bynta ban pynbha ia kito kiba ieid ia u, ia kito kiba u la khot katkum ka jingthmu jong u…" Rom 8:28Baroh shi katta ngi pule bad sngewthuh ba kane ka dkhot ka kren ba dei u Blei uba treikam ne u ban treikam na ka bynta ka jingbha jong ngi.
Ha kiwei pat ki kyntien, ngi ju sngewthuh ba dei u Blei uba pynjia ne u ban pynjia long ia kiei kiei kiba bha ha ka jingim jong ngi.
Phewse, u N.
T Wright u riewstad ka Testament Ba Thymmai u ong ba kane ka jingsngewthuh bad ka jingpynkylla ktien ka ia jngai na ki kyntien tynrai Greek bad na ka jingmut tynrai kaba don ha ka Bible Greek.
Une u riewstad u ong, ba ka jingpynkylla ktien ka dei ban long da kumwei khnang ba kan iajan bad ka jingmut tynrai kaba don ha ka Bible Greek.
Ki ktien tynrai Greek kiba u Apostol Paul u pyndonkam ki thew ba U Blei u iatreilang bad kita kiba ieid ne ki paralok jong u.
Kiei kita kiba ieid ne ki paralok ne ki para nongtrei jong u Blei? U Paul naduh ka dkhot 22 haduh 27 u kdew ba kita kiba ieid ne ki paralok ne ki para nongtrei ki dei kito kiba sngewkhia, kiba ud na ka bynta ka jingjot, ka jingjulor ka pyrthei-mariang bad ruh kiba ia ud lang bad ka pyrthei mariang baroh kawei.
Ym tang ma ki kiba ud, hynrei u Mysiem u Blei ruh u ia ud bad iasaid ryngkat bad ki.
U Apostol Paul u ong ba kine ki dei kita kiba ieid , ki paralok ne ki para nongtrei jong u Blei.
Kiba sngewkhia mynsiem; kiba ud bad kim shemphang shuh ia kaei ba ki ud; kiba duwai bad kim don kyntien shuh ban duwai bad kim tip shuh sa ia kaei kin duwai.
Pynban u Blei u shim ia kita ki jingud, ki jingduwai bad ki jingiam pangnud bad u pyndonkam ia ki na ka bynta ban pynbha pat ia ka pyrthei.
Ka bynta na ka shithi sha ki Nong Rom 8:28 kam mut ba dei tang U Blei uba treikam bad uba leh ia kiei kiei na ka bynta ka jingbha jong ngi bad kumta ma ngi baroh ngin shu shong kli kti.
Em kam dei kumta! Hynrei ma ngi baroh ngi ud bad ngi duwai.
Ngi sngewkhia bad shim ha lade ia ka jingkit khlieh na ka bynta ban pynbha ia ka pyrthei-mariang.
Ngi iakhun bad iaksaid ryngkat bad U Blei bad ruh bad u Mynsiem jong u na ka bynta ban pynbha bad tei thymmai ia ka pyrthei-mariang baroh kawei.
Namarkata, ym dei ba U Blei u trei na ka bynta ka jingbha jong ngi, hynrei ma ngi baroh lang ngi iatreilang bad u Blei bad ngi dei ki paralok bad ki para nongtrei jong u.
U Keith Giles u ong ba ia ka shithi sha ki Nong Rom 8:28 lah lehse ban pynkylla ktien kumne:“Ngi iatip ba u Blei u iatreilang bad ngi kiba mad ia ka jingieid jong u, kiba angnud ban wanrah ia ka jingbha, kiba angnud ban pynbha pat ia ka pyrthei-mariang kaba la jot bad julor, kaba ngi iohi sawdong ha kane ka juk.
Kane ka dei ka jingkhot ia ngi bad ka jingthmu u Blei na ka bynta ka jingim jong ngi.
Ban ud, ban iakhun bad iaksaid ryngkat bad U Mynsiem U Blei uba don hapoh jong ngi"Ngi la dei ban pyndam noh ia ka rukom pyrkhat ba dei Blei u ba trei ne u ban sa treikam na ka bynta jong ngi, hynrei kane ka dkhot ka dei ban pynkynmaw ba la khot ia nga bad ia phi ban iakhun, iaksaid bad iatreilang ban wanrah ia ka jingkmen, ka jingkyrmen, ka jingpynkhiah, ka jingiatip lem, ka hok bad ka jingieid ha ka pyrthei ba ngi im.
Mynta kumne ngi don hapdeng ka khlam bad ka khlam ka la pynjot bad pynjulor ia ka jingim.
Kumta ka jingkhot ia ngi ka long ym tang ba ngin ia duwai lang, hynrei ban iakhun, ban iaksaid bad iatreilang para shnong para thaw, para kher para mer bad ruh u Blei un iatreilang bad ngi ba na kane ka khlam kan mih ka pyrthei-mariang kaba thymmai- ka pyrthei kaba shngain bad kaba khiah krat ; ka pyrthei kaba dap kyrhai, ka pyrthei kaba ia ieid, ia niewkor bad ia burom kylliang iwei ia iwei pat bad kan mih ruh ka imlang sahlang ka bym lah shilliang bad ka bym leh shilliang khmat bad kaba ialong mar ryngkat ha khmat u Blei ha khmat u briew.
U Blei un kyrkhu ia phi baroh.
U kyrtong President jong ka America bad u nongrwai ba khraw jong ka pyrthei, U Kanye West, ula thad madan ia ka kam shi tnga jongu, ha ki khyndiat sngi ba ladep, hynrei mynta, ula pan map noh na ka tnga jongu, ka Kim Kardashian West.
Khyndiat sngi mynshwa, ha ka por ba u leit kanbas elekshon, u iathuh paidbah, ba ka tnga jongu, ka Kim Kardashian, ka la bat ia u kuli pynhap khun ha kti bad ka la mut sa ban dih, ha ka por ba ka dang armet ia ka North, kaba dei ka khun nyngkong jongki.
U West, ula kren ia kitei ki kyntien, haba leit kanbas elekshon ha  North Charleston, South Carolina.
Mynta, ula pynpaw ia ka jingsngew diaw kaba khraw bad ula thoh ha ka tweet jongu “Nga da pan nguh pan dem, na ka tnga baieid jongnga ka Kim, ba nga la thad madan ia ka kam shitnga jongngi ruh".
“Ngam shym la burom ia ka, kumba ka la niew burom ia nga.
Kim baieid, nga kwah ban ong ba da sngewsih sat" ong shuh U Kanye West.
“Sngewbha map seh baieid ba thiang jongnga.
Khublei naduh pohjat iaphi, ba phi iai don bad nga".
U West, u la don saw ngut ki khun na ka Kim bad mynta, u don ha ka iing jongu ha Wyoming, ha kaba u shong u sah hi marwei, hadien ba ula  pynbudnam ia ka tnga jongu ha ki sngi ba ladep bad ba ula pynpaw ruh ba ula kwah ban ia pyllait sanshyieng noh bad ka.
Shillong:  Ki don sa 23 ngut kiba ioh pang khlam covid 19, hynnin ka sngi, haduh ka por 11baje mynmiet.
Kitei ki kynthup ia 9ngut ha East Khasi Hills bad kitei ki long 2 ngut ki shipai bad 7ngut ki riew paidbah.
Ha West Khasi Hills, ki don 3 ngut, ha Ribhoi 8ngut bad kitei ki kynthup ia 5 ngut ki shipai bad 3 ngut kiwei pat.
Ha North Garo Hills 1, West Jaintia Hills 1 bad East Jaintia Hills 1.
Baroh kiba ioh pang, ki la poi mynta sha ka 555 ngut bad ha East Khasi Hills, ki don 460 ngut bad na kitei ki kynthup ia 272ngut ki BSF, 165 ngut kiwei pat, 23 ngut ki shipai.
Ha West Khasi Hills, ki don 3ngut, ha Ribhoi 49 ngut, West Jaintia Hills 10 ngut, East Jaintia Hills 9, West Garo Hills 15, South West Garo Hills 4, South Garo Hills 2, East Garo Hills 1, North Garo Hills 2.
Kiba la jem na ka jingpang, hynnin ka sngi, ki long 15 ngut ha East Khasi Hills bad kitei ki kynthup ia 14ngut ki BSF bad sa uwei u riew paidbah.
Baroh kiba la jem, ki long 109 ngut bad kiba iap, ki long 5ngut.
Haba u Blei u ieit ia ngi um dei tang ba un theh sei tang ka jingsuk jingkmen hynrei u tynjuh ia kata ka jingim Ka jong ngi da ka jing tynjuh ka ba u ai ha ngi ia kita kiei kiei baroh ki jing eh ki jing jynjar khnang ba ngin nym klet ia u namar u Blei u long u ba tip lut ia kiei kiei baroh ki ban sa wan ruh namar u tip lada u ai ha ngi tang ia kata ka jingsuk jingkmen ha ka jingim Ka jong ngi ngi lah ban klet noh ia u Blei namar ngim don kata ka jing eh Ka jing jynjar namar katba ngi dang im dang sah ha sla pyrthei ngi dap tang ki jing Shah pynshoi ha ka jingim Ka jong ngi bad lada ngim ioh mat ia Kata ka jing eh jing jynjar ngin klet noh ia u Blei namar Ka pyrthei Ka lah ban kah noh ia Ka jingtip briew tip Blei Ka jong phi kumta u Blei u ieit ia ngi ba u sa ai ha ngi ia kine kiei kiei baroh ki jing eh ki jing jynjar ha Ka jingim Ka jong ngi khnang ba ngin iai kynmaw ia u ha man la ki sngi ki por Ka jingim Ka jong ngi bad to long ki ba iaishah ha kine kiei kiei baroh ki jing eh ki jing jynjar khnang ba ngin ioh pdiang ia kata ka jingsuk jingkmen ha ka hima ki bneng u Blei.
Katba ka Karnataka, ka dang iakhun ban ialeh pyrshah ia ka khlam coronavirus, hynrei la iathuh ba ki don 3 hajar ngut ki nongpang, ha ka nongbah Bengaluru, kiba la jah rngai ha kine ki sngi.
Ka jingwad, ka dang iaid shakhmat ia kitei kiba jah na katei ka nongbah bad kaba la pyn kulmar jingmut shibun ia ki briew jong ka tnat ka koit ka khiah ka sorkar Karnataka.
“Ngi la sdang lap ia ki katto katne ngut, na kiba kitei kiba la phet rieh, hynrei ki don sa 3,338, kiba ngim shym lap satia.
Don na kitei kiba ai ia ki mobile number kiba shu thok bad don kiba ai ia ki jaka sah ki bym iahap satia bad mar ia thikna ba ki la ioh pang coronavirus" ki jah rngai syndon, ong U N Manjunath Prasad, commissioner jong ka Bruhat Bengaluru Mahanagara Palike (BBMP).
Ka Karnataka, ka don 5,072 ngut kiba ioh pang coronavirus ha ki 24 kynta ba ladep bad nangta sa 72 ngut kiba iap bad baroh kiba ioh pang, ki la poi sha ka 90,942 ngut.
Kiba ioh pang coronavirus ha India, ki la poi mynta sha ka  1.
4 million ngut bad ha ki 24 kynta ba ladep, ki don  48,661 ngut kiba ioh ia katei ka  jingpang khlam.
Kiba iap, ki la poi sha ka  32,063, da ka jingiap jong ki 705 ngut ha ki 24 kynta ba ladep.
Baroh kiba ioh pang, ki long  13,85,522 bad na kitei ki don  4,67,882 ngut kiba dang shah sumar bad nangta sa  8,85,577 ngut kiba la jem bad  32,063 ngut kiba iap.
Ka India, ka wan balai ha ka jingbun kiba ioh ia ka khlam coronavirus ha ka pyrthei hi baroh kawei.
Ha United States, hynnin ka sngi, ki don  68,212 ngut kiba ioh pang, ong ka khubor jong ka  Johns Hopkins University.
Baroh kiba ioh pang, ki la poi mynta sha ka 4,174,437 bad kiba iap, ki don sa  1,067 ngut bad baroh kiba iap, ki la poi sha ka 146,391 ngut.
U rangbah na Saudi Arabia, ula iap katba u dang duwai.
La lap ia ka met jongu, kaba dem pyllup.
La lap ia utei u rangbah, uba 40 snem ka rta, hadien ba ula jah na iing, la 3 sngi kynthih bad la lap na kawei ka ri shyiap ha kaba ula iap, ha ka por ba u dang duwai bad u dang pyllup ialade, kaba ju dei ka rukom duwai jong ki Muslim.
U Dhuwaihi Hamoud al-Ajaleen, 40, ula jah na iing, naduh ka sngi palei, ha ka shnong Wadi al-Dawasir kaba ha ka jylla Riyadh Province.
La lap ia U  al-Ajaleen, hajan jong ka kali, kaba kit dieng iap bad la ngeit ba ula leit thohdieng iap shwa bad ynda wan phai, u sa duwai ha katei ka ri shyiap.
Ka jingiap jongu, ha ka rukom dem duwai jong ki Muslim, ka la pynmih ia ka jingsngew lem jong kiba bun, ha kaba ki la duwai lem na ka bynta ka mynsiem jong utei uba iap.
Hynnin ka sngi, ki don  1,165 ngut kiba ioh ia ka pang khlam COVID19 ha ka Jylla Assam bad baroh kiba ioh ia katei ka pang khlam, mynta ki la poi sha ka 31,086.
U Himanta Biswa Sarma, myntri ka koit ka khiah ka Assam, u pyntip hynnin ka miet, ba ki don 353 ngut kiba ioh pang na Guwahati bad 100ngut na  Golaghat district.
Ka Assam, ka don mynta 9,245 ngut kiba ioh pang khlam bad ki don 21,761 ngut kiba la jem na ka jingpang.
Katei ka jingpang, ka la bam ia 77 ngut ki mynsiem briew.
Hynnin ka sngi, u don uwei uba 65 snem ka rta, uba na Nagaon District, uba la iap noh ha   Gauhati Medical College Hospital (GMCH).
Shillong: Ka Seng Samla Shella ha ka 22 tarik mynta u bnai ka leit ujor ha u Director of Health Service,u Dr.
Aman War halor ka jingbym don doktor mynta la shi snem kynthih bad kane ka la buh jingeh ia ki paidbah kiba pang ba shitom ha kane ka thaiñ.
Ha ka kyrwoh ba la phah da u President jong kane ka seng, la iathuh ba katkum ka Indian Public Health Standard(IPHS), man la kawei pa kawei ka Public Health Centre(PHC) kadei ban don arngut ki doktor, laingut ki nos, uwei u lab technician bad uwei u nongai dawai.
La iathuh ruh ba la ioh shibun ki jingujor na ki paidbah ba ym don doktor ha kane ka jaka sumar, wat ki kali kit nongpang ruh ym don ha ki por ba donkam kyrkieh, ki dawai ruh kim shym la biang satia bad wat ki jaka leit shabar bad ka jaka pyllang um ruh kam shym la biang ha kane ka jaka.
Ha ka kyrwoh, la pynpaw ruh ba ki bun ki briew jong kane ka thaiñ kim dei than kiba ioh ba kot bad ba bit ba biang ban leit sumar sha ki hospital shimet bad ki bun kiba shu ap tang na ka hospital sorkar.
Na ka liang ka Seng Samla Shella ka la kyrpad ia u DHS ban phaikhmat lem sha kane ka bynta bad ban wanrah ia ka jingmyntoi jong u paidbah namar ka PHC kadei kawei na ka lad ai jingiarap ia u paidbah ha kiba bun rukom.
Ka jing pyndonkam palat ia ka tweeter, ka pynmih ia shibun ki jingdiaw mynsiem ruh hadien ba la dep thoh ia kino kino ki jingthoh bad U Donald Trump, U President jong ka Ri America, ula mynjur ia kata, ha kaba u ong ba u ju babe ia shibun ki tweet jongu.
“Bun bunsien" ong U President haba iakren bad kawei ka kotkhubor, ha ka sngi thohdieng, la u ju babe ne em ia ki jingthoh, kiba u thoh sha ki 84 million ngut ki nongbud jongu ha ka twitter.
U Trump, u pyn kynmaw ruh ia ki por barim, ha kaba ki briew, ki dang thoh da ki shithi bad ba ki ioh ban shong pyrkhat shisngi shwa, ban phah ia kitei kitei ki shim bad katei ka ailad ban thoh biang lane ban pyrkhat jylliew bha.
“Hynrei ngim ju leh ia katei ha ka twitter" ula ong.
U Trump, u iathuh ba u ju sngew diaw shibun halade, haba u ioh ia ka jubab na ki nongbud jongu, halor ki jingthoh, ba u thoh ha ka tweeter.
“Ha ka por ba thoh, ngi ju sngew tynnad, hynrei hadien ki sa mih bun ki jingkylli" ula ong shuh bad hangta, ka mih ka jing sngew diaw.
Shillong: Ka Deputy Commissioner, East Khasi Hills District, ka la pynbna ia ka Nongsohphoh, Upper Mawprem, ha ka kyndon khang dam lane containment zone, naduh mynta ka sngi.
Nangta la rai ban khang dam ia ka Block – II, Golflink, Khliehshnong, Shillong, nangta ka Maxwelton Estate, kaba sdang na Harrison Bridge sha ka liang kamon, kaba leit sha Rilbong, haduh ka Meghna Road Building kaba pyrshah ia ka Arts and Culture Building, nangta kaba iaid sha ka liang ka mon jong ka Captain Clifford Road shaduh sha JN Bawri House.
Nangta la rai ban khang dam ia ka iing jong ka Gentila Lyngdoh, Golflink, Mawpun, Shillong bad nangta ia ka Mawpat, Block – 1 bad ka Mawpat Block – III,.
Shillong: Uwei na ki nongpang Covid, ula pynmih jingthoh mynta ka sngi ha ki social media, ha kaba ula iathuh hi dalade, ba ula ioh ia ka jingpang khlam corona virus bad uba kyrteng “Meban" uba sah ha Jaiaw Lumsyntiew bad u da ong ruh ba kito kiba la iakynduh ia u, naduh ka 19tarik  Naitung 2020, ki dei ban phah test ialade.
Halor kane ka mat, U Rupang, ula kylli ia U Dr A War, DHS (MI), la u sngew kumno halor ka jing pynmih kyrteng jong une u samla; ha kaba u doktor, ula ong “Ngi ai jingiaroh, lada ki iathuh hi ia ki kyrteng jongki" bad ula ong shuh shuh “Hynrei ngim lah ban iathuh mangi".
Koit noh kham kloi bah Meban, U Blei U’n da leh isynei kyrpang ia phi.
Ngin ia kynmaw lem ha ki jingduwai jongngi ruh.
Ngam tip la phi long niam ne em hynrei ngin duwai kyrpang na ka bynta ka jinglongkhuid jingnut jongphi.
To u blei un kyrkhu ia fy ba phin shait phin khlaiñ noh kham kloiget well soon bro ,you are not alone ,let face this virus together.
GOD be with you.
prays for othersU Blei un don Ryngkat bad iai kyrkhu ia phi Meban.
Nga ai ka jing iaroh shisha iaphi ba phi long kloi ban pynbna ia la ka kyrteng.
Kane ruh ka dei ka nuksa ba bha ia kiwei ruh kiba ioh ia une u khniang jingpang ban wan sha khmat ban iathuh ia lade, kane hi kan pyn suk ia ki paitbah ba kin tip kumno ban sumar ne phikir ialade, khamtam ia ka Sorkar ba kan leh ia kaba donkam.
Shillong: Kiba pang covid 19 ha ka Jylla, mynta ka sngi, ki long 59 ngut bad na kitei ki kynthup ia 54 ngut na East Khasi Hills.
Na kitei ki 54 ngut na East Khasi Hills, ki kynthup ia 6 ngut ki shipai BSF bad 48 ngut kiwei pat ki riew paidbah.
Na kitei ki 59, ki kynthup ia ki 41  ngut kiba ia kynduh bad kiwei pat kiba la don jingpang lypa, nangta 4 ngut ki pulit, kiba leit trei sha East Jaintia Hills, kiba wan na Garo Hills, ha kaba ki ia bit jingpang, na uwei uba la ioh jingpang lypa; katba uwei uba ioh pang ha West Jaintia, u dei uba wan phai na Assam, nangta sa 13 ngut kiwei pat kiba wan phai na shabar jylla, ki dei kiba ioh pang ha East Khasi Hills.
Ki BSF kiba ioh pang, ki dei kiba don ha ka ktem jongki ha Umpling bad nangta ki don kiba ha Mawpat ruh, nangta sa 2 ngut ki riew paidbah, ha Jaiaw Laitdom, kaba uwei u dei uba ap ha ka quarantine centre, katba uwei u dei uba wan phai na Assam, uba sah ha Jaiaw Lumsyntiew.
Ki don sa 2ngut kiba ioh pang ha Lower Nongrim hills, ha kaba uwei u dei uba leit rung sha DC Office, Shillong bad uwei u nongniah taksi.
nangta sa uwei u dei uba na Mawlai Umjaiur, uba ia kynduh bad kawei ka nos, kaba trei ha NEIGHRIMS, nangta ki don 4ngut kiba ioh pang ha Mawtawar bad kiba trei ha ka Sub Centre ha Mawtawar, nangta kiba don jingiadei bad kiba trei ha NEIGHRIMS bad kiba don ha ki quarantine centre bad ka don sa kawei ka khynnah rit, kaba lai snem ka rta, kaba ia bit na kiba wan iathoh na Bihar, kaba shong ba sah ha Keatinge Road.
Nangta ki don sa 5ngut kiba na Lummawrie bad kitei kiba ia kynduh bad uba trei ha ka Geological Survey of India (GSI) , nangta ki don 3 ngut na Pynthorumkhrah, kiba wan na Guwahati, 3 ngut na Nongrim South, 3 ngut na Upper Mawprem, 1 na Laitumkhrah, ba wan phai na Guwahati, 2 ngut na Sawlad ba wan na Guwahati, 1 na Oxford Laban, ba wan na Guwahati bad 3ngut na Nongmensong, kiba wan na Bihar.
Nongpoh: Ka metiap u rangbah kaba la lap hynnin ka miet na Wah Umpyrli Saiden, ka dei ka metiap u Bah Klai Mukhim, u rangbah uba la jah noh na la iing naduh ka 9 tarik mynta u bnai na ka jaka kaba u sah ha Pahamrinai.
Ia katei ka metiap kaba la lap nyngkong da ki nongkhwai doh kiba la leit khwai sha katei ka Wah, ha kaba ki la pyntip sha ki samla ka shnong Saiden bad kaba la pynlong ia ki samla na ka shnong Saiden ba kin leit mar mar sha katei ka jaka, kaba ki la lap ba katei ka metiap la song bha ha Byrni.
Haba la dep sei ia katei ka metiap, ki Pulit ki la rah noh sha ka jaka buh metiap ha Civil Hospital Nongpoh bad ka jingpynshisha ba utei u rangbah u dei u bah Klai Mukhim, ka dei tad haduh ban da wan kiba haiing, naduh ka lok bad ki khun ki kti.
Khlem artatien shuh ba utei u rangbah u la shah pyniap dusmon ha ki runar, ha kaba ki la bom da ki tiar na ka khlieh tad haduh ban da pra, nangta ki la pynlaw ia ki jain ki nep shwa ba kin thep ha Byrni Plastik bad ki sa leit ban bret ha katei ka wah.
Haba iadei bad katei ka jingjia shah pyniap utei u rangbah, ki pulit kin dang pynlong ia ka jingtohkit, na ka bynta ban iohkem ia ki runar kiba donkti ha katei ka kam pyniap briew.
Kum ban shu pynkynmaw hangne ba utei u rangbah, u la jah na la iing ha ka janmiet ka 9 tarik, ha kaba u la mih na la iing da kaba ong ba un leit thied duma, hynrei naduh katei hi ka por um shym la wanphai iing shuh.
Shillong: Kiba ioh pang covid thymmai mynta ka sngi, ki long 59 ngut; na kitei ki don kumba 54 ngut na East Khasi Hills ha kaba 6 ngut ki dei ki B.
S.
F bad 48 ngut ki paidbah, katba ha East Jaintia Hills ki don saw ngut bad ha West Jaintia Hills I don tang iwei.
Lada kheiñ kyllum lang ia baroh kiba ioh coronavirus ha kane ka jylla, ka la kot shaduh ka 547 ha kaba ha East Khasi Hills ki la don 466 ki B.
S.
F ki la don 286 bad 159 ki long ki riewpaidbah, ki Armed Forces ki don 21, ha Ri Bhoi 41 ngut, haWest Jaintia Hills 8 ngut, haEast jaintia hills 8 ngut, ha West Garo Hills 15 ngut, ha South West Garo hills 4 ngut, ha South Garo Hills 2 ngut, haEast Garo Hills tang iwei, bad ha North Garo Hills tang iwei katba kiba la koit baroh ki la poi 94 ngut bad kiba la khlad noh na kane ka khlam ki long 5 ngut.
Shillong: Ka Deputy Commissioner, jong ka East Khasi Hills District, ka la pynjari, da ka korphiw, kaba trei kam naduh ka shiteng synnia jong ka 26tarik mynta u bnai bad kan kut haduh ka shiteng synnia jong ka 29tarik mynta u bnai, ha ki bynta jong ka nongbah Shillong bad ki shnong kiba marjan jongka.
Ka korphiw, kan trei kam ha baroh ki jaka Municipal, baroh ki jaka Cantonment, baroh ki census town jong ka Mawlai Block, baroh ki census town jong ka Mawpat Block, ki jaka jong ka Mylliem na jingkieng Umshyrpi haduh sha 7mer, Upper Shillong, ka Madanrting, Mawblei, Laitkor, Nongkseh, Umlyngka, Lawsohtun bad Mawdiangdiang.
Shillong: Ka Deputy Commissioner, East Khasi Hills District, ka la pynbna ban khang sbak ia ki 20 tylli ki shnong bapher jong ka nongbah Shillong bad sha mar khap ruh kumjuh.
Ka kyrwoh, ba la phah mynta ka sngi, ka pyni, ba  kitei ki jaka ki dei kiba don ia ki nongpang Covid 19, lane ki dei ruh kiba don jing iajan bad kitei kiba don jingpang, ong ka khubor.
Ki shnong kiba la rai ban khang sbak, ki kynthup ia ka Block D jong ka Nongrimmaw, kaba don sha ka liang ka diang jong ka Arbuthnot Road, kaba na Lailad shaduh sha ka ophis barim ka DGAR, kum ki jaka ba la khang sbak.
Katei ka long, lyngba ka jingdon jong kiba don ia ka jingpang lane kiba don ka jingiadei bad kiba pang ha katei ka jaka.
La khang sbak ruh ia ka Central shaduh sha Lower Nongrim Hills, kaba sdang na Lailad sha Bamon Service Station, nangta la khang sbak ia baroh kawei ka Jhalupara, nangta ia ka Lumshyiap Nongmensong, nangta ia ka Mawlai Umjaiur, ka Laitkor Pyllun, ka Mawlai Nongpdeng, ka Mawlai Mawtawar, ka Umshing Umjapung, ka Mawiong Rim, ka Mawbah (Barapathar),  ka shnong Kreit Mawshaton, Ka Oakland Municipality Quarters, ka Nongrah Dongktieh, ka Malki Nongshiliang, ka Malki Chinapatty, ka Nongmynsong Lumkdait, ka Rauf Ahmed Building jong ka Keatinge Road, ka Lower Lummawrie (na iing U Dr PK War shaduh sha ka Super Care barim) ka Lower Lachumiere (Hopkinson Road na Stephan Hall sha Gold Gym).
U Shivraj Singh Chouhan, myntri rangbah ka Madhya Pradesh, u iathuh paidbah, ba ula ioh ia ka pang khlam Covid-19.
Ula iawer kumta ia kito baroh kiba la ia kynduh ia u, ba kin phah test bad shong kyrpang ialade.
U iathuh ruh, ba ialade, un shong kyrpang ha ki sngi ki ban sa wan.
Ka khlam ha India, mynta ka kiew da  48,916 ngut ha ka shisngi bad kiba iap, ki long 757 ngut.
U Tim Shieff, 32, u dei uwei na ki nong ia mareh ba satar bha jong ka Ri England.
Hynnin ka sngi, ula leh kynsha ialade, da kaba u iaid ha ka surok bah ha London, da kaba teh da ka mask ia ka mynrain jongu bad katei ka long, namar ba u sngew pyrshah ia katei ka ain jong ka sorkar England, ia ki paidbah ba kin deng mask, ban iada na ka khlam coronavirus.
Mynta la bthah ia ki paidbah ha England, ba haba ki leit rung sha ki Bank, sha ki dukan ruh, ki hap ban da deng mask.
Nongpoh: Myn hynnin ka jan miet ha ka por 4 ne 5 baje eiei janmiet, ki la don ki nongkhwai doh kiba la leit khwai sha ka Wah Umpyrli kaba don Saiden, ki la lap ia kawei ka song ha Byrni, kaba  dei ka metiap u briew bad kaba la bret bun bun sngi sha katei ka wah, namar ka la sma shaba palat bad katei ka Byrni ruh ka la sdang ban jot.
Haba leit ban peit sha katei ka jaka, la ioh ban iakren bad ki briew kiba don ha katei ka jaka, la ong ba kitei ki nongkhwai kiba dei ki Longkmie suda, ha kaba tang mar ia lap ia katei ka metiap kaba la song bha ha Byrni, ki la pyntip sha ki samla ka shnong Saiden bad kaba la pynlong ia ki ba kin sha katei ka jaka ban leit peit ia katei ka Metiap, kaba la per ha katei ka wah bad katkum ka jingiathuh jong ki, la ong ba ka dei ka metiap u briew, namar ki la iathuh ba ki la iohi ia ka Tymbuit bad ruh ia ki shymriah kti.
Kitei ki samla haba ki la iohi ba dei ka metiap, ia kaba ym pat tip kynthei ne shynrang, kitei ki samla na Saiden, ki la pyntip sha ki pulit khnang ba kin leit tam noh ia katei ka metiap.
Tang para briew ruh ym dn jng ia map…u corona lei u bym lah bn iohi shaei yn map ia ngi.
Shillong: U Director ka tnad ka koit ka khiah, haba iakren bad ki lad pathai khubor, u iathuh ba ka don ka jingsuba ba ka briew kaba la khlad myn hynnin ka sngi ha NEIGRIHMS hospital, na ka jingpang Covid-19 ka lah ban dei kaba iabit na ki briew ki ba wan na jingkhawai shongkurim na Greenwood Resort.
Na ka liang u Dr War,  u iathuh ba haduh mynta kin dang bun ki briew kiba iakynduh bad ki briew kiba la leit ban shim bynta ha ka jingkhawai iathoh shongkurim ki dang lait na ka contract tracing.
Na ka liang u Dr War u la ong ba kam dei kaba suk ban wad ia ki briew kiba la ia kynduh bad ki briew  ba long covid positive, hynrei ban lait na ka jingiabit ia kiwei pat ki briew, ki dei ban shim ka jingkit khlieh ban mih sha khmat bad ban leh ia ki test ban pyntikna ba ki lait na kane ka jingpang.
Kane ka longkmie kaba la khlad na ka jingpang Covid -19 myn hynnin ka sngi  ka dei ka ba sah ha Barapathar  bad ka dei kaba la 68 snem ka rta.
La rah ia kane ka briew  sha NEIGRIHMS Hospital ban phah sumar hadien ba ka la ud shitom ba ka shem shitom ban ring bad pynhiar mynsiem.
La iathuh ba ka la leit ban phah sumar ha Civil Hospital ha ka 22 tarik u Naitung 2020 bad namar ba ka la shitom jur na ka jingbym lah ban ring mynsiem, la pynkit noh ia ka sha NEIGRIHMS Hospital bad ha kane ka hospital ki la leh ia ka test  RTPCR test bad la shem ba ka don ia ka jingpang Covid-19,hynrei ha ka mied jong ka sngi palei kane ka longkmie ka la khlad noh na kane ka jingpang ha katei ka jaka sumar.
Jowai:Ka khasi Students Union Nangbah Unit myn ha ka 23tarik mynta u bnai,  hapoh ka jingialam u samla Morningstar Pasi President jong ka Unit ha ryngkat ka jingiadon lang u samla Ohibait Dkhar President Rangbah na ka KSU jaintia Hills District Body, da ka mynsiem kaba sngewkhia halor ka jingpur sted jong u khniang jingpang ba ki khot COVID 19.
Ha katei ka jingleit la ioh lad ban leit buh da ka jingthoh ha khmat jong u District Medical & Health Officer (DMHO) West Jaintia Hills District Jowai halor ka nongrim ban kyrpad na katei ka Office kaba dei peit ia ka koit ka khiah ba kan sngewbha ban leh ia ka Random Test hapoh ka shnong Nangbah bad ruh ban iarap pynioh ia kato katne tylli ki Thermal Scanner lyngba ka PHC kaba don ha katei ka shnong kum shi bynta ban kham pynsuk ban check ia ka iaid ka ieng jong ki para shnong, da ki staff jong ka PHC bad kumjuh ruh kan iarap wat ia ki COVID 19 Volunteers kiba don ha ka shnong ban check ia ki para nongshong shnong da ka jingdon ia kiba kum kitei ki tiar ban test ia u paitbah.
La pynmih paidbah ia ka phlim U  Sushant Singh Rajput, kaba dei ruh ka phlim khatduh jongu, kaba kyrteng Dil Bechara.
Katei ka dei ka phlim, kaba la shna da U Mukesh Chhabra bad la pyni paidbah, hynnin ka sngi ha ka Disney bad ka Hostar.
Ha katei ka phlim, la ak ruh da ka  Sanjana Sanghi.
Ka Dil Bechara, ka dei kaba la shim na ka phlim hollywood, kaba la pynmih ha u snem 2014, kaba la ai  The Fault In Our Stars.
Shibun ki khlur ak phlim, kiba kynthup ia ka  Kriti Sanon, Bhumi Pednekar, Rajkummar Rao, Anushka Sharma, Ankita Lokhande bad ka Rhea Chakraborty, ki la pyni ia ka poster jong ka phlim bad ki da ia wer ia ki paidbah, ban peit ia katei ka phlim khadduh jong U Sushant Singh Rajput.
Ka jingjia ha Amlarem, ka la pyn kyndit thret ia ka sorkar Jylla, ha kaba lai ngut ki briew na kawei ka jaka iew, kin ioh ia ka jingpang khlam coronavirus bad katei ka la pynlong ia ka sorkar, ba kan rai ban ia test paidbah noh, ia katei ka khlam corona bad katei ka dei ka dak kaba sngew tynnad bad kaba sngew iahap, wat la ka sorkar Jylla, ka la kyndit, hadien shiteng snem eiei, ba ka la khie kane ka khlam.
Ka pisa ba la khlong na ki pla jong ki paidbah, la thied da ki kali kit nongpang, kiba shongdor kumba T.
4klur tam, hynrei kitei ki kali kit nongpang, kin leit kit iano, haba kim tip haei ki don ki nongpang bad nangta ki jingkhang shnong, da ki bnai kynthih, kim shym la lah satia ban teh lakam ia katei ka khlam, hynrei ki la nang ailad pynban, ba kan nang khie jubor bad kitei ki dei ki jingjia, kiba sniewbok bad kiba la iai  bteng mynta la jan shiteng snem kynthih.
Ka don ka ktien kaba ong ha ka jing ialehkai phutbol “catch them young (lane pyndonkam noh ia ki, katba ki dang lung ka rta) bad ka sorkar Jylla, ka la dei ban sdang ia katei ka test, ha ka por, ba ka pang khlam, ka dang shu sdang ban pur ha ka Jylla.
Kam pher, mynta ruh ka don ka kyntien hi, kaba jynrat naduh dyngkhong bad kumta ka jingtest paidbah, ka dei ba ngi leit jynrat ia ka jingpang na dyngkhong bad kam dei kumba iaid iarieh u myrsiang bad ka tyut hyndai.
Kam lei lei, ka jingleh, ka long kaba biang eh, hynrei ngin hap ban kynmaw, ba ki 71 tylli ki jaka ban ia test corona, kim dei ban pyndik ia u luk u lak bad ka jingtest, ka dei ban iaid kham stet, tangba ka dei ban don bun ki jaka bad ban test ia ki phew lak ngut ki briew, kam dei shuh tang ka kam jong ka sorkar Meghalaya; hynrei kan jin da la bha, ban ailad ia kiwei ki riew shimet ruh ba kin iatrei lem ia katei ka kam, wat lada ka dei ban siew ruh, kam don jingthut eh ia kito kiba lah bor ban siew pisa.
Ka mat kaba kongsan duh, ka long ba kan bha lada ka sorkar kan phah test nyngkong shwa ia baroh ki pulit, kiba don ha ka Jylla, nangta ia ki doktor, ki nos bad nangta sa ki nongtrei, kiba dei ban leit shabar ban test corona ia ki paidbah bad ka sorkar Jylla, ka la  dei ban iaid da kajuh ka  ban khang shnong shi kynta ar kynta bad leit ban test ia ki briew ha ki shnong jongki hi ba kin nym ia saphred, lane pynbit jingpang shawei pat.
Ki don sa  48,916 ngut kiba ioh pang khlam coronavirus ha India, kaba dei ka sngi kaba  bun tam ki nongpang ha ka ri baroh kawei.
Ha katei kajuh ka por, ki don ruh  757 ngut kiba iap bad baroh kiba iap, ki la poi mynta sha ka  31,358 ngut.
Mynta kiba ioh pang ha ka Ri baroh kawei, ki la poi sha ka  13,36,861 ngut bad kiba dang shah sumar, ki long 4,56,071 bad sa  8,49,432 kiba la jem na katei ka jingpang.
Ka  Maharashtra, ka dei ka jylla, kaba bun tam kiba ioh pang bad kiba iap ruh ha ka ri baroh kawei.
Ha United States, ki iai bteng ban don palat 1,000 ngut kiba iap, mynta lah saw sngi kynthih.
Ha ka sngi thohdieng ki don  1,019 ngut kiba iap, ha ka sngi palei, ki don  1,140 ngut kiba iap bad 1,135 ngut ha ka sngi balang, ki don  sa 1,141 ha ka sngi hat majai.
Kiba ioh pang coronavirus ha US, ki la poi sha ka 4 million ngut hadu mynta bad ka jingpang ka pur stet bha ha  Arizona, California, Florida, Texas bad ha California.
Hynnin, ka sngi kiba ioh pang, ki la poi sha ka 70,000ngut.
Ki saiantis jong ka America, ki la lap mynta ia ka thliew bah, kaba jylliew shi katdei bad kaba ki khot  ‘blue hole’.
Katei ka thliew, ka don ka jing jylliew kaba 425 phut bad ka don shatrai duh lane shaba kut jong ka jing jylliew jong ka duriaw bah.
La ai kyrteng ia katei ka thliew kaba phylla, da ka  ‘Green Banana’ bad ka don ha ka duriaw, kaba ha Florida, jong ka United States.
Ka jingleit ban wad ia ki jingshisha ia ka  Green Banana, kan shim por lai snem kynthih bad yn wad ia ki jingdon jingem ha katei ka thliew bah bad ia ki jinglong jingim ruh.
Ka jingleit kaba nyngkong, kan dei ha U Nailar mynta u snem bad kaba ar, kan dei ha u snem thymmai.
Ka la don ka jing saphriang paidbah ki mesej ha kine ki sngi, halor ki jingthoh kiba maham ia ki nongbat mobile, ba ki don ki mesej lane ki video, kiba lah ban pynduh pynjot ia ki mobile.
La khang pyrshah, ban plie ia ki mesej, kiba la ai kyrteng  Martinelli lane ia ka video, kaba kyrteng ‘Dance of the Pope’ bad la maham ruh ia ki jingthoh kiba ai kyrteng WhatsApp gold.
Kitei ki jingthoh kiba saphriang, ha kine ki sngi, ki ong “Warning to all friends.
From BBC radio this morning".
Hynrei ka kotkhubor online jong ka The Sun, kaba na London, ka iathuh ba katei ka dei, tang ka buit pyntieng kohtympan, hynrei kam don jingshisha eiei ruh.
La ong ba katei ka mesej, kan wan ha ka whatsapp bad kaba kyrteng Martinelli bad la ong, ba ym dei satia ban plie ia ka.
Hynrei, la iathuh ba katei ka dei ka jingthoh ka bym shisha satia bad ka dei kaba la ju iai pynsaphriang, da ki bun snem mynshwa, ban thoh ia ki riew paidbah.
La ong shuh ba kam pat ju don ka jingjia, ha kaba yn don ba pynjot mobile, lyngba ka mesej, kaba ki ong  “Martinelli".
Ha kajuh ka por, ka khubor jong ka The Sun, ka maham ia ki nong pyndonkam whatsapp, ba kin husiar na kito kiba tyrwa ia ki features bapher bad ba yn hap siew ia ki, da ka pisa, namar ba kitei, kin shim kabu ban lum jingtip, na ki mobile bad kin lah ban pyndonkam bakla na ki jingtip, ba kin ioh na ki mobile bapher.
Ka jingthoh  “Martinelli" ka dei kaba la ju pyn saphriang, naduh u snem 2016, tangba la ong shuh shuh, ba haba ioh ia kitei ki jingthoh, ym ju dei ban pyndonkam lane ban phah ruh sha kiwei pat kiba bat mobile.
Kaba ka khubor jong ka The Sun, ka maham, ka dei ia ka mesej, kaba ong  WhatsApp Gold bad katei ka la iaid la ar snem shiteng kynthih bad ka tyrwa ia shibun ki video ban ai, ia shibun ki goodies, hynrei kito kiba leit sha katei ka link, kin shah thok bad kin nym ioh eiei ruh em, hynrei kin ioh ia ki software, kiba sniew bad kiba pynjot ia ki mobile.
Shillong: Napdeng ki saw ngut kiba ioh ia u COVID-19, la shem ba iwei I longkmie I ba armet I la ioh lang ia une u khniang jingpang ha Dr H Gordon Robert Hospital.
U Director jong ka Health Services (MI) Dr Aman War u la iathuh ba ine I longkmie iba armet I dei iba shah bat ha hospital na ka bynta ban kha khun.
“I la ioh ia une u khñiang jingpang hadien ba I la khie shit bad jyrhoh rkhiang", la iathuh I Dr A.
War.
U la iathuh ba ia ine I longkmie la buh ha ka isolation ward jong ka hospital.
La iathuh ba katei ka longkmie, ka dei kaba na Rikhein, ha Mairang, West Khasi hills District.
Halor katei ka jingjia, la khang shwa ia ka Holy Cross Hospital, ha Mairang, na ka bynta ban pynkhuid ia katei ka jaka, kaba dei ka jaka, kaba ka la leit shah sumar katei ka longkmie, ha shwa ba kan leit sha Robert Hospital.
Ka jingwad ka dang iaid, naei ba katei ka longkmie, ka leit ioh ia katei ka jingpang iabit Corona.
Wat pyrkhat khuslai ia kine kiei kiei baroh kiba phi la ia kynduh bad kiba phi la Shem phi la mat ha ka jing iaid lynti ha ka jingim ka jong phi namar kine Kim lah ban bat sah ia phi namar ngi don u Blei u ba Donbor u ba lah ban Weng noh ia kine kiei kiei baroh ki ba ngi ia kynduh kiba ngi la Shem ha ka jingim Ka jong ngi bad to ngin iai ia leh ban tur sha phrang ia kine kiei kiei baroh ngin jop da ka jingngeit bad ka bor u Blei wat pyrkhat khuslai ia kiei kiei baroh ki ba phi la mat jing eh ha ka jingim Ka jong phi u Blei un iai don ryngkat bad ngi ha man la ki sngi Ka jingim Ka jong ngi bad ym dei ba ngin klet noh ia u Blei ha kino kino ki jing eh ki jing jynjar lymne ha kino kino ki jingsuk jingkmen ki jong ngi bad ngi dei ban buh nyngkong eh ia u Blei ha ka jingim Ka jong ngi ban ia kiei kiei baroh kumta ngin jop ia beit ia kine kiei kiei baroh.
Overland Langte.
Ar ngut ki shi samla ki la ïa mut ban leit noh íap namar ka jingbymsuk na íing jong ki.
Ka jaka ba kin noh iap ruh ka long ka riat ba ingiew bha.
Kumta ki la pynbeit da kaba ñiew 1,2,3 bad kynthih noh.
Ha mar ba kut 3 jlang ! U baieit u la noh, tangba ka kynthei pat kam shym la noh satia ka ieng sah hajuh khlem khih namar ka tieng ioh iap, namar ba ka dang don sa u wei u samla ba ka dang ieit bad ka la kmen ruh ba u ta u shynrang u la iap khnang ba kan ioh ieit pat ia u ta uwei……….
! Dap 10 sekhon,! Kyndit thred ka iohi pynban ba u baieit jong ka u her shajrong da ka jingrah ka parachute ha met jong u, u la kmen ba ka kynthei ka la iap namar ma u ruh u don sa kawei ka samla ba u kham ieit.
Jingsneng: Ka long kaba eh than ban shaniah iano iano ha ka pyrthei mynta, bun satang ka jingiashukor iwei ia iwei.
Shillong: Ka tnat ka koit ka khiah ka sorkar Jylla, ka pynshai paidbah, ba kam don ka jingkhang ia ka Nazareth Hospital, na ka daw jong ka jingdon kiba ioh pang covid 19, ha katei ka hospital.
La iathuh ba katei ka dei ka khubor hamsaia suda bad la ong ba ki doktor bad ki nos kiba don ha katei ka hospital, ki long kiba la pynkhreh ban sumar ia kiba pang covid bad ia ki nongpang paidbah ruh.
La ong ba ka hospital, ka long kaba la khreh ban ai jingsumar baroh 24 kynta kynthih.
La ong ruh ba ki nongtrei jong katei ka hospital, ki dei ban ioh lad ban leit sha la ki kam bad ba ki dei ban ioh lad ruh ban leit phai sha la ki jaka shong jaka sah, khlem kano kano ka jingwit.
Shillong: Ka sorkar Jylla, ka la pynbna ba kine ki shnong harum, kin hap ha ka jingkhang sbak, ha kaba la khmih lynti, ba yn pynjari naduh mynta ka miet.
Kitei ki shnong, ki kynthup ia ka Mawbah, Mawlai Umshing, Mawlai Umjaiur, Golflink Khlieh Shnong, Upper Mawprem, Nongrah, Nongrim Hills, Lachumiere, Laitumkhrah Nazareth, Jhalupara.
Shillong: Khat-hynriew ngut ki briew la shem ba ki dei ki high risk contacts jong u doctor jong ka Shillong Civil hospital, uba dang shu lap shen.
Une u senior Anaesthesiologist jong ka Shillong Civil Hospital u la ioh ia une khñiang jingpang hadien ba u la sumar ia uwei na ki nongpang uba la khlad noh North Eastern Indira Gandhi Regional Institute of Health & Medical Sciences (NEIGRIHMS).
“Kumba khat-hynriew ngut la shem ba ki dei ki high risk contact jong une u doctor," iathuh u Director jong ka Health Services (MI) Dr Aman War bad la pyntip ruh ba une u doctor mynta u don hapdeng ka quarantine ha ka Isolation Ward jong ka Civil Hospital, Shillong.
Kumjuh ruh, u Dr.
A.
War u la iathuh ba 600 of 800 ngut ki nongtrei jong ka Shillong Civil Hopital la shem ba kim don ia une u khñiang jingpang ba iabit.
Na ka liang jong ka Sorkar jylla ruh ka la pyntip ba la pyrkhing bha ia ka iaid ka ieng jong ki paidbah ha ki bynta jong ka Shillong civil hospital na ka bynta katto katne sngi.
U Dr War u la iathuh ba ia ka OPD jong ka hospital, la plie biang hadien ba ladep pynkhuid ia ki bynta jong ka hospital.
Shillong: U Myntri ba dei peit ia ka tnad ka koit ka khiah, u la iathuh ba mynta ka sngi, ki don 52 ngut ki briew kiba ioh pang Covid.
Ha East Khasi Hills District, ki don 47 ngut bad 31 ngut ki dei ki riew paidbah, 9 ngut ki shipai BSF bad 7 ngut ki armforces,ha Wast Jaintia Hills 3 ngut bad ha East Jaintia Hills 2 ngut.
Haba ia kren bad ki lad pathai khubor, u bah Hek u  iathuh ba ha East Khasi hills district ki don 419 ngut ki briew ki ba don ia ka jingpang Covid -19 ki BSF 287, ki armforces 21 ngut bad ki riew paidbah 111 ngut.
Ha Ribhoi District 24 ngut, ha East Jaintia Hills 4 ngut, ha West Jaintia Hills 8 ngut, ha west Garo Hills 15, ha South West Garo Hills 4 ngut, ha South Garo Hills 2 ngut ha North Garo Hills uwei bad ha East Khasi Hills uwei.
Ha ka jylla baroh kawei ki briew kiba don ia ka jingpang Covid-19 ki long 495 ngut, kiba la koit na ka ne ka jingpang ki long 87 ngut, ki sample kiba la dep ban phah test ki long 32401, kiba long negative ki long 31085 bad ki result kiba dang ap ki long 730 tylli.
Ha i Kong Jacinta War bad ki Khun i Bah Patrick Nongrum, na ka liang Ka Dorbar Federation of Khasi States, Kaba kynthup ruh ka Dorbar Ki Khlieh Nongsynshar ka Ri Hynniewtrep, ngi phah ia kane ka khubor sngewlem sha phi i kurim bad ki khun ki bahaiing baroh jong i Bah T.
Patrick Nongrum,(bam kwai ha dwar u blei)Ka long shisha ka jingduh kaba khraw, ngi iai kynmaw ia ki kam ba bha ki kam kiba rad bah jong i Bah Patrick Nongrum, naduh ki por ba ngi ia kitkam hapoh ka Dorbar Dong Main & Upland Road, ha ka Seng samla Laitumkhrah Pyllun, hapoh ka Executive Committee, Laitumkhrah Dorbar Shnong bad ruh ha ka Laitumkhrah Sports Social an Cultural Club ha kaba i (late) Bah T.
Patrick Nongrum, i la long u nongaibuit ha ka Dong Main & Upland Road bad Seng Samla Laitumkhrah Pyllun, u Rangbah Shnong ka Shnong Laitumkhrah bad ruh u dkhot bad nongaibuit ka Laitumkhrah Sports Social & Cultural Club.
I Bah Patrick Nongrum i la long u riewkhmat uba la shimbynta ha kiba bun ki kam naduh ki kam kilan met haduh ki kam synshar khadar hapoh ka Dong bad ka Shnong, bad i la long u paia uba khlain ia ki samla bad khamtam ia ki nongshong shnong jong ka Shnong Laitumkhrah, kaba ngi sngewdei ban pynpaw ha kane ka por ka long ba i Bah Patrick Nongrum i la long uwei u nongialam u nongbtin hapoh Shnong uba baroh ngin nym klet namar i la long u rangbah uba shisha ha kaba la ieng ka “shikyntien ka hok" i la long uba kloi ban mih ha kano kano ka por na ka bynta ka Dong, ki Samla, bad ka Shnong.
Ha kum kane ka por sa shisien ngi pynpaw ka jingsngewlem ka jong ngi halor ka jingduh jong ngi ia kum une u rangbah uba long ka nuksa babha ia ki longdien baroh.
Khublei,Bah John F Kharshiing,Chairman, Ka Dorbar Ki Nongsynshar Ka Ri Hynniewtrep,Adviser & Spokesperson, Federation of Khasi States,bad nongkitkam barim kum u ;i) Treasurer, Dorbar Dong Main & Upland Road, Laitumkhrahii) President, Seng Samla Laitkumkhrah Pyllun,iii) Member, Executive Committee, Laitumkhrah Dorbar Shnong,iv) General Secretary, Laitumkhrah Sports Social & Cultural Club,.
Shillong: U Director ka tnad ka koit ka khiah, U Dr Aman War, u iathuh ba 3 ngut ki doctor ki la shah ktah ha ka jingpang Covid -19.
Na kine  u wei u dei u Doctor jong ka NEIGRIHMS Hospital, iwei i dei Doctor jong ka Civil Hospital bad iwei idei i Doctor jong ka Nazareth Hospital.
U Dr War u la iathuh ruh ba ki 31 ngut kiba la test Covid positive ha East khasi Hills District, ki kynthup ia ki 6 ngut ki briew kiba la leit ban phah sumar ha ki 2 tylli ki Hospital kata 2 ngut ki don ha Bethany Hospital bad 4 ngut ki dei ki ba phah sumar ha Robert Hospital, 2 ngut ki dei kiba na Jhalupara, uwei u dei u High risk Contact jong uwei u ba dang shu wan phai bad uwei u dei u High risk Contact jong u ba wan khawai iathoh na Greenwood Resort.
Ki 11 ngut ki dei kiba dang shu wan phai na shabar ka jylla, 5 ngut ki dei na NEIGRIHMS Hospital kynthup ia uwei u Doctor, uwei u dei u nongpang, uwei u dei u nongap pang, kawei ka dei ka high risk Contact jong jong ka briew ba khlad mynhynnin ka sngi bad uwei u dei u nongtrei ha NEIGRIHMS Hospital.
3 ngut ki dei ki High risk contact jong u briew uba wan na ka jingkhawai shongkurim na Greenwood Resort bad kine ki dei na Lumpyngngad, ha East Jaintia Hills 2 ngut kiba test Covid Positive ki dei kiba dang shu wan phai na shabar ka jylla bad ha West Jaintia Hills uwei u ba trei ha Jowai Civil Hospital bad iwei i dei i khynnah na Amlarem bad uwei u dei u ba dang wan phai na Assam.
Ha kaba kum kine ki sngi, ba ka jingpang khlam corona, ka jur palat ha ka Ri hi baroh kawei, hynrei u myntri khynnah ka sorkar India, U  Arjun Ram Meghwal, u ai jingiaroh ia uwei u jingbam Bhabhi Ji Papad bad u da ong, ba utei u dei u jingbam, uba dang biang sat, ban pyniap ia ka jingpang khlam Coronavirus.
Ha ka video, ba la sam ha ki thymmei bapher jong ki social media, u myntri khynnah jong ka  Parliamentary Affairs and Heavy industries, u iaroh shi katdei ia utei u jingbam, uba la tip kum u ‘Bhabhi ji papad’ bad u ong ba utei u jingbam, u dei uba lah ban pyniap syndon ia ka jingpang coronavirus.
Ha ka video, U Meghwal, u ai jingiaroh jur ia u trai jong katei ka kompeni, U  Sunil Bhansali bad u ong ba u kitbok, ba katei ka kompeni, kan iaid beit shakhmat, namar ba ka dei kaba la pyntrei lyngba ka skhim Atmanirbhar Bharat, ba la bei pisa da ka sorkar India.
Shillong: Ka sorkar Jylla, ka la rai ban pynlong biang da ka pakhang shnong ha ka nongbah Shillong, naduh ka shiteng synnia jong ka 26tarik haduh ka shiteng synnia jong ka 29tarik mynta u bnai.
U bah Prestone Tynsong, myntri rangbah ba ar, ka sorkar Jylla, u iathuh ba katei ka rai pakhang shnong, ka dei ban khanglad, ba kan nym don kano kano ka jing ia bit jingpang lane community spread ha ki bynta bapher jong ka nongbah Shillong.
Shillong: Mynta ka sngi, u Symbud Myntri Rangbah ka jylla, U Bah Prestone Tynsong, u iathuh ha ki lad pathai khubor, ba ka sorkar Jylla, ka la shim rai ban pynlong biang ia ka pakhang shnong, naduh ka shiteng synñia jong ka sngi u Blei kata 26 tarik u Naitung 2020 haduh ka shiteng synñia jing ka 30 tarik u Naitung 2020, khnang ba ki nongtrei jong ka koit ka khiah kin leh ia kaba donkam ban leh ia ka contact tracing.
Hynrei ia kane ka ‘Lockdown’ la iathuh ba ka shong ha ka jinglong jingman jong ka jingdon une u khniang jingpang ba lada kane ka jingpang COVID-19 ka dang kiew, ka sorkar kan nym pat pynkut ia ka pakhang shnong.
U Bah Prestone u la iathuh shuh shuh ba yn ym shah iano iano ruh ban mih shabar bad yn khang lut ia baroh ki jingtrei, ki dukan bad yn shah tang ia kito kiba donkam palat.
La iathuh ruh ba ia kane ka Lockdown, la aiti ha ka jingpyniaid jong ka Deputy Commisioner jong ka East Khasi Hills District.
U Bah Prestone Tynsong, u la kyrpad ia ki paidbah ba kin trei ryngkat bad ka sorkar khnang ba yn ym ailad ia une u khniang jingpang ban nang kiew.
La kyrpad ruh ia baroh kito ki iakynduh ia kiba ioh une u khniang jingpang ba kin wan shakhmat, ban pyntip ba ki la iakynduh ia kiba ioh pang, khnang ban ioh ban leh ia kaba donkam bad lada ki don kano kano ka contact bad kiba iohpang kin phone ha u 108 khnang ba ka bor sorkar kan ai ka jingiarap kaba donkam.
Ko bah Prestone haba ia ki kyrteng jong ki nongpang covid-19 phim iathuh kumno ngin tip lada ngi ia kynduh ia kum kita ruh.
Kumno yn tip Lada iakynduh ruh haba ngim tip dei mano kita ba ioh covid.
, ki la don ki nongpule, kiba sngew jlep bad ki la sangah da ki ktien kynthoh bapher jongki, ha ki comment ha ka facebook peij jong U Rupang.
com.
Ngin iaid leit noh tyngkhat na ka khlam corona, da ka khubor, kaba dei halor ka jingshah ujor jong u dorji suhjain, ha nongphah suh patlun poh, namar ba ka patlun ka lyngkot palat.
U Krishna Kumar Dubey, uba 48 snem ka rta, ula leit phah suh patlun poh, da ka jain kaba ar metre, kaba ula ai sha u dorji, hynrei, kaba la pynkyndit ia u, ka long ba ynda, haba la dep suh ia ka patlun poh jongu, u lap pynban ba ka lyngkot than.
U Dubey, u dei uba shong ba sah ha Bhopal jong ka Madhya Pradesh bad ula ujor sha ki pulit, halor ka jing lyngkot than katei ka patlun poh, kaba u phah suh.
Ki pulit, ki la pdiang ia ka ejahar jong U Dubey bad ki la bthah ruh, ba un leit sha kashari, ban mudui pyrshah ia utei u dorji.
phi don khubor biria, phah seh ha rupangnews@gmail.
com.
kwah pule ia ka khubor online urupang.
com, thoh ha rupangnews@gmail.
comTha mula kata ka khubor rupang mynta ka sngi.
Tangba ka biang hi tang ban pynthanda jabiengHahaha????.
Shillong: Halor ka khubor, shah ujor ejahar u dorji, ba u suh lyngkot ia ka patlun poh, ki la don bun ki nongpule kiba sngew tynnad bad tang shiteng kynta ruh ym don ki la don kiba 216 ngut bad ki jing kynthoh ruh kiba sngew pyngngad shibun ki jingmut jing pyrkhat.
Khublei iaphi ki nongpule baieid jong uRupang.
com.
Shillong: Kawei ka jingjia kaba la pynlyngngoh bad buh ruh ia ka jingsyier Mynsiem ia ki nong shong shnong ha ka shnong Wahlang kjat Shnongneng, kaba don ha ki Thain Shella kaba la sdang ban jia naduh ka 27 tarik u jylliew 2020 ha kaba ka jaka kaba don ki 11 tylli ki longing, ka la orpait bad sdang ban ngam suki suki shapoh khyndew.
Na ka liang u Acting sordar kane ka thain u bah Thom Wahlang, u iathuh ba kane ka jingorpait bad ka jingsdang ban ngam ka khyndew ka ba don kine ki 11 tylli ki longing ka la jia naduh ka 27 tarik u jylliew 2020.
U la iathuh ruh ba na kine ki 11 tylli ki longing ia ki 4 tylli ki long ing lahap ban pynkynriah noh mardor sha ing shnong, namar ba ki la don hapdeng ka jingma na ka jingngam jong kane ka khyndew.
U la ong ruh ban lait na kano kano ka jingjia ba sngewsih ia kine ki longing kiba don ha kane ka jaka, kata ia ki 7 tylli ki longing ruh yn hap ban pynkynriah noh namar ba kane ka jing orpait bad ka jingngam jong ka ne ka jaka ka dang bteng haduh mynta.
U la iathuh ruh ba na ka liang ka shnong, ka la pyntip sha ki bor kiba halor khnang ba kin lah ban shim ia ki lad ki lynti ban wad ia ka daw jong ka jingorpait bad ka jing ngam suki suki jong kane ka jaka shapoh ka khyndew.
Ka Ri Khasi jong ngi ka dei kawei napdeng ka ri kaba itynnad tam namar ka don ia ka Mei-mariang kaba itynnad, ki soh ki paid kiba thiang, ki kshaid kiba noh rymphum,ki wahduid kiba shngiam ban dih, ki syntiew ki skut kiba phuh man ka aiiom,ki jangiew jathang kiba bang, ki dieng ki siej ,ki lum ki wah kiba pyniphuh pyniphieng bad ki marpoh khyndew ba laiphewjait ban pynjawdud ia kiwei ban tuid sha ri-lum jong ngi ban kamai spah bad thap pynjot wat ia ka ri.
Ia kane ka jingitynnad la pynwandur da u nongthaw kum ka ri kaba tuid da ka dud bad ka ngap kaba kham pher na ki ri ka pyrthei.
Ka ri khasi ka dei kawei ka ri kaba riewspah bha ha ka ktien,bad ha ka kren ka khana, ha ka put ka tem, ha ka rwai ka siaw,ha ka rukom rep rukom riang,ha ka trei ka ktah,ha ka bam ka dih,kiba dei ki kolshor u mynbarim.
kawei ka thain ka ia pher na kawei pat ha ka sur kren bad ha ka rukom kynud bad kynnoh ia ka ktien na kawei pat hynrei lada ngi bishar bniah bha kaba bun hi ka iasyriem beit sha ka ktien kmie ne ktien tynrai khasi.
Kane ka pyni ba ha ka jaitbynriew hynniewtrep jong ngi ka don ia ki thain kiba pher kiba pher ha kaba ka rukom im,ka shet ka tiew bad ha ka kolshor ka iapher na kawei ka thain sha kawei pat.
Ka jingiatan tyllai ia ka burom ne ka khwan burom ha ryngkat ka mynsiem bishni hapdeng ki para nongialam jong ngi la ha ki kam saiñ hima sima,ha ki kynhun sengbhalang,ha ki kynhun niam balang, ha ka dong ka thain, ha ki shnong ki thaw,ha ki jait ki khong, ha ka ing ka sem, ka dei kawei kaba ma bha ba ngin sa shah rem noh ha kaba bun ki jingialeh thma na ka bynta ban ioh ia ka stieh iada na ka bynta ka ri baieid jong ngi.
Ki nongialam kiba stad, kiba iohi jngai, kiba ieid hok ia la ka ri kum u Tirot Sing Syiem, u Kiang Nongbah bad u Wickliffe Syiem kim ju kwah ne khwan burom hynrei ki lum ki lang ia ki paradoh parasnam ban ia pyrkhat sani lang.
Ki klet noh ia ka burom ka ijot ialade pynban ki wad lad wad lynti kumno ban jop ia ka thma ban iada ia la ka ri baieid jong ngi.
Ki shim ia ki symboh pyrkhat jong ki para nongialam bad ki kyrshan ia kaba dei,kim ju wohnia wohdong,kim ju bishni ne puhuiñ,thap pynjot,pyniap bad shetkylla para ri hynrei ki ai mynsiem ban ieng ha ka nongrim ka hok khlem kynrandien.
Katba nang mih ki sngi ki por ka jingbishni ka nang khlaiñ bor.
Ka rung ha ki dohnud jong ngi ban thap pynjot ia la ka ri.
Ka len lade ka la jah noh ka don beit sa ka malade.
Ka jingpyrkhat ia ka jingmyntoi lang ka la duh noh ka don beit sa ka myntoi shimet bad ka klet noh ia la ka ri kaba kdup ieid ia ngi.
La dei ka por ba ngin iatylli bad bret noh ia ki symbai jong ka jingiabishni ban kyntiew joit sha jrong ia la ka ri jong ngi.
Ka khwan myntoi ha ka bishni ka pynjot bad ka pyntlod bor ban nang kham pynjot shuh shuh ia ka ri baieid jong nga jong phi para ri.
Namarkata, ia ngin bret noh ia ka khwan burom bad sdang noh ban iatylli para ri ban iatreilang bad iengtyllilang bad ban dawa lang ban ioh ia ki stieh iada ia la ka ri baieid thep mynsiem jong nga jong phi ko ki para ri.
Para ri khatduh iawai! Ka ri-khasi ka dei ka ri baieid thep mynsiem jong nga jong phi.
kynmaw ba ngi dei ban ri sumar ia la ka ri ym ban die tad dor ha ki poiwir shisngi tang ban myntoi shimet khlem da pyrkhat sani ia ki longdien ki khun ki kti jong nga jong phi.
Kynmaw paradoh parasnam ba ka ri jong ngi ka donkam ia nga iaphi ban pynioh bad dawa noh mardor ia u stieh iada ka ri jong ngi lyngba ka jingiatylli bad iasnohkti da u Khyriem, u pnar, u bhoi, u war, u maram, u Lngam ba ngin ia treilang kum ki paid khasi baiar.
Shillong: Ki pulit ka East Khasi Hills District, ki la register bad pynngat  mukotduma pyrshah ia ki 35 ngut ki briew kiba la leit sha ka jingkhawai shong kurim kaba la long ha Greenwood Resort ha ki lai tylli ki kyndon ain.
Kane ka long hadien ka jingujor ejahar jong ka Deputy Commissioner ka East Khasi Hills.
Haba kren ha ki lad pathai khubor u Bah Sylvester Nongtynger,  Superintendent ki pulit jong ka East Khasi Hills District, u iathuh ba ha dien ba la ioh ia ka ejahar na ka Deputy Commissioner, ki la register ia ka ejahar ha  Sardar Police Station ia ka  Case number 159(7) 2020.
Halor ka ejahar kaba la ioh na ka Deputy Commissioner jong ka East Khasi Hills District, ka tnad pulit ka la pynngat ia ki 35 ngut ha ki lai tylli ki kyndon jong ka ain, kaba nyngkong la pynngat hapoh ka kyndon 188/34 jong ka Indian Penal Code, kaba ar katkum ka Meghalaya pandemic Disaster COVID-19 Regulation 2020 bad kaba lai, ka dei ka long katkum ka 5th Amendment 51(B) 52 disaster management act 2005.
Ka jingpynngat mukotdma kaba nyngkong hapoh ka kyndon 188 IPC, ka long ba ki la leh bym konguh ia ki kyndon ba la pynjari da ki briew jong ka sorkar kiba la shah pynkup bor.
Ka jingpynngat hapoh ka kyndon 34 IPC ka long ba ki la leh bymkonguh kum ka kynhun na ka bynta ka juh ka jingthmu.
Kawei pat ka kyndon kaba la pynngat ka long hapoh jong ka Meghalaya pandemic Disaster COVID-19 Regulation 2020, katkum kane ka long ba lada la lah ban pynshisha ba ki la pynkhein ia ki jingpynbna jong ka sorkar ki lah ban shah set phatok ryngkat ka kuna.
Kawei pat ka kyndon ka long hapoh jong ka 5th Amendment 51(B) 52 disaster management act 2005, katkum kane ka kyndon ka long ba ka jingpynshitom ka long ba ki la pynthut bad ba kim treh ban kohnguh ia ki jingpynbna jong ka sorkar pdeng bad kum juh ka sorkar jylla.
Lada lap ba ki la pynkhein ia ki kyndon ka jingpynshitom ka long ba lah ban set phatok haduh ar snem.
Shillong:Myn hynnin ka sngi, la pyndep ia ka jingleit ontep ia u Reverend Doctor Iarington Khar kongor ha u lumjingtep jong ka Balang Presbyterian ha Mawblei.
Ha kane ka sngi la sakhi ruh ia ki jing wantuid shibun ki jingsngewlem na kiba bun balang.
Kum ban shu pynkynmaw ba u Reverend Doctor Iarington Kharkongnor u la khlad noh na kane ka pyrthei ha ka 21 tarik u Naitung ha ka por 5:30 janmiet.
U Doctor Iarington I la long ruh u pastor jong ka balang presbyterian naduh u snem 1975, bad u la shongthait noh ha u snem 2008.
U la long ruh kum u Executive member jong ka National Council of Churches in India ha u snem 1978 haduh u snem 1982.
U la long ruh kum u President jong ka Laban High School naduh u snem 1977 haduh 1978 bad ruh kum u president jong ka raid lyngkhat high school naduh u snem 1990 haduh 2006 bad kum u president jong ka synod college naduh u snem 1994-1997,2002-2006.
U la long ruh u editor jong ka pateng khristan, Lympung khristan bad u dkhot jong ka Khasi Author Society.
U Pastor Iaringtorn U la thoh haduh 28 tylli ki kot, kata 26 tylli ha ka ktien khasi bad 2 tylli ha ka ktien phareng.
U pastor Iarington, u don ruh ka mynsiem ieid ri bad I da aiti lut ialade na ka bynta ka bha ka miat jong ka Ri khasi.
Namar ba u angnud bad u kwah ba ka ktien kan nang im bad ka kolshor khasi nan nang kiew, U Pastor u la thoh ia ka kot “Ka Jingim tipbriew tipblei" ha kaba u la shah jied ban long u nongthoh uba tbit ha ka thoh ka tar bad ka sorkar ka jylla ka la pynkup ia u da ka khusnam State Literary Award for Khasi Literature ha u bnai Naitung 2000.
Haba U pastor Iarington u la shongthait noh na ka kam Pastor ha u snem 2008, u la wanrah ia ka kyrteng Balang na ka Balang Presbyterian Nongtyngur sha ka Balang Presbyterian Nongthymmai.
Kum u Pastor, u la ju leit tengteng sha ki Committee Balang bad u ju iarap ha ki por ba don Sacrament ha ingmane.
Ha ka 21 tarik u Nohprah 2012 u la plie ia ka Romiwell Sone Hall (Seminar Hall) jong ka balang.
Wat hadien ba u la shongthait u dang bteng ban thoh kot bad ruh ban sumar briew bad ai dawai.
Katkum ka jingiathuh jong uwei u Rangbah Balang jong ka Nobgthymmai u la iathuh “I Pastor Iarington I long I ba sngewtynnad bha ban iathuh khana namar ki khana jong I ki long kiba sngew myllyng naduh ba I dang rit haduh ki sngi ki jinglong tymmen jong I.
I long I briew iba kren beit ia ka jingshisha bad uba don jingkitkhlieh ia ka Balang bad iba tista ban wan jingiaseng.
Man ba don jingiaseng kiba kyrpang jong ka Balang bad sha ka Pastorate I ju leit barabor.
"Ha kine ki khyndiat snem ka jingpang jingshitom jong u ka la nangjur hynrei im ju treh ban leit sha ki hospital.
Hadien ba ki khun jongu ki la iohi ba ka jingshitom jong u ka la nang hiar, ki la pyntip sha ka Balang bad na ka liang ka Balang ka la ioh lad bunsien ban wan jngoh ia u bad la wan ban ai Sacrament khatduh ia u ha ka 28 tarik u Naitung 2020.
Hynrei ha ka janmiet jong ka 21 tarik u Naitung, u kynrad u la wanshaw noh ia u ha ka por 3:30 janmiet.
U la iehnoh shadien ia ki 4 ngut ki khun,ki pyrsa kurim bad ia ki 8 ngut ki khun ksiew.
“Ka Balang ka la mad ia ka jingjia basngewsih ha ka jingduhnoh jong ka ia uwei na ki nongsharai ka Balang,kata I Rev.
Dr Iarington Kharkongor" la iathuh I Tbn.
Dr.
C.
R.
Cajee.
Shillong: Ki don sa 24 ngut kiba ioh ia ka pang khlam Coronavirus ha ka Jylla, ha ki 24 kynta ba ladep.
Kitei ki kynthup ia 22 ngut ki ha East Khasi Hills bad na kitei ki kynthup ia 9ngut ki shipai BSF, 5 ngut kiwei pat ki shipai, 8 ngut ki riew paidbah bad sa 2 ngut ha East Jaintia Hills.
Mynta baroh kiba ioh pang ha East Khasi Hills, ki long 394 ngut, ha Ri Bhoi 41 ngut, West Jaintia Hills 5 ngut, East Jaintia hills 4 ngut, West Garo Hills 15 ngut, South West Garo Hills 4 ngut, South Garo hills 2 ngut, East Garo Hills 1 bad North Garo Hills 1.
Kiba jem na ka jingpang, mynta ka sngi, ki long 3 ki shipai BSF, uwei ha Ribhoi bad uwei ha East Jaintia Hills.
Baroh kiba la jem, ki long 87 ngut bad kiba iap, ki long 4 ngut.
Shillong:U CEM ka KHADC u bah Titos tarwell Chyne, u la iathuh ba ha ka jingialang jong ka EC kaba la long myn hynnin ka sngi, ki la shim ia ka rai ban ym ai jing mynjur na ka bynta ban shna ia ka lynti rel, ka ban shna na Byrnihat shaduh lailad Ri Bhoi District.
Haba iakren bad ki lad pathai khubor, u CEM ka KHADC u bah  Titostarwell Chyne, u iathuh ba ki la ioh ia ka shithi ha ka 9tarik u Naitung 2020 ba na ka tnad Transport kaba la thoh lyngba ka Deputy Commissioner jong ka  Ri Bhoi District, ban pan biang ia ka jing mynjur  na ka KHADC ha ka jingiadei bad ka lynti rel ha Byrnihat.
U iathuh ruh hadien ba ki la mih bun ki jingpyrshah na ki paidbah bad na ki sengbhalang ia ka jingthmu ban shna ia ka lynti rel bad kumta ia mynta hi ka KHADC  kan ym pat lah ban ai ia ka jingmynjur bad u la iathuh ruh ba ki pan ia ka jingmynjur, na ka bynta jingpan jaka (land acqusition) na ka bynta ka New BG Railway Line na  Byrnihat shaduh  Lailad.
Ha kane ka jingialang la shim ruh ia ka rai ban mang pisa kaba long T.
36 hajar ia ki skul bym ioh jingiarap na kum ki skul Mission ki bym ioh jingiarap na ka sorkar.
U bah Titostarwell u la ong ba  ha ka dorbar mang tyngka kaba la dep, ym shem la don kano kano ka jingpynmang Pisa na ka bynta ka tnad pule puthi jong ka KHADC, hynrei mynta ka sngi ka la shim ia ka rai ban ai jingiarap na  ka KHADC na ka bynta ki skul ki bym ju ioh ki jingiarap  na ka Sorkar.
La iakren ruh halor ki iew kiba hap hapoh ka jingpeit jong ka KHADC kum ka Iew Byrni hat bad Laitlyngkot ban kham  pynbha bad pynheh,ha kaba iadei bad ka iew ka ba la thmu ban buh ha Mawlai Mawroh, u CEM u la iathuh ba la aiti ha u EM Incharge ban leh ia kaba donkam bad kane ka tnad  kan khmih bniah bad  ban leh ia kaba donkam khnang  ba  kan ym don kano kano ka jingsngewthuh bakla na ka paidbah khamtam na ka  Mawlai Town Dorbar.
Halor ka tnad Forest ban kham peitbniah halor kane ka bynta la thaw ia ka tnad ba thymmai  ka Social  Forestry Branch; kane ka tnad ka long ban peit bniah halor ban thung dieng ban pynroi ia ka kam thung dieng ban pynshlur ia ki community forest bad ki law adong bad ban ai jingiarap na ka Council kane ka tnad ka long ruh  ban ai ka jingiarap bad ban iada ia ka mariang.
Ha India, ki don  49,000 ngut kiba ioh pang khlam ha ki 24 kynta ba ladep bad na kitei ki kynthup ia ki 740 ngut kiba iap.
Ka tnat ka koit ka khiah ka sorkar India, ka iathuh ba ki don  49,310 ngut kiba ioh pang bad baroh kiba ioh pang, ki la poi mynta sha ka  12,87,945.
Kiba dang shah sumar, ki long  4,40,135 bad kiba la jem na ka jingpang, ki long  8,17,208, katba kiba iap, ki la poi sha ka  30,061ngut, lyngba ka jingiap sa ki 740ngut ha ki 24 kynta ba ladep.
Ha Brazil, ki don  59,961ngut kiba ioh pang corona ha ka sngi palei bad ka dei ha ka sien kaba ar, kaba iai bteng ar sngi kynthih, ba katei ka jingpang kan kiew bha ha katei ka Ri.
Ki don mynta 2.
3 million ngut, kiba ioh ia katei ka jingpang corona ha katei ka Ri bad kaba wan ba ar ia ka America, kaba don 4 million ngut ki nongpang.
La iathuh ruh ba ki don 1,311 ngut kiba iap ha Brazil, ha ki 24 kynta ba lade bad baroh kiba iap, ki la poi sha ka  84,000 ngut ha katei ka ri.
Ha United States, ki don 1,000 ngut kiba iap na ka khlam corona bad katei ka iai bteng, haduh lai sngi kynthih.
Ha ka sngi balang, ki don 1,135 ngut kiba iap, ha ka sngi hat majai, ki don 1,141 ngut kiba iap.
Ki don baroh 40 lak ngut kiba ioh pang khlam corona ha USA bad kaba la pyni, ia ka jingma kaba khraw ia ka jingpur stet ka jingpang ha katei ka Ri.
Kiba ioh pang thymmai ha US, ki long 76,570ngut, ong ka khubor jong ka   Johns Hopkins University.
Shillong: U James K Sangma, myntri bor ding ka sorkar Jylla, u don mynta ha ka jing shong marwei ha ka Corona Centre ha Tura.
Katei ka dei hadien ba u nongniah kali jongu, ula ioh ia katei ka jingpang khlam corona.
La iathuh ba U James bad ki dkhot jong ka iing jongu, ki la phah test ialade, hynnin ka sngi, na bynta katei ka khlam Corona bad la sngewthuh ba kim shym don satia ia katei ka jingpang, wat la katta, la iathuh ba ki la leh ia ka RT PCR Test bad ia ka jingtip kaba shai, ki dang ap.
La pynlong ia ka jingthang briew paidbah, kaba haduh 50 ngut ha kajuh ka por ha ka nongbah Hyderabad bad katei ka long, namar ba kim don shuh ki kali kit met iap kiba biang bad ba kim don shuh ruh, ki nongthang met iap.
Kitei ki 50 ngut, la iathuh ba ki dei kiba ioh ia ka pang khlam coronavirus.
Ka tnat jong ka koit ka khiah ka sorkar Telangana, ka kam ba kitei ki dei kiba iap, na ka bynta lai sngi kynthih bad kim dei satia kiba iap, ha kajuh ka sngi, tangba la thang lang shi jaka bad ha kajuh ka sngi, namar ba kim don shuh ki nongthang kiba lah ban thang  briew man ka sngi.
Ha ka jingiakhun ia kane ka khlam Corona, ngi iohi, ba dei tang U Ma Lahkmen Rymbui, u myntri kam poh iing bad U MLA jong ka Amlarem, u bym treh ban buhrieh ia ki jingshisha.
Halor kane ka mat, ki heh jong kane ka sorkar, ki ia buhrieh khop ia ki kyrteng, ba kynthup ia U Conrad Sangma, Prestone Tynsong, AL Hek;  hynrei u myntri kam poh iing,  uba ju sei shabar ia ki kam runar  bad hangne ruh u  iathuh beit thik ia ki shnong jong ki 3ngut kiba pang ha ka Constituency jongu, ia ki dukan ba ki don, la ki dei ki dukan sha, ki dukan khap shniuh bad kiwei.
Lyngba katei ka jing shisha, kito kiba ju leit sha kitei ki dukan, ki la sngewthuh ban leit phah sumar kyrkieh ialade, ki la kynmaw mynno ba ki leit rung ha kitei ki dukan bad kumta ter ter bad katei ka dei ka lynti ban iakhun ia ka khlam corona, ha kaba ym donkam ban leit wad ia u nongpang, hynrei, u nongpang, un leit hi sha ki jaka sumar, namar ba ym don uwei ruh uba kwah ban iap ne ban pang.
U myntri rangbah ba ar, ha ki khyndiat sngi ba ladep, u kynnoh ba ka Congress, ka kren politiks, haba ka kwah ban tip ia ki kyrteng jong kitei kiba pang khlam corona; hynrei ka jingleh jong u myntri kam poh iing, ka la biang bad ka la shai kdar bad u paidlang ka Amlarem, ula dei ban thab kti, ban tied  shamoit ne tied pliang, kum ka jing ai khublei ia U MLA jongki, uba hok bad uba shai.
Ka jingai jingtip jong U MLA ka Amlarem, khlem pep, kin don ki ban ong, ba u pynbudnam ia ki nongpang, ba u pynsniew iew ia kitei ki dukan jong kitei ki lai ngut, hynrei u myntri, u sngewthuh ba ha syndah jong kitei ki laingut, ki don da ki phew bad ki spah ngut, ki ban pyn saphret ia katei ka jingpang bad kumta, ka bha ba iathuh ia ki lai ngut, ba kin nym iap sa ki spah ngut kiwei pat.
Ha Shillong, haduh mynta, ngim tip, haei ki sah ki nong iathoh, kiba la pynkhein ia ki ain jong ka sorkar Jylla,  ngim tip, ia kiwei pat kiba ioh pang ruh, ki sah haei bad ngi shu tip toi, ba don ka jingkhang shnong, ha ki katto katne ki bynta jong ka nongbah bad lait nangta, ngim tip  eiei shuh satia.
Ka jing ai khublei, ka leit  namarkata sha u myntri kam poh iing ka sorkar Jylla bad nalorkata,   ka don sa kawei ka phang bad kata ka long ba ki trai shnong jong ka thain Amlarem (khlem da ap ia ka sorkar) ki dei ban ia tih tyllong khohreh, naei ka wan mih katei ka jingpang iabit, namar ba kiba ioh ia ka, kim dei kiba shang shnong bad katei ka dei ka bynta kaba sngewkhia shi katdei bad ka donkam ia ka jubab kaba kyrkieh.
Kawei ka briew, kaba 67 snem ka rta, ka la khlad noh, na ka jingpang khlam Covid mynta ka miet bad katei ka dei kaba shah sumar ha NEIGHRIMS, Shillong, ong ka khubor.
La iathuh ba ka khun jong katei ka longkmie ruh, ka la ioh ia katei ka jingpang khlam covid 19.
Shillong: Ka tnat jong ka koit ka khiah ka sorkar Jylla, ka iathuh ba uwei u doktor rangbah, uba dei  u Anesthosiologist, ha civil hospital, ula ioh pang khlam Covid 19, hynnin ka sngi.
Utei u doktor, u iabit jingpang na uwei u nongpang, uba la shitom jur, ha ka jaka sumar ia ki nongpang Covid 19 bad uba la khlad noh, hadien, ba la kynriah ia u sha NEIGHRIMS, Shillong.
La iathuh ba une u doktor, u da ia kynduh briew satia ha ki khyndiat sngi ba ladep, hynrei, la iathuh ba ia ka jingpeit nongpang ia kiba nabar, yn khang, ha ka 24tarik Naitung 2020.
Ym dei tang katta, hynrei ia kito kiba wan phai sha ka Jylla, lane kiba nabar, yn nym test satia ha Civil Hospital, ha ka 24tarik Naitung 2020, ong shuh ka khubor.
Shillong: Ka ophis jong ka tnat khlaw, lane ka Forest Management Building, kaba don ha Lachumiere, Shillong, ka la khang ia mynta shipor, hadien ba ka don ka jingsuba, ba wei u nongtrei, ula ioh ia ka jingpang Covid 19.
“Namar ba ka dei ka kaba dan shu suda, kumta ki ophisar bad ki nongtrei jong katei ka tnat, ki la don ha ka jing shong kyrpang ialade, tad haduh ban da pynthikna ia ka jinglong jingman jong utei u nongtrei bad haduh ban da pynkhuid bha ia katei ka iing baroh kawei: ong U bah YS Shullai, Principal Chief Conservator of Forests & HoFF, haba pyntip sha U Principal Secretary, uba peit ia ka Forests & Environment mynta ka sngi.
La iathuh ba utei u nongtrei lower division clerk, ula leit sha ka Lad mawreng, East Khasi Hills, na bynta ka kam ban iarap ia kiba don ha ka kam Covid 19 bad ula leit trei biang, ha ka 22tarik mynta u bnai bad la ong ba nalor ba um don ha ka met kaba koit ba khiah, nangta, ula iakhleh bad kiwei ruh ki nongtrei ha katei ka jaka trei.
Katei ka jaka trei, ka kynthup ia ki saw tylli ki Division, ka Territorial Division, Wildlife Division, Training Division bad ka East Khasi Hills Social Forestry Division.
La iathuh ba ka East Khasi Hills Social Forestry Divison, ka la pyntip sha ki bor District, halor katei ka jingjia, ong shuh ka shithi, jong U bah Shullai sha U Principal Secretary jong katei ka tnat.
Shillong: Da ka jingiaibteng ka jingban jong ka khlam Covid19 ha ki shnong bad ki kyntoit jong ngi, ka SKJCLF ka khot ia baroh ki riewngeit ban iashimbynta ha ka “Sngi jong ka Jingiaduwai bad shah jingit lang na ka bynta ka jingpynkhiah U Blei" ha ka Sngi U Trai 26tarik u Naitung 2020 naduh 6baje mynstep haduh 6baje janmiet.
Yn sa pyni ha ki TV-shnong ia ka jingiaseng kaba kyrpang ha ka por 7baje janmiet.
Ha kano kano ka por ha kane ka sngi, ki riewngeit bad Balang ki lah ban iashimbynta ha kane ka prokram da kaba kyntiew ia ki jingduwai ba kyrpang na ka bynta ka jingisnei bad jingpynkhiah U Blei – ha ka jingialong kawei ryngkat bad ki riewngeit kylleng ka ri jong ngi.
Na ka bynta kito ki riewngeit kiba don ka jingpynkynduh bad jingkhot ban duwai bad shah jingit, ki lah ban leh ia kata ha kano kano ka por kaba biang ia ki.
Ka Forum ka sngew ba kum ka Balang bad ki briew jong U Blei, la khot ia ngi ban wad ia ka khmat jong U bad ban duwai.
Ha ka por kaba donkam ia ngi ban ia pajih iwei na iwei pat ha ka doh, ka long kaba donkam eh ba ngin don ka jingiajan hapdeng jong ngi ha ka mynsiem, da kaba ngi ia duwai bad ia long lang ha ki por jong ki jingeh bad jingialeh.
“Ngi pynpaw ki jingsngewnguh bakhraw ia kito baroh kiba la pha ia la ka jingim, don ruh napdeng jong ki ba la khlad noh ha kaba ai ia ka jingshakri jong ki.
Ngi phah ia ki jingsngewlem sha kito ki longiing longsem kiba la duh noh ia la ki baieit ba thoin ha kane ka khlam, bad ngi duwai na ka bynta ka jingpynkhiah bad jingisnei U Blei ia kito baroh kiba la shah ktah ha une u khniang jingpang" ong ka kyrwoh.
“To ngin duwai ba ka jingsaphriang une u khniang jingpang kan sangeh noh, bad ruh na ka bynta kito baroh kiba don hapdeng ka jingsumar bad kiba don hapdeng ka jingshong pynkyrpang jong ki na ka bynta ka jingiada ialade bad ia kiwei.
Ngin duwai na ka bynta ki nongtrei ka koit ka khiah bad kito kiba pha ia la ka jingim na ka bynta ka jingshakri ha kine ki por".
Ka kyrwoh ka ong shuh shuh ba yn duwai na ka bynta ka Sorkar bad ki bor pyniaid baroh ban ai ia ka jingshakri jong ki da ka jingtrei hok, ka jingstad, bad ka jingryntih jong ka ain; ha kajuh ka por ruh ba kin don ka jingieit ia ki briew bad ki shnong ha ka ri jong ngi bad ha kylleng ki jaka de bad yn duwai na ka bynta ialade ba ngin lah ban ai ka jingshakri kaba bha tam, ban ia peit lem ia ka jingdonkam jong kiwei, ban iarap ia kiwei da ka mynsiem kaba kylluid, ka mynsiem kaba shlur kaba dap da ka jingstad bad ka jingieit.
Kan bha lada pyniaid daka YouTube khnang ban iohi lut baroh kiba shim bynta ruh….
Ka sorkar Meghalaya ka la dei ban rah ha ka dorbar Assembly ia kawei ka mat thymmai ban iatai, kata ka long kumno yn leh ia kito kiba ju kynthoh sniew bad ba ju kren bein para jaitbynriew.
Ngi la ju iohi ha ki facebook ba ki don ki khasi kiba isih ia ki para khasi da kaba ki ju kynthoh da ki ktien sniew bad khlem akor.
Kiba kum kita imat ki sngewtynnad eh ban ialeh thma para khasi; bad ba ki kwah ban ka ri khasi kan nang rit suki suki.
Ngi la ju iohi ia ki briew kiba bang tang ban kynthoh sniew bad pynjah burom ia kiwei.
Ym tang ia ki riew paidbah hynrei ngi iohi ba ki kynthoh sniew bad thad wat ia ki minister sorkar.
Ngi ki riewwtymmen te ngim kwah ban iohi ia ki ktien khlem akor ba mih na ki riew khlem akor.
Kaba kham ma shuh shuh ka long ba ki la iai mih kita ki padiah khlem baiwai, kiba shu kynnoh kulmar ia ki paradoh para snam da ki ktien kiba sniew ba ka imlang sahlang kam lah ban pdiang.
Tang ha kine ki bnai corona ruh ngi la iohi bun ngut ki khasi kiba kynnoh khlem daw ia ki Lyngngam da kaba ki ong, “lyngngam bam briew".
Lada kita kiba kynnoh kumta ki lah ban pynshisha ia ka kyrteng jong u nongbam, uba shah bam, ka tarik bad ka jaka bam te ym leilei.
Hynrei lada kim lah ban pynshisha ka mut ba ki kwah eh ban ialeh thma para khasi; bad khlem artatien kan poi ka por ba shi bynta ka khyndew jong ka ri khasi kan syntuid noh sha sepngi khlem slap.
Te ha shuwa ba kan jia ka thma para khasi bad ba ka khyndew kan syntuid noh shathie sha sepngi, hato kam bha mo ba ka sorkar kan iakren bad iatai sani bha ha ka dorbar Legislative assembly ba ia kiba ju kynthoh khlem akor bad kiba ju kren bein ia kiwei dei ban kem, set patok bad shain kuna.
lada ka sorkar kam lah ban teh lakam, kitei kiba nga la ong kin sa urlong shisha ha kawei ka sngi.
Nongpoh: Ki ar-ngut ki nongtrei ka National Highway Authority of India (NHAI) kiba la mynsaw jur na ka jingshah syllad ha kawei ka trok, ki la khlad noh hynnin hi ka miet ha Nongpoh Civil Hospital.
Lah ruh ban kdew hangne, ba hynnin ka miet ha ka por 7 baje eiei mynmiet, ki la don artylli ki kali ka NHAI, ki la shah syllad ha kawei ka trok kaba don ia u number ML-04- bad ha katei ka jingjia, ki la don lai ngut ki nongtrei ka NHAI, ki la mynsaw jur bad kitei ki arngut, ki la khlad noh namar ba la jur palat ka jingmynsaw.
Shillong:U Bah Ernest Mawrie, President ka Bharatiya Janata Party, jong ka Meghalaya, ula pynpaw ia ka jingsngew diaw mynsiem jongu, halor ka jing iai bteng jong ka jingkhang ka tnat shang pyrthei ha ka Jylla, na kane ka jingiai bteng ka jingkhang jong ka sorkar Jylla.
U bah Mawrie, ula iakren ia katei ka mat, ha ka jing iakren da ka video conferencing bad U JP Nadda, President jong ka seng BJP, uba iakren bad ki nongialam jong ka seng BJP ha ka Jylla mynta ka sngi.
U Bah Mawrie, u iathuh ba ha ka jing iakhun ia kane ka khlam covid 19, ka seng BJP, ka la sam ia 44687 song ki jingbam, sa 1,10,800 ki jingsop khmat bad 18,300 bitor ki jingsait kti sha kito kiba donkam eh.
Ha ka jingiakren U bah Mawrie, ula pynpaw ia ka jingsngew khia, halor ka jingkhang ka tnat shangkai pyrthei bad u kwah ia ki nongialam ka sorkar India, ba kin shimti ban peit ba kan plie noh katei ka lain treikam.
U Nada, u ai jingiaroh ia ka seng, kaba iarap ia kiba donkam ha kane ka pakhang shnong bad u ai jingiaroh ia ki nongtrei jong kane ka seng, kiba pyn iasnoh ia ki paidbah, lyngba ka ‘sampark abhiyan’ bad ula iathuh ruh halor ka jing myntoi jong ka skhim Atmanirbhar Bharat, kaba la pynbna da U Narendra Modi, myntri rangbahduh ka Ri bad U Nada, u sngew kmen shibun, ia ki paidbah ka Jylla, ha kaba ki la jer kyrteng da U Khaw Modi ia u khaw, uba la sam na ki dukan reshon.
U JP Nadda, ula pynsngew ruh ba ha kane ka pakhang shnong, kam don kano kano ka seng sain pyrthei, kaba mih shakhmat, hynrei, baroh ki don ha ki kamra AC jongki, lait noh tang ki dkhot ka BJP, kiba leit ban iarap ia ki paidbah.
U Ram Madhav, National General Secretary jong ka seng BJP,ula pynsngew ia ki nongialam jong ka seng ha ka Jylla, ba kin pynkhlain ia ki jingtrei kam jong ka seng, ba kin lah ban shakri bha ia ki paidbah kiba donkam.
Shillong: Ki nongpule jong U Rupang.
com, ki la jop thiaw ha kane ka kynti bad kata ka long ba ka jingkwah jongki, ban ia test paidbah, halor ka jingdon jong ka khlam corona, ka la trei kam, namar ba ka sorkar Jylla, ka la rai ban sdang noh ia ka jingtest paidbah.
Ha ka jing kyntip, kaba la pynmih ha ki khyndiat sngi ba ladep, ki nong pule jong U Rupang.
com, ki don 886 ngut kiba kwah ban ia test paidbah lane 85 percent, katba ki don 86 ngut ki bym kwah lane 8 percent bad nangta, ki don sa 73 vote lane 7 percent, ki bym lah rai.
Baroh kiba vote haduh mynta ka sngi, ki long 1,045 vote.
Na ka liang U Rupang.
com, u ai khublei ia ki nongpule baieid jongngi, ba ki la shim ia ka rai, kaba ka sorkar ruh ka iahap jingmut.
Shillong: Ka Hynniewtrep Youth Council (HYC) Jaiñtia Hills ka dawa panmap hapoh 24kynta ia u Banshkem Martin Jyrwa halor ka jingkynthoh bym shong nongrim jong u ia ki paidbah Jaintia ha social media.
Katkum katei ka jingkynthoh u tei u briew; ka seng kan nym lah ban pdiang da lei lei ruh ia kum kitei ki jingkynthoh kiba ktah shikatdei eh ia burom ijot jong ka Ri bad jaidbynriew baroh kawei namarkata lada u tei u briew um nym pan map hapoh 24 kynta ka seng kan leh da kaba tyngeh.
Ka seng ka kyntu ruh ia ki nongpyndonkam social media ba kim dei ban kynthoh khlem nongrim iano iano ruh ha social Media namar ka jingkynthoh khlem nongrim kam nym lah ban tei iaka imlang sahlang namarkata ha shwa ban kynthoh iano iano dei ban don la ka nongrim lym kumta lada ka seng ka lap ia kino kino ki ba kynthoh kulmar kaba ktah iaka imlang sahlang ka seng kam nym aili, ong ka kyrwoh khubor na.
Shillong: Ka sorkar Jylla, ka la rai ban sdang noh ia ka jing test paidbah, ha kaba iadei bad u khniang jingpang  Covid 19.
U bah Prestone Tynsong, myntri rangbah ba ar ka sorkar Jylla, u iathuh ba ka jing ia lang kaba mynta ka sngi, ka la rai ban pyniaid ia ka jingtest ha ki 71 tylli ki jaka, na ka bynta ban test ia ki paidbah, na bynta katei ka khlam covid 19.
Haduh mynta, ia ka jingtest paidbah, la dep leh ha Umpling, Khanapara, Nongmensong napdeng kiwei pat ki jaka.
Ka khubor jong ka India Today, ka iathuh ba ka China, ka la nang kynriah noh ialade na u  Line of Actual Control (LAC) ha eastern Ladakh, hynrei haduh mynta kam treh ban kynran dien na  ki bynta jong ka pung Pangong Tso bad na  Gogra Post.
Haduh mynta, la iathuh ba ka China, kam shym la kynran satia ialade na ki bynta jong ka  Pangong Tso bad na Gogra Post bad la iathuh ba mynta, ka la kam trai biang ia kitei ki jaka.
Ha kaba iadei bad ka thain Hot Springs, la iathuh ba ka China, ka la kynran dien bad kan dang iai bteng ban kynriah mynta ka sngi ruh.
Nga kum uwei na ki nongjaintia lane pnar/synteng nga don kata ka jingsngewkhia halor ki don ki khun samla ka ri khasi jongngi hakaban comments haki social media katba mon khlem da pyrkhat iakaba dei ne kabym dei kaba ktah mationg iakiwei ki jaitbynriew lane iaka shnong ka thawHa kum kane ka por la don uwei u briew uba Kyrteng BANSKHEM MARTIN JYRWA ula koment hakawei na ki social media da kaba beiñ iangi ki nongjaintia /pnar/synteng daki kyntien kiba ktah bad pynmong iangi ki nongjaintia halor kata ngi lyngba kane ka khubor na u Rupang.
Ngi dawa na u ban Panmap shisyndon ha ki news channel ne lyngba ki kotkubor lane pynbeit iaki tei ki kyntien kiba u kren pyrshah iangi ki nong jaintia hapoh 48kynta lymkumta ngin iaid katkum ba shah ka aiñ pyrshah ia u.
Na uwei na ki nongjaintia ba sngewmong halor kane ka jingkynthoh ka jong u.
wadbor shullet.
Ka la mih biang ka jing batai jong ki stad saian bad kata ka long ba ka pang khlam coronavirus, ka dei ka jingpang kaba her ha ka lyer (airborne disease) bad ka dei na kata, kaba rung sha kiwei pat ki briew, lyngba katei ka jynhaw lane u khniang jingpang, uba mih na u nongpang bad leit rung sha uwei pat uba koit ba khiah.
Kitei ki stad ki iathuh ba haba u briew uba pang, u jyrhoh lane u synriah, kumta katei ka jingpang, kaba mih na ka shyntur lane na ka khmut jongu, ka her bad leit rung sha uwei pat uba dang ring bad pynhiar mynsiem ialade.
Katei ka dei ka jingtih bniah, da ka  University of Nebraska bad kaba pyni ba ka lyer kaba mih na ka kamra, kaba u don u nongpang corona, ka wan da kajuh ka jing jaboh, ha ka pliang, kaba la buh ha kawei pat ka kamra, kaba mar ia syndah bad ka kamra ba u don u nongpang corona.
Lyngba katei ka jingshem, la shim namarkata, ba ka jing iabit jong katei ka jingpang, haba ka her ha ka lyer lane ka haw haw, kan lah ban saphred sha palat ka jingkhein kaba hynriew phut, na kaba la buh kyndon, da ka tnat ka koit ka khiah ha ka pyrthei ha kine ki sngi.
Shillong: Ka Hynniewtrep Youth Council (HYC) War Jaintia Circle ka dap da ka jingsngewkhia jur halor ka jingiohlad u khñiang jingpang COVID-19 ban bsuh khlieh ha thaiñ War Jaintia.
Katei ka seng, ka ong ba kine kiei  ki wan jia kumne lehse ka dei na ka jingtlot ki bor ba dei peit bad kumjuh ruh naka jinglait laiñ ki nongkhaiii tuh lyngba ka khappud India bad Bangladesh kumba la sakhi haki lad pathai khubor ba hakine ki shisngi ar sngi bala ioh kem iaki nongkhaiii tuh daki VDP shnong Muktapur.
Kumta ka seng ka pynrem jur iaki bor ba dei peit halor ka jingbymlah jongki ban teh lakam iaka tei ka kam khaiï tuh bar ri hapdeng kat kane ka siaw ka san ba ka pyrthei baroh ka wei ka mad iaka nemsniew.
Ka seng ka suba jur ba ba katei ka jingkhaii tuh ka lah ban don jingiadei hapdeng ki nongkhaiii bad ki briew kiba don haka bor lymda kumta kumno kitei ki nongkhaiii tuh ki iohlad ban shalan iaki martuh sha Bangladesh?Kaba i phylla ka long, kumno kitei ki mar ba shalan na India sha Bangladesh bad kumjuh na Bangladesh sha India bala kit bad iaid lyngba ka surok Jowai-Muktapur, Jowai-Dawki, lyngba ka Amlarem bad kumjuh Khliehriat-Muktapur lyngba ka borkhat ki iaid aram khlem jingpynwit iaki ha lynti syngkien.
Ki pulit ba duty miet bad sngi ki leh aiu ha Amlarem bad KhliehriatHa kajuh ka por ka seng ka kyntu ia ka sorkar jylla ba ka dei ban pyntip paidbah ia ki kyrteng ki briew ba ioh positive case ha War Jaintia khnang kino kino ki briew ka thaiñ kiba ia kynduh bad kito ki ba ioh positive kin tip ban iada ialade.
Ka seng ka kyntu ruh iaki briew ka thaiñ bakim dei ban khih khohreh halor katei ka jingpang khlam hynrei kaei kaba dei ban leh ka long ban kohnguh sneng iaki hukum ka tnad jong ka koit ka khiah khnang ban lah ban iada dalade ialade ban lait nakatei ka jingpang Khlam.
Shillong: Ka khlam corona, ka la nang kiew stet ha ka Jylla bad haduh mynta ka step, kiba ioh thymmai, ki long 19 ngut bad kitei ki kynthup ia 13 ngut ki BSF, kiba don ha East Khasi Hills.
3 ngut ha West Garo hills bad sa 3 ngut ha South west garo hills.
Baroh kiba ioh pang haduh mynta ka sngi, ki la poi sha ka 452 ngut bad ha East Khasi Hills  ki don 379 ngut, ha Ri Bhoi 42 ngut, ha West Jaintia Hills 05, ha East Jaintia Hills 3, West Garo Hills 15, South West Garo Hills 4, South Garo Hills 2, East Garo Hills 1, North Garo hills 1.
Baroh kiba la jem, ki poi sha ka 78ngut bad kiba iap, ki long 4 ngut.
Hynnin ka sngi, ka dei ka sngi, ha kaba ka jingpang khlam corona ka jur bha, ha kaba ki don  45,720 ngut kiba ioh ia katei ka jingpang ha India bad mynta kiba ioh ia katei ka jingpang, ki la poi baroh sha ka  12 lak ngut, katba ka jingiap, ka long  29,861 baroh, da ka jingiap jong ki 1,129 hynnin ka sngi.
Ka tnat ka koit ka khiah ka sorkar India, ka iathuh ba kito kiba ioh ia katei ka jingpang, ki long  12,38,635 bad mynta ki don  4,26,167 kiba dang shah sumar bad sa  7,82,606 ngut kiba la jem na katei ka jingpang.
Ki don hynnin ka sngi, kiba iap 444 ngut ha Tamil Nadu, na ka khlam Covid 19.
Ha America, kiba iap hynnin ka sngi, ki long 1,000 ngut na ka khlam coronavirus bad ka jingiap ka kiew bha ha ki jylla jong ka  Alabama, Nevada bad Texas.
Ka Manipur, kan pyntrei kam ia ka pakhang shnong, na  ka bynta 14 sngi kynthih, kaba sdang naduh ka por 2baje mynta ka nohsngi, na ka daw jong ka jing nang kiew ka khlam covid ha katei ka jylla, ong U  N Biren Singh, myntri rangbah katei ka Jylla.
Sa 972 ngut, ki don kiba ioh ia ka khlam covid 19 hynnin ka sngi.
Mynta baroh kiba ioh pang khlam, ki la poi sha ka  27,744 ngut ha Assam.
Na kitei ki 972 ngut, ki don 354 ngut kiba ioh pang na Kamrup Metro District bad sa 51 ngut ki dei na Jorhat District, ong U Himanta Biswa Sarma, myntri ka koit ka khiah ka Assam.
Mynta kiba don ia katei ka jingpang, ki don baroh  8,325 ngut bad 19,350 ngut kiba la mih na ki jaka sumar bapher.
Kiba iap, ki don hynnin ka sngi, arngut bad baroh kiba iap, ki la poi sha ka 66ngut.
Shillong: U Director of Health Services u Dr.
Aman Waru la ong ba ki nongkyndong kim dei ban sngew ba ka jingpang covid-19 ka dei tang ia ki nongsor.
“Ki nongkyndong kim dei ban sngew ba ka jingpang Covid-19 ka dei tang ia ki nongsor", ong u Dr.
War haba ia kren bad ki nongthohkhubor myn ha ka sngi balang jong ka taïew.
U Dr.
War u la ong ba haduh mynta ki dang bun ki bym bud beit bud ryntih ia ki kyndon jong ka tnat ka koit ka khiah bad wat ha ïing ïap briew ruh ki pynkheiñ kyndon bad ki dang leit palat ia ka 20 ngut kumba la buh.
Utei u Doktor rangbah ka sorkar u la ong ba ki paidbah kim dei ban kheiñ sting naba ka jingpang Covid-19 ka stet bha ban ia bit iwei na iwei pat.
“Haba phi donkam ban mih shabar, mih da ka jingkitkhlieh , mih shabar tang ha ka por ba phi donkam eh bad haba mih ruh bud katkum ki kyndon" u la ong.
Utei u doktor u la iathuh ruh ba mynta ka sorkar ka dang lah ban tehlakam hynrei lada jai ba ka wan shisha kum ka eriong ( wave) ka sorkar kan ym lah leh eiei shuh.
Ka Liverpool, ka la ioh rah ia ka thong jong ka jing ialehkai  jong ka English Premier League, da kaba ka la pynliem hynnin ka miet ia ka Chelsea, da 5-3, ha ka jingialehkai ha Anfield.
U Naby Keita, ula ioh ban thep ia ka kol kaba nyngkong, hadien kata, ula bteng sa U  Trent Alexander-Arnold bad hadien kata, ula pynbud sa U  Georginio Wijnaldum, hynrei ha shwa ba kan kut ka kylla step, ula ioh pynphai U  Olivier Giroud shi kol, na ka liang jong ka Chelsea.
U Roberto Firmino, ioh thep biang sa shi kol ha ka kylla miet, hynrei, ula ioh pynphai sa U  Tammy Abraham na ka liang ka Chelsea bad U Christian Pulisic, hynrei ka kol jong U  Alex Oxlade-Chamberlain, ka la ai ia ka jingjop ba pura ia ka Liverpool.
Ka Liverpool, ka jop 18 sien ha ki jingialehkai ha la iing bad ka ia khaid shisien pyrshah ia ka Burnley da 1-1 ha ka jingialehkai mynta u bnai bad mynta ka ioh  96 point.
Ka Chelsea, ka ioh 63 point bad ka donkam sa shi point ba kan ioh ha ka jing iakhun jongka ka ban sa long pyrshah ia ka  Wolverhampton Wanderers, ba kan ioh rung sha ka  Champions League.
Katba ki Ri jong ka pyrthei baroh kawei ki ia bunkam ha kaba wad ia u dawai ban sumar ia ka jingpang Coronavirus, bad haduh mynta ym pat don kawei ruh ka Ri ha ka pyrthei ka ba la shem tikna ia ki dawai ban pynkoit bad pynduh ia u Coronavirus kumta ka dang pynlong ia ki stad wadbniah ki Ri jong ka pyrthei baroh ban ia bunkam ha kaba wad ia u ne u dawai.
Bad bun ngi sngewduh jingkyrmen bha halor kane ka ka jingpang khlam.
Hynrei kaba phylla bad kaba ngim lah ban shemphang satia ka long wat hapdeng ka jingbym pat shem tikna ki Ri ka pyrthei ia u dawai.
Hynrei bun pat kiba la koit ban ia kiba dang pang haba ia nujor na baroh kiba la mad ia kane ka jingpang khlam.
Kat kum ka jingkhein ha ka pyrthei baroh kawei ka long kumne:-Total case – 15,165,863Death – 621,323Recovered – 9,166,081Total active case- 5,999,782Kane ka pynpaw shai ba dei ki kambah ba U Blei u leh ha ka pyrthei baroh kawei.
Me long ka jaka rieh jong nga, Me la map ia ki jingbymman ki briew jong Me.
(Jingrwai Salm).
Nongpoh: Ka Hynniewtrep Youth’s Council, Ri Bhoi District, ka la pynpaw ia ka jingbitar kaba jur, halor ka jingkyrshan bar jylla da uwei u briew na kawei ka shnong hapoh ka thain Umroi, namar ka jingkyrshan jong u ia u bar jylla (Saiful Ali) u bar Jylla uba la ioh ia ka khlam COVID-19 bad uba la kren tohmet ia kawei ka longkmie kaba dei ruh ka nongtrei hapoh ka Bhoirymbong CHC.
Ka nongrim kaba la pynlong ia ki dkhot ka HYC bad kin pynrem jur halor katei ka jingkren tohmet da utei u briew ia katei ka Longkmie, ka dei hadien ba ki la iohsngew ia ka jingkren bad ka jingbyrngem da utei u briew pyrshah ia kawei ka longkmie kaba trei ka CHC Bhoirymbong.
Tang mar ioh jingtip halor katei ka jingkren tohmet utei u briew pyrshah ia katei ka Longkmie, ki dkhot bad ki nongialam ka HYC ha Ri Bhoi, kaba la ialam da u Bah Hercules Suting, hynnin ka sngi ki la leit ban kynduh ia katei ka longkmie kaba trei ha Bhoirymbong CHC, na ka bynta ban pan jingpynshai na katei ka Longkmie halor katei ka jingjia bad ka jingshah kren ka jong ka.
Ha ka jingiakren bad katei ka Longkmie, ki dkhot ka HYC ki la ai mynsiem ia katei ka longkmie, da kaba ong ba kam dei ban khuslai ei ei, namar ka la leh ia kaba bha eh bad ka seng kan don ryngkat, lada katei ka longkmie kan iakynduh jingeh, na ka jingbyrngem utei u briew, ia kaba la ioh jingtip ba u dei uba na ka thain Umroi.
U Bah Hercules Suting, u la ong ba ka seng da lei lei kam lah ban pdiang halor katei ka jingjia bad khamtam eh hadien ba ki la iohsngew ia ka sur jingbyrngem da utei u rangbah ia katei ka Longkmie, kaba dei ruh ka nongtrei ha ka koit ka khiah, namarkata ka seng ka dawa ia utei u rangbah ba un leit panmab na katei ka Longkmie, lym kumta ka seng kam banse ban leh ia kaba donkam baroh.
Ka High Level Committee jong ka Federation of Khasi Jaiñtia & Garo People (FKJGP) Central Body ha ka jingialang myn hynnin ka sngi, ka la pynthymmai ia ki katto katne tylli ki kam jong ka Central Executive Committee (CEC) kum shibynta ban pynjanai shuh shuh ia ka jingtreikam jong ka Seng ha ka Jylla hi baroh kawei.
Ka HLC ka la pynskhem ia u Bah Reginal Thabah kum u Information Secretary, Bah Khraw Kupar Nongsiej kum u Education Secretary, ia ka post Social & Grievances Secretary la bynshet ha u Bah Arkinfield Khonglam, Office Secretary ia u Bah Constantine K.
Mawlong, Assistance Office Secretary ia u Bah Varcelano Lyngdoh, Cultural Secretary ia u Bah Energy Cajee.
Nalor kitei ki office bearers ka High Level Committee ka la jied ruh ia ki Nongpeit pyrman kiba peit ban khmih (incharge) ia ki Districts & ki Circle ki bapher, ha kaba la bynshet ha u Bah Eldie.
N.
Lyngdoh, Vice president ban khmih ia ka South West Khasi Hills nalor ka Upper Shillong, Laitlyngkot, Sohra, Shella, Ri-war mihngi & Southern Riwar Zone,U Bah Elton C Warjri, Asst.
Genl-Secy un peit ia ka West Khasi Hills District,Samla Kitboklang Nongphlang Chief Organizer ban peit iaka Jaintia Hills District, Bah Reginal Thabah ban peit iaki Circle kiba don ha Nongbah Shillong kiba Kynthup iaka Mawlai, Mawprem, Mawkhar & Jaiaw Circle,U Samla Danny Nongrum uba dei u Asst.
Education Secy un khmih iaki circle kiba hap ha Nongthymmai, Nongmynsong, Laitumkhrah, Malki & Laban,U Bah Bristar Mawthoh, Agriculture Secy un peit ia ki circle kiba hap ha Mawryngkneng, Sohryngkham, Nongkrem, Smit, Mawkynrew, Laitkor, Dienglieng & Mawlyngad Circle,U Bah James Kharbani, Organising Secy un peit iaki Circle kiba hap ha Mawngap, Mawphlang, Tyrsad, weiloi, sawsymper, Nongspung, sohpian, Mawsynram, Mawrapat, Balat & Lawbah Circle, katba ia ka East Khasi Hills, District, North Khasi Hills District & Garo Hills Zone ym peit bad khmih hi da u President rangbah ka seng u Bah Welbirth Rani & General Secretary Bah Dundee Cliff Khongsit.
Nongpoh: Ha kawei ka jingjia aksiden kaba la jia myn hynnin ka janmiet ha ka por 7 baje ei ei hapoh ka surok bah NH-6 ha Ri Bhoi bad kaba dang hapoh ka shnong Umryngksai ha Nongpoh, ki la don haduh Lai ngut ki nongtrei ka National Highway Authority of India (NHAI), ki la mynsaw jur, kata hadien ba ka la kali kaba ki shnong bad kaba dang ieng harud surok, ka la shah syllad ha kawei ka trok kaba hiar na ki thainn shillong sha Byrnihat.
Kitei ki kali ka NHAI kiba la shah syllad ha katei ka trok, ki kynthup ia kawei ka kali khwai kaba heh bad kaba don ia u Number AS-01-DD-7473 bad kawei pat ka dei ka Mahindra Bolero kaba don ia u number AS-01-HC-8010, ha kaba hapoh kitei ki kali la don ar-ar ngut ha kawei ka kali.
U Bah Phrangsngi Bakash, uba dei u nongniah kali hapoh ka NHAI bad uba la lait na ka said ha katei ka jingjia, u la iathuh ba katei ka jingjia, ka la jia ha ka por ba kitei ki kali ka NHAI, ki dang ieng ha katei ka jaka, na ka bynta ban leit tan ia kawei pat ka kali kaba la sahkut sha khlaw, hynrei ha ka por ba ki dang ieng ha katei ka jaka, kynsan kynsan, la wan kawei ka trok, kaba la rat ia kitei ki kali bad kaba la phet noh bak na katei ka jaka.
Napdeng kitei ki lai ngut kiba la mynsaw, arngut kitei kiba shong hapoh katei ka kali khwai heh ki la mynsaw, hynrei uba la mynsaw jur eh u dei uwei uba shong hapoh katei ka Bolero Pick-up.
Haba iadei bad katei ka jingjia, la iohi ba ki Pulit ka Nongpoh, ki la hiar mar mar sha katei ka jaka, na ka bynta ban leit ai jingiarap ia kitei kiba la mynsaw jur na katei ka jingjia, la iohi ruh ba ia kitei kiba la mynsaw jur, la pynkit noh mar mar sha ki jaka sumar.
Kham hadien la ioh jingtip ba katei ka trok kaba la syllad ia kitei ki kali ka NHAI, ki la shah bat noh hajan kawei ka jaka kaba don hajan ka Toll Gate Pahammawlein.
Jowai: Ka lehniam Behdeinkhlam jong ka Sein Raij Tuber, ka la sdang naduh 21 tarik u ne u bnai bad kan kut ha ka 24 tarik.
La pynlong ia ka jinglehniam ha ryngkat ki lad iada na u khniang jingpang Covid 19.
Ka lehniam Behdeinkhlam ka Seinraij Tuber ka dei kawei na ki jinglehniam ba heh tam ha Jaintia Hills na pdeng ki 7tylli ki Seinraij.
Man la u snem ka jingpoi ki rot ym duna ia ka 75 ne 76 tylli hynrei mynta ka kynti ki rot kin poi tang 2 tylli, namar ka jing don ka khlam covid 19 ka ba la sar ia ka pyrthei baroh ka wei bad kum juh hka ba la ktah ia ka jylla Meghalaya ym shym la lah ban pynlong ia ka jinglehniam kumba ju long.
Kumta ban iada na ka jingpur u khniang jingpang Corona na ka liang ka Seinraij Tuber ka la rai ban pyndep ia ka lehniam ha la ki jong ki jong ki iing bad ia ki jinglehniam bapher bapher la pyndep tang da ki Rangbah niam kynthup ia u Lyngdoh, Sangot, Maji bad ki Wasan ha ryngkat u President ka SeinraiJ Tuber.
Shillong:Shibun ki jing iakren ki la mih ha lynti syngkien ha kaba ia dei bad ka jingjia kaba la jia dang shen eh ha ka shnong Umtrew kaba don ha Ri-Bhoi District ha kaba ka la don ka jingjia kaba phylla kaba ki maw, ki phan  ki hab ha kawei ka ïing briew kaba la jia ha ki por mynmiet.
Ki trai ïing kim tip naei kitei ki maw ki phan ki wan bad ki sah ha ka dum ka lyngngoh namarba kim lap dien satia watla ki la ïa ap la ia wad ia ki sabut.
Ka la mih ruh ka jingiakren ia pasiaw lynti paralok hapdeng ki paidbah ba ka jingjia kaba la jia ha ka shnong Umtrew ka lah ban dei ka kñia ka khriam ne ka ai ksuid ai khrei katkum ka jingngeit jong kiba don ka niam Tynrai.
U nongthoh khubor u la ioh ban ia kren lyngba ka  telephone bad u President ka Sengbah Ki nong shat Nongkheiñ u bah Pran Jala halor katei ka bynta kaba la jia ha Ri-Bhoi.
U bah Pran Jala u la ong ba katei ka jingjia ha Ri-Bhoi ka dei ka jingjia kaba la jia da ka bor maïa bad kam dei ba wan buh ne ba wan kawang mano mano hynrei ka dei ka dak ka shim kaba pyni ia ka jingjot jong katei ka longïing namarba ka la don ka daw tynrai kaba ki long mynta kim don jingtip eiei.
Hynrei u la ong ba ka jingpyni ia ka dak kaba bah eh namarba katei ka longïing kan ioh ban ia said bad ban ia suk bad ban pynjemnud lyngba katei ka dak.
U la ong ba ki donkam ban leh da ka jingduwai kaba kyrpang bad kaba janai bha ban lait na kiei kiei kiba sniew bad ia kane ka jingduwai ruh hap ban leh da ki briew kiba don ka iktiar ka talen ym da kito ki briew kiba shu leh men leh nongduwai ialade.
Une u nongthohkhubor u la ioh ruh ban ia kren shai bad u bah Pran Jala namarba bunsien ki ju mih ki jingkynthoh ia ka jingngeit Niam Tynrai da kaba ong ba ka dei ka jingngeit biej hynrei haba ia kren ia kane bad utei u rangbah nongshat Nongkheiñ u la ong ba um beiñ um khoh iano iano hynrei kiba kwah ban tip ia ka tynrai ki dei ban leit ia kynduh markhmat bad u bad kam myntoi ban ia kren ha kotkhubor namarba ka shu long ha lyer tang ban tip u paidbah, “Lada kita kiba ong biej ne kiba ong ba ka jingngeit biej, wan markhmat , ngin ym ia beiñ ngin ym ia nia , ngin ym ia shrut hynrei ngin ia kren markhmat ba kin shai" ong u bah Pran.
U bah Pran u la ong ruh ba u kloi ban ia tainia bad ki briew kiba kynnoh ba kane ka jingngeit u Khasi ka dei ka jingngeit biej.
Shillong: Ka  Hynniew trep Youth Council myn hynnin ka sngi  ka la phah ia ka jingthoh sha u Secretary jong ka sorkar pdeng, u ba dei peit ia ka kam pynneh khlaw bad pynneh mariang ban pyrshah halor ka jingkwah ka sorkar pdeng ban pynkylla ia ka EIA da kaba buh por tang khyndiat sngi ba ki paidbah kin ai jingmut.
Mynta ka sngi ki nongialam jong ka HYC ki la leit ban ia kynduh ia u myntri ka tnad khlaw jong ka sorkar jylla u bah Lahkmen Rymbui, ban ai ia  ka jingthoh ban dawa na ka sorkar jylla ba ka dei ban pyrshah ia kane ka jingthmu jong ka sorkar pdeng.
Haba kren ha ki lad pathai khubor, u nongialam ka HYC seng kmie u Bah Robertjune Kharjahrin u la iathuh  ba ka jingpyrshah jong ka seng ia kane ka jingpynbna ka sorkar pdeng long ba katkum katei ka jingpynbna ba lada ka sorkar pdeng ka kwah ban shim ia kano kano ka jaka ne ban pyntrei ia ki skhim kiba la niew ba ki don kam na ka bynta ka ri ym don kam ban pan jingmut na ki paidbah.
Kawei ruh ka long ba ia ka jingbishar paidbah la pynhiar na ka 30 sngi sha ka 20 sngi, u tei u nongialam jong ka HYC, u la kynnoh ba kane ka jingpynlyngkot noh ia ka por ka thew ba lada lyngkot ka por ki paidbah kin nym tip bad haba ym tip ki lah ban iaid katba ki mon.
Ha ka jaka ba ka sorkar pdeng ka dei ban dang pynkhlain shuh shuh ia ka jingiada ia ka mariang, lyngba kane ka jingpynbna jong ka sorkar pdeng ka paw shai ba kala dang pyntlot shuh shuh ia ka jingiada ia ka mariang da kaba ailad ia ki skhim kiba heh kiba ktah ia ka mariang ba pynsted ha kaba ai jingbit.
Na ka liang jong ka seng ka la pynpaw ha khmat jong u myntri ka sorkar jylla, ba ka dei ban kyntu ia ka sorkar pdeng ba ka dei ban weng shuwa ia kane ka jingpynbna namar ka long kaei kaei kaba ym lah ban pdiang namar kan ia tyngkhuh bad ka rukom bad khydnew ha kane ka jylla Meghalaya.
Ha kane ka jingiakynduh, na ka liang jong u Bah Lahkmen, u la pynpaw ha ki nongialam ka seng HYC ba ia kane ka kam la leh da ka sorkar pdeng khlem da kynjoh ktien lang ia ki sorkar jylla, halor kane ka jingujor ka seng ka sorkar kan sa phah sha ka sorkar pdeng.
U Bah Robert u kyntu ia ki paidbah ba ki dei ban wan sha khmat ban ujor ia kane ka jingpynbna jong ka sorkar pdeng la dei ki seng bhalang lane ki riew shimet ban pynpaw sha ka sorkar pdeng ba kum ki paidbah kane ka jylla ki pyrshah iakane ka jingpynbna ka sorkar pdeng.
Nongpoh: Ki nongialam ka synjuk ki nongialam shnong Umroi-Umiam Area, myn hynnin ka sngi ki la pynlong ia ka jing ialang kaba kyrkieh hapoh ka shnong Umeit, kata ka long ban pynshai halor ka jingshah thad ka shnong Umeit, kata halor kata ka jingkam da u Saiful Ali, uba la kam ba u dei uba sah ha Umeit bad uba don jaka ruh hapoh katei ka shnong.
Ha katei ka jing ialang kaba la donlang duh da u Bah George B.
Lyngdoh, MLA Umroi, kitei ki nongialam katei ka Synjuk lem bad ki rangbah shnong jong katei ka thain, ki la pynpaw ia ka jingbitar kaba jur halor katei ka khubor kaba la mih na ka sorkar, kiba la pynshisha halor ka jingdon jaka utei u bar jylla na Barbeta hapoh ka shnong Umeit.
Lah ruh ban kdew hangne, ba ka khubor halor u Saiful Ali, u briew na Barbeta Assam bad uba la wan leh ia ki kam khaii lyngba ka ‘Safeshop’, ka la saphriang ha manla ki jaka hapoh ka jylla, namar u dei u briew uba la ioh ia ka Khlam COVID-19 bad uba la iaid ha kiba bun ki shnong jong katei ka thain.
Hynrei kaba la pynbitar eh ia ki nongialam shnong ka Umeit, ka dei hadien ba la mih ha ki lad pathai khubor, kata lyngba ka jingkren na ki heh sorkar, kiba la kren bad kiba la pynshisha halor utei u Saiful Ali, ba u dei uba sah hapoh ka shnong Umeit bad uba la don jaka ruh hapoh katei ka shnong.
Ki nongialam katei ka Synjuk, kata naduh u Bah Sen Thabah Chairman ka Synjuk ki nongialam shnong, nangta u Bah Aloyious Mawlong, Rangbah shnong ka Umeit, ki la pynpaw ia ka jingbitar halor katei ka jingshah pynbudnam ia ka shnong Umeit, tad haduh ba ki la shim ia ka rai ba kin dawa na utei u Saiful Ali, ba u dei ban pynshai paidbah hapoh 48 kynta halor katei ka jingkam jong u bad lada um lah ban leh ia kata, ka shnong ha ryngkat bad katei ka synjuk, kin sa leh da kaba tyngeh ne wat ban ujor syndon da ka Ejahar pyshah ia u, namar ki kam pynjah burom ia ka shnong Umeit.
U Bah Aloyious Mawlong, u la ong ba ka jingkren da ki heh sorkar ban pynshisha ba u Saiful Ali, u dei na ka shnong Umeit, ka la ktah shisha ia ka nam bad burom hapoh ka shnong hi baroh kawei, namar ha ka jingshisha hi utei u briew um dei uba shong ba sah hapoh ka shnong Umeit bad um don jaka hapoh katei ka shnong.
Utei u Rangbah shnong, u la ong ruh ba ki bor sorkar shwa ba kin pynmih ia kiba kum kitei ki jingpyntip, ki la dei ban wad jingtip shwa na ki nongialam shnong, khnang ban tip ia ki jingshisha baroh, hynrei kumba ka long mynta, ki heh sorkar ki la shu pynmih ia kaei ka jingtip kaba la shu iathuh da mano re mano, ym na ki nongialam shnong.
Katba na ka liang u Bah George B.
Lyngdoh, u la pynrem ia ki nongai jingtip bad kaba la pynjah burom ia ka shnong Umeit, hynrei ha kawei pat ka liang utei u Nongmihkhmat ka Umroi, u la kyntu ia ki paidbah ba ki dei ban leit pyntip sha ka CHC Bhoirymbong lada ki la kynduh ia utei u Saiful Ali ha kine ki sngi kiba la leit.
Shillong:Ka sorkar Jylla, ka la pynbna myn hynnin ka sngi, ba ka Block II jong ka Lumpyngngad, Motinagar, ka dei ka jaka kaba hap ha ka jingkhang shnong lane ka Containment zone.
La khang ia ka iaid ka ieng, ka rung ka mih ha katei ka jaka, ha kaba kiba nabar, kim lah ban leit sha katei ka thain bad kiba don ha kitei ki iing ruh kim lah satia ban mih shabar, ong ka khubor sorkar mynta ka sngi.
La khang ruh ia ka jing ialum briew ha katei ka thain hi baroh kawei.
Ka sorkar Jylla, lyngba u symbud myntri rangbah, ka pynbna biang ba ka jing iai wad, ka dang iai bteng ia kiba leit khawai iathoh sha Khanapara bad katei ka mat, ka wan rah ia ka jingsngew bynniaw kiba bun, namar ba ki mih shibun ki jingkhein ia kitei kiba leit bad kata ka long ia ki 5ngut, nangta sha  ki 41 ngut bad nangta mynta ki la  poi sha 47 ngut.
Kam dei tang katta, kaba kham sngew sammut, ka long ba ia kitei ki briew, yn hap ban ujor ejahar da ki ar ngut ki Deputy Comissioner jong ka Ribhoi bad ka East Khasi hills bad nangta, ba kin ujor ejahar ruh, hap da bthah da ka sorkar Jylla.
Ka kam kaba sngew ehbah bad ki pulit, haduh mynta kim pat iathuh, la kitei ki 5, 41 lane katba ki dei, ki la don ne em ha ka jing tohkit jongki, namar ba lada jia ba ki dang don ha ka quarantine ruh, ki dei ban don ha ka jingpeit jong ki pulit, shisien ba ki la shah ejahar, kata ruh ha ka ejahar jong ka heh duh ka District, kaba ngim pat ju kham ioh sngew koit.
Hynrei, haba iakren ia kane ka mat, hap kynmaw biang ia kajuh hi ka jing iakren, kaba la iai mih ha ki kotkhubor, lane kaba iai pynbna ha ki tynghung sorkar bad kata ka long ia ki kyndon jong ka koit ka khiah bad kiwei kiwei bad la iohi ha kine ki sngi, ba ki bun kiba ia shah dain kuna, namar ba kim deng mask bad bun kiba shah dain kuna, namar ba ki sei ia ki kali jongki, ha ki sngi ki bym dei bad kumta ter ter.
Kane ka kynhun iathoh sha Khanapara, ka la pynkhein ia kiba bun ki kyndon, kiba ka sorkar Jylla lem bad ki pulit, ki sngewthuh kham bha bad kam dei tang katta, mynta kitei kiba wan iathoh, ki la pynbit jingpang, ia ki phew ngut kiwei pat, ba kynthup ia ki khyllung khynnah ruh bad ka la pynkit khia ia ki doktor, ki nos bad khamtam ia u paidlang ka Jylla hi baroh kawei; hynrei lada tang ban wad ia ki nongleit ruh, haduh mynta ka sorkar kam pat lah bad lashai, haduh ba kan da kem bad  sa ba kan bishar (bad kat ha kata por) u paidlang ka jylla, un sa klet lut bad kan sa shu kut la ka kut, khlem kano kano ka jingbishar.
Ka sorkar Jylla, ka la dei ban peit nuksa, ia kiwei ki nong iathoh, ba ki shah dain kuna ngang ngang ha kiwei ki Jylla, te lada mangi hangne ngim nud, kumta kan sa long ka jingshah rkhie bein.
Nongpoh: Ka Deputy Commissioner, Ri Bhoi District, Nongpoh, ka la pyntip sha ki paidbah kiba shong ha ki shnong kiba kynthup ha Umiam, Nongsder, Mawpun Kshaid, Pyllun, Umeit, Umdohbyrthih, Umroi, Umktieh, Bhoirymbong bad kiba la kynduh ia ki nongtrei ka ‘Safeshop’ shwa ka 29 u Jylliew, ba ki dei ban leh ia ka (Home quarantine) na kaba shong marwei hapoh ka kamra ha ki 14 sngi lynter.
Na bynta kitei ki briew kiba la kynduh ia kitei ki nongtrei ka ‘Safeshop’ bad lada ki sngew ba ki don jingshitom kum ka jingpang shit, jyrhoh bad jynjar ha kaba ring ne pynhiar mynsiem, la kyntu ia ki ba ki dei ban pynjngai na kiwei bad ruh ba ki dei ban pyntip sha ka District Control Room No.
03638-232028/1077 bad Health Help Line No.
8787520449.
La kyntu ruh ia kitei ki briew kiba la kynduh ia ki nongtrei ka ‘Safeshop’ ba ki dei ban pynjngai na kiwei ki briew bad ruh ba ki dei ban pyndonkam ia ki Face mask.
Shillong: U Ma Lahkmen Rymbui u MLA jong ka Amlarem, haba iakren bad ki ladpathai khubor, u la iathuh ia ki 7 tylli ki Shnong kiba don marjan bad ka Amlarem la pynbna “Containment Zone" hadien ba la test covid positive ia ki 3 ngut ki briew kiba dei ki nongdie jingdie ha Amlarem.
U Ma Rymbui u la iathuh  ba ki 7 tylli ki shnong ki ba la pynhap hapoh  ka Containment Zone ki kynthup ia ka Amlarem, ka Krang pamtdong, ka Amsarim, ka Ladjaplem, ka Amshipai, ka Lai Lyngdoh bad ka Amlatdoh.
U la iathuh ba ha ka sngi saitjain, ki briew jong ka tnad ka koit ka khiah ka la pynlong ia ka jingtest naphang ia ki briew, namar ka dei ka sngi iew Amlarem bad ha katei ka sngi la shim ia ki 40 tylli ki nongmuna bad ha ka 21tarik u Naitung 2020 la shem  ba lai ngut ki long Covid Positive.
La iathuh ruh ba na kine ki lai ngut kiba la test covid positive ha Amlarem, u wei u dei u ba don ia ka dukan khapshniuh, kawei ka dei ka ba die dukan sha bad kawei kaba die dukan doh syiar.
U la ia thuh ruh ba ka jing pynjari ia katei ka thain kum ka Containment Zone ka long khnang ba ki briew ka tnad ka koit ka khiah kan ioh ban wad ia ki briew kiba la iakynduh bad kitei ki briew.
U Ma Lahkmen u la iathuh ruh ba ka thymmei ba kine ki lai ngut ki ioh ia kane ka jingpang, ym pat lah ban tip, hynrei na ka liang ka  tnad ka koit ka khiah kin dang wad bniah halor kane ka phang.
Na ka liang u Myntri u la kyntu ia ki paidbah ba kin bud pyrkhing bha ia ki jingbthah jong ka tnad ka koit ka khiah, khnang ban lah ban  iada na kane ka jingpang, u la ong ba ka sorkar kan shim ia baroh ki lad ki lynti kumno ban iada ia ki briew bad ban peit ba kane ka jingpang kan ym saphriang sha kine ki thain.
Shillong: U Director ka tnad ka koit ka khiah, u Dr Aman War u la iathuh, ba lyngba ka jingpynlong ia ka jingtest naphang ia ki nongshong shnong ha ka Rilum Jaintia, la lap ba ki 2 ngut ki briew ha iew Khliehriat ha East Jaintia Hills bad 3 ngut ki briew ha West Jaintia Hills District, ki long Covid positive.
Haba ia kren bad ki lad pathai khubor u Dr War, u la iathuh ba ki 2 ngut kiba na Khliehriat, East Jaintia Hills District kiba ioh ia ka jingpang khlam, uwei u dei u pulit jong ka SP Ophis East Jaintia Hills bad uwei u dei u nongdie dukan.
U la iathuh ruh ba 3 ngut kiba la ioh ia katei ka jingpang, lyngba ka jingtest naphang ha Amlarem West Jaintia Hills ki dei 2 ngut ki kynthei bad uwei u shynrang bad kine ki nongdie jingdie,kat ba uwei u dei u ba wan phai na Assam.
Halor ka jingioh covid jong kine ki briew kiba die jingdie, u Dr War u la iathuh ba ka jingwad ia ki briew kiba iakynduh ia ki ka dang iaid sha khmat bad hadien ba la lap ia ki baroh ki briew ki ba iakynduh ia kine ki ba don jingpang Covid.
U la iathuh ruh ba ki high risk contact jong kine ki briew na Amlarem bad Khliehriat, kin sa bun bha, namar ba ki dei ki nongdie jingdie ha ki iew bad ynda la lap lut ia ki yn sa lah ban tip ia ka jingsaphriang jong kane ka jingpang ha kine ki artylli ki District jong ka Rilum Jaintia.
Haba ia thuh halor ki briew kiba la test covid positive ia ki 19 ngut ki briew na East Khasi Hills District, na kine 2 ngut ki dei ki Shipai Assam Rifles,6 ngut ki dei ki Shipai BSF na ktem shipai Umpling, katba ki 11 ngut ki riew paidbah,4 ngut ki dei ki ba wan phai na shabar jylla,3 ngut pat ki dei ki Nurse jong ka NEIGRIHMS hospital bad uwei u dei u nongsambam ha artho ward ha NEIGRIHMS hospital.
Shillong: U Director ka tnad ka koit ka khiah u Dr Aman War, u la iathuh ba mynta ka sngi 25 ngut ki briew kiba ioh pang khlam Covid mynta ka sngi na kine ha 19 ngut kidei na East Khasi Hills District, kiba kynthup ia ki 2 ngut ki shipai, 6 ngut ki Shipai BSF bad 11 ngut ki riew paidbah, 2 ngut ki dei na East Jaintia Hills bad 4 ngut na West Jaintia Hills.
Ki briew ki ba la koit pura ki long 78 ngut kynthup ia ki 8 ngut ki briew ki la ioh ia ka jingkoit ba pura mynta ka sngi.
Na kine 4 ngut ki dei ki Shipai BSF, 2 ngut ki Shipai Air Force bad uwei u ba la koit pura u dei u ba la wan shim bynta na ka jing khawai iathoh shongkurim na Khanapara bad 433 ngut ki ki dei kiba don ia ka jingpang Covid -19 ha ka jylla.
Ha East Khasi Hills District ki briew kiba don jingpang Covid-19 ki long 366 ngut na kine 269 ngut ki dei ki Shipai BSF,14 ngut ki dei ki armforces bad 83 ngut ki dei ki riewpaidbah.
Ha RiBhoi District ki don 42 ngut,ha west Jaintia Hills 5 ngut ha East Jaintia Hills 3 ngut,ha West Garo Hills District 12 ngut,ha South West Garo Hills District uwei, ha East Garo Hills District uwei,ha South Garo Hills District 2 ngut bad ha North Garo Hills District uwei.
4 ngut ki ba la khlad na Kane ka jingpang Covid -19.
Ki sample kiba la dep ban phah test ki long 29742, kiba long negative ki long 28967 bad ki result ki ba dang ap ki long 260, ki briew ki ba la wan phai sha ka jylla ki long 23,309 ngut.
Shillong: U Rangbah shnong ka shnong Darrang ha ryngkat ka committee shnong, u la ai ka jingpyntip sha baroh ki nongshongshnong ka shnong Darrang, kiba sah shabar shnong khamtam kiba sah sha shillong, Ri Bhoi, jowai, sha ki thain Amlarem bad sha kiwei pat ki jaka ba kin sngewbha ban shong ban sah shuwa shipor sha ki jaka ba ki sah baroh shi katto lait noh ki kam kiba kyrkieh da ka jingpyntip shuwa sha u Rangbah/Secretary shnong.
Kane ka long ban pynduna ka jingiarung iamih ki briew na kiwei ki jaka sha kane ka shnong bad ka long ruh kum shi bynta na kane ka jingialeh ban iakhun bad kane ka thma covid 19.
La btah ruh ia ki nongshongshnong kiba don hapoh shnong ba lada ki mih napoh shnong ban leit jingleit sha kino kino ki jaka ba ki donkam, kin sngewbha ban pyntip shuwa sha u Rangbah shnong lane Secretary shnong khnang ban ioh leh ia kaba donkam.
Kino kino ki bym dei trai shnong na kane ka shnong kiba leit donkam sha shnong Darrang kim bit ban rung hapoh shnong khlem da pyntip shuwa sha u Rangbah/Secretary shnong.
U Rangbah shnong u la kyrpad ruh ia ki jhun jong ka shnong bad ki paitbah baroh ban iatreilang na ka bynta ka jingbit jingbiang jong ka imlang sahlang.
Kiba leh pyrshah ia kane ka hukum kin ngat ha ka bor jong ka ain, ong ka kyrwoh na U bah Aliewsen Ryngksai, Rangbah Shnong Darrang.
Nga la ïoh ban ïakynduh bad ïaphylliew jingmut bad u Rev.
Dr.
Iarington Kharkongngor ha ki katto katne snem mynshwa bad kine ki dei ki jingtip kiba nga la ïoh lum na i bad kiba nga la bynsat ryngkat ka jingwad jingtip jong nga.
U Pastor Iarington, u dei uwei na ki nongthoh kot Khasi, uba la noh synniang bha sha ka Khasi literature, Khasi kolshor bad sha ka ktien Khasi.
Une u rangbah, u dei u khun jong i Kong Drissila Kharkongngor bad i Bah Bodri Khyriemmujat.
Ïa une u khraw pyrkhat la kha ha Nongkrem ha ka snem 1936.
U la pyndep ïa ka B.
A.
na Gauhati University ha ka snem 1966; ïa ka B.
D.
na Senate of Serampore College ha ka snem 1972 bad u la ïoh ïa ka D.
D.
(Honoris Causa) na Senate of Serampore College ha ka snem 2005.
Na ka jingïathuh jong u hi u la ong ba u la trei kam sorkar ha ki por Assam ha ki kyrdan kiba pher naduh ka snem 1955 haduh 1969.
Ha ka snem 1975, u la sngew ïa ka jingkhot bad rai ban shakri ïa U Blei bad la ordain ïa u ha Khasi Jaintia Presbyterian Synod.
U la trei ha ka Khasi Jaintia Presbyterian Synod naduh ka snem 1972.
Ki kot kiba une u rangbah u la thoh ki long kine harum:1962 Ki Biria U Peh-Sylli Part I1963 Ki Biria U Peh-Sylli Part II1968 Ka Dienshonhi (First edition)1968 Ki Nuksa Ha Ka Jingim Ba Dei Ban Phikir1973 Ki Biria U Peh-Sylli Part III1973 Khasi Glossary1994 The Tribal People1998 Ka Jingim Tip-Briew Tip-Blei (Part I & II)1998 Ka Lawei u Khasi (revised in 2006)2002 Ka Dienshonhi (A Khasi Encyclopaedic Dictionary) Second & revised edition)2004 Ka Jymbriew Bad Ka Thymmei Longkur Longjait U Khasi (The Culture and the Origin of the Khasi Clan)U Khasi Bad Ka Mariang (Part I) (The Khasi and His Concern for the Environment)2013 Ka Dienshonhi (kaba la pynheh bad pynjanai)Ki Kot Niam kiba une u nongthoh u la thoh ki long kine harum:1969 La pyndep1975 Ki Nonghikai Bad Ki Skul Pynpaw1979 Ki Briew Ha Ka Bible1980 Ka History Ka Balang Laban1981 Ka Matti U Blei1997 Ka Jinghikai Shongtynrai Jong ka Jingpynbaptis1999 Ki Jingkynshew Ha Ka BibleHei! Ïakhmih La Ki Song (A Collection of Seminar Papers)Une u rangbah, u la noh synniang ruh da ki jingthoh ha ki kot, ki kot khubor, ki kot sah kynmaw ha ka ktien Khasi bad English na kawei ka por sha kwei pat.
Kiba kham paw na kine ki long: “A Critical and Analytical Study of Dr.
Homiwell Lyngdoh Approach to Khasi Literature With Special Reference to Khasi Traditional Religion" ba la pynmih da ka Syngkhong Kyntiew Ri at the Birth Centenary Celebrations of Dr.
