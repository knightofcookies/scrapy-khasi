U Wailadmiki Shylla, MLA Jowai Constituency 5.
U A.
Andrew Shullai MDC Jowai Central 6.
U S.
Paswet MDC, Jowai North 7.
Dr.
Marbait Nongpluh 8.
Synjuk Waheh Chnong Jowai 9.
Past Pupil Govt.
Boy’s Higher Secondary School, Jowai (Batch 2017-18) 10.
Jaintia Journalist Association (JJA) 11.
Myntoilang Cable News Network, Jowai 12.
Jowai Municipal Board, Jowai 13.
Staff One Stop Centre Khliehriat 14.
Staff OST Centre Khliehriat 15.
Staff MCSWA TI CC Khliehriat 16.
Staff MCSWA IDU Jowai 17.
Staff MCSWA FSW Jowai 18.
Kong Phidalia Toi 19.
Shri Lakador Syiem (MPS) 20.
Shri.
B.
Chettri, Addl.
Superintendent West Jaintia Hills 21.
Shri Lorenzo Warjri 22.
Seiñ Kur Sutnga Khimusniang Unit & Central Body 23.
Jaiñtia Students Union, Central Body 24.
Chan Kylliang Development Society Khliehriat 25.
Dr.
J.
N.
Shullai & Bah Aris Nongkynrih 26.
Students of Abhiruchi Institute of Physical Education, Guwahati 27.
Lamare Blood Relation Group Kam ka Yung Ka Sem ym ye de i u su kylliang yei lehbha lehsbun wei yarap yachan iongphi ya i, Du i Ngooh iow Blai- Trekirot iow nang e u haphi yei kyrkhu khyrdoh iwa sarot.
Na Kiwa hayung hasem.
Ka Meghalaya Peoples Committee on Aadhaar ka pyrshah jur halor ka aiῆ election kaba thymmai lane ka Election Laws Amendment 2021.
Dang shen ka Sorkar Pdeng ka la wanrah ia ka Election Laws Amendment 2021 bad ba ki Їingdorbar Thaw Aiῆ ka Ri, ka Loksabha bad Rajya Sabha ki la pdiang bad mynjur.
Kane ka aiῆ election kaba thymmai ka shah ban pynїasoh ia u Aadhaar number bad ka kyrteng thep vote lane ka Voter ID jong ngi ki trai shnong ka Ri India.
U Rev Kyrsoibor Pyrtuh u dkhot jong ka MPCA ula ong ba kane ka aiῆ election kaba thymmai ka buh ia ki nongthep vote kiba long ki trai shnong jong ka Ri India ha ka jingma kaba khraw.
Ka jingleh jong ka Sorkar Pdeng ka long ka bym don nongrim ha ka Riti Synshar.
Naduh kaba sdang hi ka kynhun MPCA ka la pyrshah jur ia ka jingpyntreikam ia ka scheme Aadhaar bad ka Aadhaar Act 2016 halor ka nongrim ba ka aiῆ Aadhaar ka tuh bad pynduh noh ia ka hok tynrai jong ki nongshong shnong ban im jar jar marwei shimet lane ka Right to Privacy.
Mynta sa kane ka aiῆ election kaba thymmai kaba shah ban pynїasoh ia u Aadhaar number bad ka kyrteng thep vote kan tuh bad pynduh noh ruh ia ka hok jong ki trai shnong ban thep vote.
Dang shen ka Jylla Telengana lyngba ka State Election Commission ki la pyrshang ban pynїasoh ia u Aadhaar number bad ka kyrteng thep vote bad la shem ba kumba 2.
2 million ngut ki kyrteng thep vote ki la jah rngai bad kawei na ki kyrteng kaba pawnam kaba jah ka dei ka kyrteng jong ka Nongїaleh Badminton kaba pawnam ka Jwala Gutta.
Ka MPCA kala ong ba wat u Justice Srikrishna u khlieh duh jong ka Data Protection Commission u la ong ba ka jingpynїasoh ia u Aadhaar number bad ka kyrteng thep vote ka long kaba ma bad ka buh jingma ia ki trai shnong bad ha Ri India ngim pat don ia ka Data Protection Law ne ki aiῆ ki ban iada ia ki jingtip shaphang ialade shimet ba ngi ai sha ki jaka treikam sorkar, ki bank bad kiwei de.
Ka jingpynїasoh ia u Aadhaar number bad ka kyrteng thep vote kan ailad ia ki briew kiba shu wan shong wan sah ne ki resident ban long ki trai shnong ne ki citizen.
Kane kan buh jingeh hadien habud bad kha makha ki briew kiba shu wan shong kin kylla long ki trai shnong, nalor ba ka la don lypa ruh sa ka Citizenship Amendment Act kaba la long lypa ka jingma ia ka Ri bad ka Jylla, la ong ka MPCA.
Kumta na ka liang ka MPCA ka pyrshah jur bad kyntu ia ki nongshong shnong ban їakren їatai bniah halor kane bad ka kynhun kan thaw ki lad ki lynti ban їeng pyrshah ia kane ka aiῆ election kaba thym mai katkum ka Riti Synshar.
U Waheh Shnong Namdong B, u ma DS War ula plie paidbah iaki streetlight hapoh ka shnong Namdong B haka 21 tarik une u bnai.
Ia kine ki light la ai sngewbha da u MDC barim u ma Hilarious Dkhar.
Na kaliang jong u waheh shnong ka Namdong B bad shnong baroh kawei kala pynpaw iaka jingsngewnguh ia une u rangbah u ba don ka mynsiem ban tynrong lang iaka jingkitkhlieh ban pynbha pynmiat iaka shnong ka thaw.
5 ngut ki briew kiba iabit thymmai iaka jingpang khlam COVID-19, 15 ngut kila ioh pat iaka jingkoit bad kiba dang shitom ne active case ki don 77 ngut haka sngi Balang.
Kat kum ka jingpyntip ka Tnad ka Koit ka Khiah, 5 ngut ki briew bad kine ki kynthup na EKH 4 bad EJH 1.
Ki nongpang kiba la ioh pat iaka jingkoit ki don haduh 15 ngut.
Kine ki kynthup na EKH: 13, WGH: 1 bad WJH: 1.
Ka jingdon jong ki briew bala ïabit ïa kane ka jingpang khlam ha Jylla baroh ka long 84768 ngut bad napdeng kine 83210 ngut kila ïoh ïa ka jingkoit bad 1481 ngut kiba ïap nalor ki briew ba dang shitom.
Ka sor Jowai bad ki nongshong shnong jong ka kin lehkmen iaka Christmas ha ryngkat ki ñiut kiba la syrtap ha Iawmusiang, Jowai.
Kane ka jingsahkut ki ñiut kadei hadien ka jingpyrshah ki paidbah hapoh ka lama jong ka Elaka Nartiang Coordination Committee ban bret ñiut ha Thadmusem.
Kane ka jingeh jong ka sor Jowai ban bret ñiut kam dei shuh shuh kaba thymmai bad kane ka jia long ba thurmur ka rukom treikam jong ka tnad pynroi sor kumjuh ka Jowai Municipal Board (JMB) namar ba haba ka leh ia kano kano ka kam khamtam haba jied iaka jaka bret niut, kam shym la shim iaka sur jong u paidbah, khnang ban iabit ia biang lang salonsar.
U Ma Lahkmen Rymbui Myntri ka tnad Pule Puthi ula pynbna ba ka sorkar pdeng kala pyllait pisa biang sa T.
58 klur naka bynta ban siew iaka tulop jong ki nonghikai SSA.
“Nga sngewtynnad ba mynhynnin ka sngi ka sorkar India kala pyllait biang sa T.
58 klur naka bynta ban siew iaki tulop nonghikai SSA.
Nga kyrmen ba ngin lah ban siew ar bnai bad ngin pyrshang ban siew lai bnai ka tulop ki nonghikai," la ong u ma Lahkmen haba kren haka jingplie paidbah iaki ar tylli ki iingskul ha Nongtalang haka sngi ba Ar.
Ula ong shuh shuh ba ha kaba iadei bad ka tulop SSA ka sorkar jylla kam shem la shong kli kti bad man ka por ka buddien ban pynioh iaka tulop bad ka hok jong ka sorkar Jylla.
U Myntri ka tnad pule puthi ka sorkar Jylla u Ma Lahkmen Rymbui ula plie ia ki ar tylli ki ïing skulk aba kynthup iaka Nongtalang Govt LP School bad ka Nongtalang Government Secondary School haka sngi ba Ar.
Iaka LP skul la tei haka jinglut kaba T.
35 lak  lyngba ka Border Area Development Scheme bad ka Iaka Secondary School lyngba ka Ministry of Tribal Affairs haka jinglut kaba T.
3 klur 75 lak.
Katba ïaki shuki ki miej yn pynïoh ha u snem ban wan haka jinglut kaba T.
30 lak tyngka.
Ha kane ka juh ka sngi u Ma Lahkmen ula buh mawnongrim ban tei iaka Administrative Building cum Auditorium jong ka Nongtalang Government Secondary School kaba la mang ban pynlut haka jinglut kaba T 1 klur 24 lak.
U Ma Lahkmen  uba long ruh u MLA ka Amlarem ula pynpaw iaka jingkmen kaba khraw halor ka jinglah ban wanrah ia kine ki skim pynroi haka shnong ka thaw jong u.
“Ka jylla kala kynjoh sha ka 50 snem bad nga sngewkmen ba nga la ioh ban plie paidbah iaka iing skul kaba thymmai kaba nga sdang ban saindur iaka pule ka puthi jong nga ha ki 47 snem kiba la leit ha Nongtalang Govt LP School kaba la jot la pra haduh u snem 2020," la ong u Lahkmen.
Ha kane ka jingplie paidbah ia kine ki iing skul la iadonlang u Additional Chief Secretary ka sorkar Jylla uba peit ïaka tnad pule puthi ka sorkar Jylla u Bah DP Wahlang haka jingdonlang u Director ka tnad pule puthi ka sorkar Jylla u Ambrose Ch Marak bad ki bor pyniaid jong ka skul.
Ka Synjuk jong ki Muktiar hapoh ka lama jong ka Khliehriat Bar Association (KBA), kala pynlong iaka prokram lehkmen advance Christmas ryngkat bad ki briew kiba don ka sap kaba kyrpang ha jaka treikam ka Ephphatha Society ha Ieng Swer Memorial English School, Dkhiah West haka sngi Nyngkong.
Ia ka jingialang la pyniaid da u President ka Ephphatha Society haka jingiadonlang u president ka KBA u Kerlang Ksoo nalor ki dkhot ka Ephphatha Society bad ki dkhot ka KBA.
U Ma Kerlang Ksoo ula sam iaka khubor Christmas ban ban pdiang ia ka jingwanlong briew u Nongpynim U Trai Jisu.
Ula ong ba Christmas ka wanrah iaka iaka khubor jong ka jingieit, jingkmen, jingkyrmen, jingsuk bad jingburom para briew bad kaba kham kyrpang kalong naka bynta ki briew kiba don ka jingduna haka bor met.
Haba kren shuh shuh ula kyntu iaki kmie ki kpa, ki nongsumar ba kin sumar hok ia ki bad lada don kino kino kiba shah lehbein bad duh iaka hok ba kin wan sha ka jaka treikam ka KBA ba kan pynioh iaki lad jingiarap lyngba ka RPWD Act.
Hadien bala sam iaka khubor la don ka jingdihsha bad ot cake bad air uh iaki jingai sngewbha Christmas sha kine ki briew kiba don jingduna haka bor met kiba kynthup iaki khynnah da ki jain syiad bad ka song pisa.
Ka KBA kala synniang ruh da ka pisa sha ka Ephphatha Society kaba la mih ban treimon sngewbha na ka bynta ki briew kiba kyrpang.
La pynphuh pynphieng ia kane ka lehkmen da kaba pynriam iaki light Christmas ryngkat ka jingrwai kyrpang na u Waiphangmi Bareh na ka shnong Khliehriat bad na u Kermiki Siangshai na ka shnong Moolamanoh kiba don jingduna haka bor iohi.
Haka sngi ba Ar 6 ngut ki briew kila iabit thymmai iaka jingpang khlam COVID-19, 2 ngut kiba khlad bad da kane ka jingdon jong ki briew kiba iap pang COVID-19 kala kynjoh sha 1481 ngut ha Jylla.
Kine ki ar ngut kiba khlad ki dei na East Garo Hills bad East Khasi Hills District.
Katkum ka jingpyntip ka tnad ka Koit ka Khiah, 6 ngut ki briew kiba ïabit thymmai ïa kane ka jingpangkhlam bad kiba dang shitom ne ki active case ka long 87 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 1, EJH: 1, EKH: 3 bad NGH 1.
Kiba dang shitom baroh ha East Khasi Hills ki long 64 ngut, West Jaintia Hills 2, Ri Bhoi 7, West Garo Hills 5, East Jaintia Hills 1, East Garo Hills 6, South West Khasi Hills 1 bad North Garo Hills.
Ki nongpang kiba la ioh pat iaka jingkoit ki don haduh 11 ngut.
Kine ki kynthup na EKH: 8, EJH: 1 bad WKH: 2.
Ka jingdon jong ki briew bala ïabit ïa kane ka jingpang khlam ha Jylla baroh ka long 84763 ngut bad napdeng kine 83195 ngut kila ïoh ïa ka jingkoit bad 1481 ngut kiba ïap nalor ki briew ba dang shitom.
Ka West Jaintia District Sports Association (WJDSA) kan pynlong iaka iakop siat khnam tynrai kaba nyngkong eh kaba la tip kum ka Traditional Archery competition haka 28 tarik une u bnai Nohprah haka por 10 baje mynstep ha Kiang Nangbah Stadium, Ladthadlaboh, Jowai.
Kan don ka khusnam pisa ia ki nongjop kaba kynthup iaka Double T.
4000 bad T.
3000 bad Single T.
2500 bad T.
1500 marwei.
Kane ka jingiakhun kan long tang na ka bynta ki shynrang bad kino kino kiba kwah iashimbynta kin hap ban siew iaka bai rung T.
200 iaka double bad T.
100 iaka single.
Ki khnam ban pyndonkam kilong tang mar 5 tylli marwei la ha ka single ne double.
Baroh ki nongiashimbynta ki dei ban wanrah iala ka jong ki khnam bad ryntieh.
La kum pynhap ia kawei ka pla pisa (wallet) haka 20 tarik Nohprah (December) haka por ba hiar na ka taxi ha Lad Wah Nangbah, Jowai.
Hapoh kane ka wallet ki don ka Epic, ka Adhaar, 3 tylli ki ATM card (Meghalaya Rural Bank, Post Office, Bank of India), ka card India Post Payment Bank bad ka pisa kumba T.
2500.
Kane ka wallet ka dei kaba dei trai da u Deibormi Tyngkra bad la kyrpad ia u nongniah ka taxi (Lehse ka hap kali) ne kino kino ki paidbah kiba lap ha lynti ban sngewbha ban pynphai da kaba phone ha une u number 6000392263.
Sa shisien ka Jowai Municipal Board (JMB) kala ïakynduh mawsiang hadien ba ki nongshong shnong jong ka Elaka Nartiang ki la beh krad ïa san tylli ki trok jong ka Jowai Municipal Board (JMB) kiba la thmu ban leit bret ñiut ha Thadmusem haka sngi Nyngkong.
Kane ka shnong ka hap haka constituency jong u Myntri Pynroi Sor ma Sniawbhalang Dhar.
Kitei nongshong shnong kiba don kumba 200 ngut eiei hapoh ka lama jong ka Elaka Nartiang Coordinate Committee ha ka jingïalam u Acting Dolloi u Ma Kloi Pale, u Secretary Elaka Nartiang Coordinate Committee u Ma Deimonmi Dkhar, ki kynhun sengbhalang ba kynthup iaka KSU, FKJGP, HNYF, MPUF, JSM bad ki nongshong shnong.
Katei ka Committee ka pyrshah bad beh krad ïaki 5 tylli ki trok kit ñiut jong ka JMB namar ba ki bor pynïaid jong ka JMB kim la kynjoh ktien tang shi kyntien ruh ban leit bret ñiut sha Thadmusem kaba dang hap hapoh u pud u sam jong ka Elaka Natiang.
Ki paidbah ki la ap hi triang naduh ka por 12 baje mynta ka sngi ban khanglad ïaki trok kit ñiut sha katei ka jaka bad haka por janmiet kumba 4.
00 baje eiei ka jingap khmih lynti ka la long kaba seisoh hadien ba 5 tylli ki trok bad ki ñiut kiba la wan kit na nongbah Jowai ki la wan poi ha katei ka jaka.
Hadien katto katne por ki pulit ki la wan poi ha katei ka jaka ban pyrshang ban ïakren bad ban ailad ban leit bret ïa utei u ñiut hynrei ki paidbah ki la ïeng skhem hi triang ban pyrshah bad beh ïa kitei ki trok namar ba ki sheptieng ïoh ka wanrah ka jingpang jingshitom ïaki na kitei ki ñiut kiba la wan bret kino kino ki lad jingïada.
Khatduh khatwai kitei ki 5 tylli ki trok ki hap ban phet ïam rem ryngkat u ñiut na katei ka jaka.
Kumban shu pynkynmaw ka JMB ka hap ban pynduh pyndam noh ïaka jaka bret ñiut kaba don ha Mynkjai kaba hap hapoh ka Amlarem Sub-Division na kadaw ka jingpyrshah jong ki nongshong shnong jong katei ka thaiñ.
Kadaw ka jingpyrshah jong ki nongshong shnong ka long namar ba ka JMB ka la shu wan bret pathar ïa u ñiut u ñier na nongbah Jowai khlem da shim kino kino ki lad jingïada ne katkum ka jingstad saïan kaba mynta.
Ka long lehse ka sien kaba nyngkong ba ka Dorbar Shnong ha Rilum Khasi Jaintia ba kan ieng pyrshah ia ki kam beaiñ kiba la leh da ki ophisar sorkar hapoh u pud u sam jong ka da kaba ujor shi syndon da ka ejahar (FIR) hapoh ka tnat pulit khnang ban ioh pynshitom ia utei u lang iong jong ka sorkar katkum ki kyndon ain jong ka Ri India.
Mynta ka sngi u Waheh Shnong Umkiang jong ka Dorbar Shnong Umkiang kaba don ha East Jaintia Hills District u Ma Lasting Pala ula leit ai da ka FIR pyrshah ia u Range Officer, ka Umkiang Range u Ma Samdakiyo Shullai ha ka Umkiang Patrol Post kaba hapoh Lumshnong Police Station.
Ha katei ka jingujor, U Ma Pala u la kynnoh ba u Shullai u ju pyllait pathar iaki trok kiba kit palat pud ia u mawshun bad shim pisa beaiñ.
La kynnoh shuh shuh ba une ophisar ula shim pisa na ki trok kit overload kynthup ia ki bym biang kot sla.
U la ong shuh shuh ba kila lap ia kane ka kam beaiñ man la ka por bad namar ka jingbam pisa une u ophisar ki trok kiba kit tam palat iaka jingkhia kaba ki dei ban kit kila lait ban iaid na khmat ka ophis ne check point jong u bad kine ki trok ki iaid sahuh ha surok bah.
Kane ka jingleh une u ophisar ym tang baka long beaiñ, hynrei ka pynsniew ruh iaka surok bah.
Mynta ka sngi ruh ka bor shnong kala bat 9 tylli ki trok kiba don ia u registration number AS 11 DC 9466, ML 04 C 4968, ML 11 1607, ML 04 C 6923, NL 01 AE 8608, TR 01 AP 1620, AS 11 DC 9534, ML 11 6152 bad ML 11 8277, la ong u waheh shnong Umkiang.
Ka bor shnong kala kyrpad iaki pulit ka Umkiang Patrolling  Post ban pynshitom ia une u ophisar katkum ki kyndon jong ka aiñ.
Une u Mawshun udei uba wan na ki par mawshun na Lumshnong bad kiwei kiwei ki shnong ba marjan bad shalan sha Assam.
Ka tnad kam khlaw (Territorial Division) ka don ka bynta kaba khraw ban tem iaka jingkhaii beaiñ kumjuh ban buh jingkhein katkum ka kyndon jong ka Meghalaya Minor Mineral Concession Rules 2016 ban lait ka khajna ban lait na ka pla sorkar.
Ka ophis jong u Executive Engineer, Water Resources, West Jaintia Hills District, Jowai kan pynlong iaka jingpynkhuid wah Myntdu haka 23 tarik u Nohprah ha ryngkat ka jingiatreilang jong ki shnong bapher bapher ha sor Jowai.
Kane ka jingpynkhuid wah Myntdu ka long ruh shibynta ka jingrakhe ioh laitluid ba 75 nem ka Ri kaba la tip kum ka Azadi Ka Amrit Mahotsav.
Kane ka jingpynkhuid wah Myntdu kan sdang na ki bynta jong ka JIngkieng Pamblah shaduh Kharthymme.
Ka All Jaiñtia Cricket Association (AJCA) kala leit iashimbynta haka lympung ialehkai U-15 Boys Cricket Tournament 2021 kaba pyniaid da ka Meghalaya Cricket Association.
Kane ka lympung kan sdang mynta ka sngi da ka jingiakhun hadpdeng ka AJCA pyrshah ia ka Shillong Cricket Association ha Nongkhrah, Ri Bhoi District.
Ia kane ka lympung la phiah ha ki ar bynta kaba kynthup iaka Zone 1 bad ka Zone 2.
Ka AJCA, Shillong CA, East Khasi Hills CA, East Jaintia Hills CA bad ka Ri Bhoi ki hap haka Zone 1, katba ka Tura CA, North Garo Hills CA, East Garo Hills CA bad ka West Khasi Hills CA ki hap haka Zone 2 bad ka jaka ialehkai kan long ha North Garo Hills.
U General Secretary AJCA Ma Waibor Sohlang shuwa ban mih ki khynnah ialehkai ula kitbok kitrwiang bad ai mynsiem ia ki khynnah ialehkai ban kin ialehkai bha.
Ia ka kynhun ka AJCA la ialam da u Yoohimitre Patwet kum u coach.
Ki players ki kynthup ia u Heiyoomiki Ryngkhlem, Ewanmi Pyrtuh, Redolant Shadap, Ha Uni Dashan Pohleng, Namewanki Pakyntein, Dauni Niangti, Maremdor Sutnga, Waibhahmi Ryngkhlem, Ishant Siangshai, Nehemaiah Gatphoh, Marconi Phawa, Stevenson Sten, Armanki Patweth, Wansa Oo Lamare bad u Samiki Pariat.
Ka Rotary Club Jowai kala pynkut noh iaka jingrakhe lyngkhuh snem ba 25 ka jingiaid lynti naduh ba la seng iaka Rotary Club Jowai ha u snem 1995-2021.
Ia ka jingialang pynhap pyrda la pynlong ha ïing dorbar ka Loomsoooiung, Newhill haka jingpyniaid u Rtn SK Lato uba long ruh u Chairman Silver Jubilee Celebration bad u myntri sorkar barim, u Rtn Manas Chaudhuri ula long kum u kongsan.
Ïaka report ka jingïaid lynti jong ka Rotary Club Jowai haki 25 tylli ki snem la pynsngew da ka Rtn EF.
Gatphoh MPHF, kaba la ïathuh ba ïaka Rotary Club Jowai ( Code No.
30548) la seng haka snem 1994 bad ha u snem 1995 ka la ïoh ïaka jingithuh na ka Rotary International.
Ka Rotary Club Jowai kum ka seng treimon sngewbha ban tei iaka imlang sahlang haka jingïatreilang bad ka Jaintia Fishing Association ka la pynshna ïaka check dam ha Treïongriang bad lyngba ka jingsynñiang jong u Prof RC.
Laloo MLA barim ka Rotary Club Jowai ka la ïoh ïaka kali kit ïap briew kaba la aiti haka tnad pulit bad kawei ka kali Ambulance kaba la aiti sha ka KJP Assembly Hospital Jowai na ka bynta ban kit ïaki nongpang.
Ka Rotary Club ka la ïashim bynta ruh ban pynneh pynsah ïaka mariang da kaba thung ïaki tynrai dieng ha kylleng ki jaka jong ka West Jaintia Hills, kala sam khusnam Vocational Award ban ithuh ia u synniang u bynhei ki nongshong shnong ha ki kam bapher bapher bad ka ai jinghikai ïaki khynnah ka shnong Mookaswan ki bym nang ban thoh bad ban pule kaba tip kum ka ‘Literacy Campaign’ bad kiwei kiwei ki kam ba bha.
U Rtn Manas Chaudhuri haka jingkren ula ong ka Rotary Club ka ïeng haka nongrim ban shakri na ka bynta bha ka miat jong ka imlang sahlang bad ka pynïajan ruh bad ki briew kiba na kiwei ki ri jong ka pyrthei.
Ula kyntu ïaki dkhot Rotarian ban long ki nuksa ba bha ïa kiwei bad da kaba leh kumta ka Rotary Club kan ïoh ïaka jingshaniah na uba bun ba lang.
Ha kane ka sngi la pyllait paidbah iaka souvenir bad la pynphuh pynphieng ïa kane ka sngi da ki jingrwai bad jingshad.
Haka sngi Nyngkong 5 ngut ki briew kila iabit thymmai iaka jingpang khlam COVID-19, iwei i ba khlad bad da kane ka jingdon jong ki briew kiba iap pang COVID-19 kala kynjoh sha 1479 ngut ha Jylla.
Ine iba khlad i dei na East Khasi Hills District.
Katkum ka jingpyntip ka tnad ka Koit ka Khiah, 5 ngut ki briew kiba ïabit thymmai ïa kane ka jingpangkhlam bad kiba dang shitom ne ki active case ka long 94 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 1, EKH: 3 bad WGH: 1.
Ki nongpang kiba la ioh pat iaka jingkoit ki don haduh 23 ngut.
Kine ki kynthup na EKH: 16, EGH: 3 bad WGH: 4.
Ka jingdon jong ki briew bala ïabit ïa kane ka jingpang khlam ha Jylla baroh ka long 84757 ngut bad napdeng kine 83184 ngut kila ïoh ïa ka jingkoit bad 1479 ngut kiba ïap nalor ki briew ba dang shitom.
Ha East Khasi Hills kiba dang shitom ki don 70 ngut, East Garo Hills 6, Ri Bhoi 7, West Garo Hills 5, mar 2 ha West Jaintia Hills bad West Khasi Hills bad mar iwei ba shitom ha East Jaintia Hills bad South West Khasi Hills.
Haka 18 tarik une u bnai la kum klet iaki chart paper bad holder hapoh kawei ka taxi na Iawmusiang haduh Lad Mooralong, Jowai.
Kine ki chart paper bad holder ki dei jong u Prinstone Dkhar ba pule ha Jowai Polytechnic.
Kino kino kiba lap ia kine ki chart paper bad holder sngewbha ban phone ha kine ki mobile number 8787337619 / 8730054588.
I Ma Lostar Bareh ba ju khot ieit Ma Lo I khun jong I (L) Hun Bareh bad (L) Brave Lytan bad I lok jong I Kong Ioh Dkhar ba shong ba sah ha Dulong, Jowai i la khlad haka 19/12/2021.
Ka jingpyndep ia kaba sah jong I Ma Lo kan long haka 21/12/21 ha khnap thangbru Dulong haka por 10 baje mynstep.
Kane ka long ka jingpyntip na kiba haiing hasem bad ki khun ki kti.
Ka Dorbar Shnong Moodymmai kala sam iaki blanket sha baroh ki longïing ba don hapoh ka shnong ba la synniang da u MLA ka thaiñ u Ma Sñiawbhalang Dhar.
Ïa kine ki blanket ka dorbar Shnong Moodymmai ka la sam haka sngi Saitjain haka jingïalang kaba la donlang u MDC ka thaiñ u Ma Jesse Suïam, u Waheh Shnong u Ma Joseph Pariat bad ki dkhot nongkitkam shnong.
Ka Dorbar Shnong ka la pynpaw ka jingsngewnguh kaba khraw ïa u MLA uba la ïarap kat ka bor ka jinglah jong u sha baroh ki nongshnong shnong jong ka Constituency khamtam hakum kane ka jingkhriat jong ka aïom tlang.
Ka shnong ka la kitbok kitrwiang ïa u MLA ba un ïoh ka met ka phad kaba koit kaba khiah bad ba un nanglah ban kit ban bah ïaki jingdonkam jong ki shnong bapher bapher hapoh ka Constituency.
8 ngut ki briew kiba iabit thymmai iaka jingpang khlam COVID-19, kiba ioh pat iaka jingkoit ki don 13 ngut haka Sngi U Blei.
Katkum ka jingpyntip ka Tnad ka Koit ka Khiah, 8 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 133 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 2 bad EKH: 6.
Ki nongpang kiba la ioh pat iaka jingkoit ki don haduh 13 ngut.
Kine ki kynthup na EGH: 1, EKH: 11 bad WKH: 1.
Ka jingdon jong ki briew bala ïabit ïa kane ka jingpang khlam ha Jylla baroh ka long 84752 ngut bad napdeng kine 83161 ngut kila ïoh ïa ka jingkoit bad 1478 ngut kiba ïap nalor ki briew ba dang shitom.
Ki nongialam bad ki dkhot ka KSU Moodymmai, Wahiajer bad ka Jowai Unit kila ioh bat 7 ngut ki suba nong Bangladesh haka miet 17 tarik une u bnai.
U Nidapoi Shadap, publicity secretary KSU Jowai unit ula iathuh ba ia kine ki bar jylla la ap iaki na Ummulong, hynrei namar ba dei da ka kali ka KSU kala pyntip mar mar sha ki pulit ka Phramer Traffic Cell kiba la bat pat ia kine ki bar ri.
Ka khubor ka iathuh ba kine ki bar ri kila wan poi na Jammu and Kashmir bad ym pat lah pynthikna ia ka jaka kaba ki thmu ban leit.
Ka KSU halor kane ka jingbat ia kine ki suba nong Bangladesh kala mudui da ka jingujor ejahar ha Phramer Traffic Cell, khnang ba ki pulit kin ioh ban leh katkum ka jingdonkam jong ka aiñ.
Halor kane ka jingioh bat ia kine ki suba bar ri, ka jingtohkit ki pulit kala iaid shakhmat.
Kine ki suba nong Baladesh ki don haduh 7 ngut kynthup iaka longkmie bad 2 ngut ki khynnah bad 4 ngut ki shynrang.
Ka KSU kala kyntu iaka tnad Infiltration ban teh lakam ia kane ka jingrung beaiñ ki briew bar ri bad kala ong ruh ba kam nym ailad ia kane ka jingwan rung kyrthep ki briew kiba nabar sha kane ka thain.
Haka sngi Saitjain, ka shnong Moolamylliang kaba long kawei na ki model village ha East Jaintia kala plie paidbah iaki light Christmas Extravaganza.
Kane ka dei ka sien kaba ar ba ka shnong Moolamylliang kala pynriam iaka shong ka thaw da ki light khrik khrik ba har rukom ban lehkmen Christmas.
U Bah SS Syiemlieh incharge Deputy Commissioner East Jaintia Hills ula plie paidbah ia kine ki light haka jingiadonlang u Dr Sankey shangpung, chairman JHADC.
Ban sah kynmaw iaka jingdap 50 snem ka jingioh jylla ba pura, la shna kyrpang ruh iaka map jong ka Meghalaya kaba la pynwan dur tang da ki dieng kiba la thung kaba don ruh ia u logo ka jingdap sanphew snem.
Ia kine ki light yn plie man ka sngi haka por 5 baje janmiet haduh ka 2/1/22.
O R Shallam December 19, 2021 Ka bhah buh kyrpang jong ka jylla ka dei shisha ka rukom buh bhah kaba pynioh jingmyntoi ia ki trai jylla ki trai ri ba kyrpang ia ki lai jaitbynriew kata u Khasi, u Jaintia bad u Garo hapoh ka jylla.
Naduh mynshwa kane ka rukom buh ia ka bhah kyrpang kala ai jingmyntoi shibun  ia ki trai nongshong shnong naduh ka pule ka puthi ne ha ka kam ka jam na ka bynta ki khynnah ne ki samla ba kham paw bad ioh kham shakhmat ha ka pule ka puthi ne ha ka jingstad.
Kane ka Policy kada long shisha kaba ai jingiarap shisha ia ki nongshong shnong khamtam ha ki snem ba mynshwa mynba dang duna ki district hapoh ka jylla.
Hynrei katba nangiaid ki snem bad ka jingkylla jong ki sorkar jylla, ka jingbun jong ki district ruh  kala nang kiew nangkiew, ka rilum Garo kala don haduh 5 tylli ki district katba ki lum Khasi bad Jaintia kila don haduh 7 tylli ki district.
Ka bhah buh kyrpang ba 40 la 40 ia ki Garo bad Khasi Jaintia kala kylla pynban kum u maw jingthut ia ki samla ha ka por bad ki sngi ba mynta.
U Khasi bad u Jaintia naduh mynshwa ula iaknieh bad iakhun (Competition) lypa hapoh ka 40 percent bala bhah kyrpang ia u.
Mynta pat, u 7 district u iaknieh bad iakhun hapoh ka 40 percent, katba u 5 District pat u ioh marwei 40 percent la ka bhah.
Hato ka long ryntih hi? Hato ki samla ha ka por bad ka juk mynta ki dang iahap hi ia kane ka rukom bhah kyrpang? Ha ki sngi ba mynta, nalor ba ki ‘riew donbor bad ‘riew shna ain kila leh katba ki mon ban thungkam thungjam (political appointment) katkum ka percentage bala bhah, u duk u suk, u kup shiliang u sem shilliang watla u biang ka jingstad ba paka, hynrei long leh noh-ei  bad tyngkhuh mawsiang artad ha ka wad kam wad jam.
Hato ka shong hok hi ? Ka jingkiew jong ka jing kyrduh kam kyrduh jam ia ki samla hapoh ka jylla kala jur palat katba nang mih ki snem, ka jingiakhun ioh kam ioh jam hapoh ka reservation policy kala pynduh myntoi bad pynjaw ummat ia ki samla ba dei hok ban ioh bad ba wan ka ki longing ba duk.
U paid Garo u dang khambiang ban ioh marwei 40 percent hynrei u paid Khasi bad Jaintia u hap iakhun hapdeng jong u na ka bynta ka 40 percent.
Hato ki samla ha ka  juk mynta ki sngewbiang hi ia kane? Katba ka jylla mynta satang katno kala rakhie ia ka jingdap ba sanphew snem jong ka, Hato kam shong hok ban ailad ia ki khun samla trai shnong jong ngi ban ialeh ne iakhun hapdeng jong ki da ka open competition khlem da buh kyndon? Kam shong hok ban ailad shisha ia baroh lang khlem ki tyrsim jong ki ‘riew donbor? Hangta kein ba uba stad bad ube nep tam un ioh ia ka hok bad ka jingbishar ba shisha.
hangta kein kan don ka jingai lad ba mar katjuh hapdeng jong ki lai jaidbynriew bad hangta kein ka jylla jong ngi kan nang kiew ha baroh ki liang khlem da ailad ne aibor shuh ia ki riew shna ain ba kin ialeh katba ki mon.
Kum u nongshong Shnong ba don ka jingkitkhlieh bad ka jingsngew ieid ia ki samla ha ka juk ba mynta, nga da kyntu ia ki seng trei mon sngewbha (NGO), ia ki nongmihkhmat  (legislators) na lum Khasi bad Jaintia bad kumjuh ia ka thup ki samla pule (Student’s Union) ban da ialeh ban ioh noh da ka open competition haka jaka ka reservation policy khnang ba ka lawei jong ki samla ka ri bad ka jaitbynriew jong ngi kan nang kiew ha baroh ki liang khlem da shah iuhroit.
Ka 1st East Zone Sub-Junior under 14 Championship Roll Ball kaba la pyniaid da ka Roll Ball Federation of India bad ka Assam Roll Ball Association kan long ha ka 19 tarik haduh 20 December 2021 ha jylla Assam, Dispur Skating Rink, Guwahati.
Kane ka lympung ka kynthup iaki shynrang bad kynthei bad ki jylla kiba iashimbynta kilong ka Meghalaya, Odisha, West Bengal, Bihar, Assam, Arunachal Pradesh, Manipur, Chhattishgarh bad Jharkhand.
Ka jylla Meghalaya kan sa iashimbynta ha kane ka lympung bad ki players, coach bad team manager kiba la shah jied na ka liang jong ka Meghalaya Roll Ball Association ki long Badondor Ryntathiang (Captain), Kevin Dkhar, Adriel Shangoi, Hubert Nongkynrih, George Chyrmang, Gareth Kharbyngar, Vijay Das bad Shamar Hajong.
Coach: Suklang Dkhar uab long ruh u Secretary of Meghalaya Roll Ball Association.
Ka Sliang Tourist Spot kala pynbna ba kala plie biang iaka jaka jngohkai kaba don hapoh ka shnong Amkoi, Amlarem Sub-Division iaki paidbah na kylleng ka Jylla bad kiba nabar.
Ka Sliang Tourist Spot kala rai ban plie hadien ba ka wah Umngot kala long shngain ban wan kai ki paidbah namar bala hiar ka jingheh jong ka wah haka aiom tlang.
Na kaliang ka Sliang Tourist Spot ka wer bad khot sngewbha ia baroh khamtam ia kiba ym pat ju wan iuhkjat ha kane ka jaka ban wan pynbyrngia ialade bad mad iaka jingkhuid jong ka mariang.
Ka Jingiaseng Samla Balang Presbyterian Latyrke haka sngi Thohdieng kala sdang iaka Christmas carol hapoh ka Balang kaba la shimbynta shitrhem da ki khynnah haduh ki rangbah.
Shuwa ban sdang ka Christmas carol la pynlong shwa da ka jingiaseng duwai ha ka jingiadon ryngkat lem u Pastor Mechak Shylla, Pastor H.
Sutnga bad Tbn.
LC Ryngkhlem, bad ki tymmen basan jong ka balang bad katto katne ngut ki rangbah kum u L Shylla, B Shylla.
Lyngba kane ka Christmas carol ka Jingiaseng Samla Balang Latyrke ka kitbok kitrwiang bad ai khublei Christmas ia baroh ban kynmaw ia ka jingwan longbriew u khun U Blei sha ka pyrthei.
Ka jingiaid carol jong Jingiaseng Samla Balang Latyrke ka la long kaba shongshit ha kaba ki khun ka balang kila iaid carol hapoh shnong haryngkat ka sur jingrwai bad la pynphuh pynphieng shuh shuh da kaba pynthaba iaki light khrik khrik nalor ka jingrwai jingshad bala shimbynta da ki khun ka balang.
La ioh jingkren na u Pastor M Shylla kum ka jinglamphrang bad la pynbud lyngba ka jingkren na u pastor incharge jong ka Balang Pastor H sutnga bad u Tbn JW Bamon.
Hadien ka jingkhlad noh kaba shu syndet jong u bah SK Sun (Bahdeng), ba dei artad u MLA ka Mawphlang Constituency, ka Shillong Sports Association, ka la bynshet pat ha u khun u jong u, ba la jop ruh ia ka elekshon shiteng samoi na kane ka constituency, u bah Eugeneson Lyngdoh MLA ba mynta ka Mawphlang Constituency ban shimti ia kane ka kam, kaba u kpa jong u, ula bat ha kane ka synjuk ha u snem 2018-2021 Kane ka jingshimti u bah Eugeneson ia ka kam President jong ka SSA, ka la wan ha ka jingialang jong ka Special Annual General Meeting, kaba la long ha kamra shong jingialang jong ka SSA Stadium, Polo, ha kaba ki dkhot ba la poi sha kane ka jingalang da kawei ka sur, ki la rai ban shu bynshet beit beit ha u Eugeneson ia kane ka kam.
Haba batai sani bha halor kane ka jingjied ia u bah Eugeneson, u Hony Secretary ka SSA u Bah SS Rapthap, u iathuh ba mynta ka sngi, ka synjuk ka la lum kyrpang ia kane ka jingialang, kaba ia kum kine ki jait jingialang la khot kyrpang lada jia ba mih kino ma kino ki kam kiba long kyrkieh kaba long kat kum ka riti treikam (constitution) jong ka SSA.
Kumta ha kane ka sngi, ka SSA kam banse ba kan khot ia kane ka jingialang, hadien ba ka la dep ba kan duh ia la u nongialam u Bah SK Sun, kaba hadien kane ka jingkhlad, ka SSA ha kaba nyngkong ka la shu thung shipor ia uwei na ki vice president ban long kum u nongialam ba shipor ba tip kum u ‘interim president’, hadien kane, ka SSA kan sa hap ba kan lum ia ka jingialang ba kyrpang’special AGM’ ban jied bad ban ioh ban pynskhem ia u President.
“Ngi sngewtynnad shibun eh, ba u Bah Eugeneson Lyngdoh, khun jong (L) SK Sun u la long uba kloi ban shim ia ka kam kum u nongialam jong ka SSA" la iathuh u bah Rapthap.
Lehse yn nym da donkam shuh ban batai shaphang u bah Eugeneson, uba dei uwei na ki khlur ialehkai phutbol uba la paw bad tyngshain ba la ioh ban mihkhmat ia la ka jong ka ri bad ruh ba la shah soi ruh ha ki klob ialehkai bna nam ka ri, kum ka Shillong Lajong FC, Bengaluru FC, East Bengal bad kumta ter ter.
Haba kren hadien ba la wai jong kane ka jingialang ha madan First Ground u bah Eugeneson u dap da ka mynsiem kaba kmen eh ia ka SSA, kaba la khot bad pdiang ia u ban long kum u nongialam u jong ka.
“Nga sngewkmen eh ba ngan ioh ba ngan iadon bynta ha kum kane ka liang, namar naduh mymba ba nga dang rit, nga la don shibun ki jingiadei, jingkynmaw ba iadei bad ka SSA, naduh dang rit nga la wan ba ngan peit kai ia ka lympung Shillong League naduh ka por ba dang ialehkai I Pa (SK Sun), I Mama bah Kar Kurbah, nangta ki jong u bah Freddy ba dei u dkhot Shaiwol, bad kum u khynnah nga la heh nga la san bad ka mynsiem jong nga naka bynta ka phutbol ruh ka la sdang nangne" la ong u bah Eugeneson.
Nalor katta u Eugeneson u ong ba dei lyngba ka SSA kaba la plie ia ka lad bad ka jingdon ka jong ka, ka long kaba btin lynti ia kiba bun ki nongialehkai phutbol ba la mih na kane ka lympung ialehkai, kaba um lah ban jer kyrteng lut hangne.
“Nga ruh kumjuh nga long kumba nga long ka dei ba dei lyngba ka SSA bad ka jingioh ban ialehkai ka jong nga ha kane ka Shillong Premier League" la ong u bah Eugeneson.
Hadien ba la shah jied ban long kum u nongialam ba thymmai bad ba khynnah tam ha ka khana pateng jong ka SSA, u bah Eugeneson u kah ban ong ba kum ka synjuk, ne ka SSA Team kaba nangne shakhmat ban nang iai trei shitom, namar ka kam ialehkai kam dei shuh ka kam pynbyrnia ne ban shu kilan im sngi ia la ka jong ka met, hynrei mynta ka kam ialehkai ka dei ka lad kamai ne ka profession bad katno eh ba na ka liang ki nongkit kam ka SSA, lada ki lah ban dang iai btin lynti ia kiwei kiwei ki khynnah ka jylla ban plie ia ka lad ka lynti, ka rynsan kaba dei nak a bynta ki jingialehkai bapher bapher kaba ka SSA ka peit.
“Ngi kwah ban trei lang kum ka kynhun ban gin lah ban plie ia ka rynsan ia ki khun samla ba kin pyni ia la ki sap ki phong ban pyntbit ne ban pynbiang ia ki, khnang ba maki ruh hadien kin lah ban wanrah ia ka nam ka burom ia ka jylla bad kum ki nongkitkam ka synjuk, kin da dap da ka jingsngewkmen ba la lah ban ialam bad ban btin lynti ia ki khun samla bad ban ai ha ki ia ka lawei kaba phyrnai" ong u bah Eugeneson.
Ka West Jaiñtia Boxing Association (WJBA) ryngkat ka jingïatreilang ka ophis u District Sports Officer, West Jaintia ka la pynlong ïaka iakop ïakura paidbah kaba la tip kum ka ‘Boxing Fight Night’ haka miet Thohdieng ha Ïawmusiang, Jowai.
Kane ka dei ka sien kaba ar ba ka WJBA kala pynlong ia kum kane ka jingiakop iakura ha jaka paidbah ban khring iaki samla samhoi ban phai khmat sha ka ialehkai iakura.
U Deputy Commissioner, West Jaintia Hills District U Ma Garod LSN Dykes, IAS ula long kum u kongsan haka jingiadonlang u District Sports Officer (DSO) u Ma Khroobok Passah, ki nongialam bad ki dkhot ka WJBA bad kiwei kiwei.
Ha kane ka rynsan ïa kura la wan ïa shim bynta 16 ngut ki khynnah shynrang bad kynthei.
U Ma Garod haba kren ula ong ka jingpynlong ïa kum kine ki rynsan ka ai mynsiem ïaki samla ialehkai ban im ka jingim kaba long adkar khnang ban lait na ki jingmlien kiba sniew bad ban jop haka jingim ha kano kano ka kam.
Ula kyntu ruh ïaki nongshong shnong ka sor Jowai ki bym pat dep ban ai ïaka tika ïada COVID ba kin ban wan shakhmat ban ai tika haka 20 bad 21 tarik Nohprah 2021 haki jaka ba la pynbeit haki shnong ki jong ki.
Ki lahduh ha kane ka rynsan ïakura ki long u Wandamei, ka Elicia, Baiamutlang, Gracenylla Mary, Ram Lyngdoh, Tredicia bad Rishanlang.
Ki bor peit bor pynïaid ka Meghalaya Bharat Scouts & Guides West Jaintia Hills District ha ka 17 tarik une u bnai ka la pynlong da ka jingïalang pynkup burom kyrpang ïaki Scouts Master bad ki Guides Captain kiba la ïoh ïaka District bad State Award jong u snem 2020-21.
Haka jingïalang lyngkot ba la pynïaid da ka Kong S.
Tariang District Commissioner Guides la ïoh ka jingkren pdiang burom na ka Kong Siami Shylla District Organiser Guides, MBS&G West Jaintia Hills bad ki jingrwai na ki Rangers jong ka Thomas Jone Synnod College, Jowai.
U Ma Ohiwot Laloo District Secretary MBS&G West Jaintia Hills ula kren ïaka nongrim bad thong treikam jong ka Bharat Scouts & Guides katba u Octomeowt Lamin MDC JHADC kum uwei na ki dkhot uba la shah pynkup burom ula pynkynmaw ïaki kam jong u haka Scouts-Guides Movement kiba long ki jingmyntoi bakhraw ïaka longbriew manbriew jong u.
U Octomewot Lamin haba kren ai mynsiem ïaki dkhot ula ong, to long ka nuksa babha ïaki nongshong shnong da kaba imsngi ban pyndep ïaki kamram katkum ki nongrim jong ka Scouts-Guides kiba ong “Service to God, Service to other and Service to Self".
Ki Scouts Master bad ki Guides Captain kiba la shah pynkup burom ki long u Ohiwot Laloo, ka Saramai Tariang kiba la ïoh ïaka Long Service Award 2021, u Hopeful Khongstia uba la ïoh ïaka Award Medal of Merit 2021, u Octomewot Lamin Thanks Badge Award 2021, u Adiam U Bthuh bad ka Deigratia War kiba la ïoh ïaka Best Scouts Master & Best Guides Captain 2021, u Damanbha Niang uba la ïoh ïaka Appreciation Certificate, ka CD.
Laloo bad u Richard B.
Uriah kiba la ïoh ïaka State Teachers Award.
Shuh shuh ha kane ka sngi la pyndep ruh ïaka Induction Ceremony ïaka District School Education Officer, West Jaintia Hills ka ban shimti nangne shakhmat kum ka District Chief Commissioner, MBS&G West Jaintia Hills District.
Ka A.
Syiem, District School Education Officer, West Jaintia Hills haka jingkren ka la ai mynsiem ïaki dkhot da kaba ong, to nang trei bha shuh shuh haka thong jong ka jingbha bad ban khot lang ïa kiwei ban don bynta ha kane ka seng kaba ïeng ban shakri ne ïarap ïaki para briew ha kiba bun ki liang.
San tylli ki mat baka JSU kala wanrah haka jingiakren bad iathir ha shuwa baka sorkar kan pynbeit u pud u sam hapdeng ka jylla Meghalaya-Assam, ba lakhot da ka sorkar jylla ha kine ki kyndiat sngi.
Ka Narpuh Border area Joint Action Committee (NBAJAC) ka synjuk jong ki Waheh Shnong, Secretary Shnong kiba don hapoh ka Elaka Narpuh bad ki Shnong kiba don markhap bad ka thain Narpuh ka dawa na ka sorkar Meghalaya Democratic Alliance (MDA) ban ai Community & Rural Development Block thymmai ia ka Thain Narpuh khnang ba ki Shnong kiba don shajan khappud Bangladesh bad khappud Assam kin suk ia ki ha kaba leit donkam sha ki ophis jong ka Block.
Kumba long mynta ka sngi la pynkynriah bad plie mawnongrim ia ka C&RD Block Khliehriat sha Wapung da u Conrad Sangma bad kane ka jingdon jong ka C&RD Block shaduh sha Wapung mynta kan buh jingeh ia ki paitbah baroh jong ka thain Narpuh mynta, namar ba jan baroh ki schemes jong ka Sorkar khamtam ia ki schemes MNREGA hap ban leit lyngba ki block ban ioh ia ki bad Kane kan buh jingeh bad pynshitom ia ki Shnong kum ka Shnong Malidor, Ratacherra,Dona Umbluh, Huroi, Hingaria nalor kiwei kiwei.
Ka jingjngai mynta kan long haduh 90 kilometres tang ban leit sha ka ophis block tang na bynta ban leit pyndep ia ki kam kiba iadei bad ka Block bad kumta ka NBAJAC ka kyrpad jur ia ka sorkar MDA ban ai da ka block thymmai ha thain Narpuh da kaba buh ia ka Headquarter ha Lumshnong khnang ban pynsuk ia ki paitbah jong ngi bad ban pyniajan ia ki ophis sorkar khamtam sha ki thain Nongkyndong.
Kumba pynkynmaw ba ha u snem 2018 ka NBAJAC ka lah ia kynduh ia u Conrad Sangma halor kane ka kam na bynta ban ai block thymmai ia ka thain Narpuh, bad ha u snem 2019 ka NBAJAC ka lah kynduh ruh ia u C&RD Block minister Sniawbhalang Dhar bad ia u Kyrmen Shylla Minister Social Welfare ha u snem 2020 na bynta ban iarap kren ha ka cabinet meeting ban pynkha block thymmai ia ka Narpuh.
Ka Thain Narpuh hi ka long kaba sahdien tam bad kaba shah niewbein tam ha baroh ki liang naduh ki por jong ka Sorkar Congress bad mynta ka la shah ieh bein bad niewbein ruh ha ka Sorkar MDA hapoh ka jingialam u Conrad Sangma.
Ka NBAJAC ka la maham tyngeh ba lada ka sorkar MDA kam lah ban ai C&RD Block thymmai ia ka Narpuh kan boycott shi syndon ia ka election 2023 bad ka ai deadline ruh ban ai Shwa ka budget Session jong ka Assembly 2022 lym kumta ka NBAJAC kan pyllong da ki jingiakhih kiba jur nangne shakhmat khnang ban ioh ia ka Block thymmai.
Kane ka long ka kyrwoh ba la phah da u Secretary ka NBAJAC Ma Daiapherbha Lamare.
U Myntri Rangbah ka sorkar Jylla u Conrad K Sangma haka sngi Palei ula wan ban buh ïa u maw nongrimïaka Wapung C&RD Block kaba la kynriah na Khliehriat sha Wapung.
Kane kan dei ka sien ba ar bala buh maw nongrim ia kane ka C&RD Block Wapung, kaba nyngkong ka dei ha u snem 2017 haka 22 tarik u Iaiong da u Ma Sniawbhalanglang Dhar.
Ha kane ka jingwan buh maw nongrim la don lang u myntri ka tnad C&RD Block ka sorkar Jylla u Bah Hamletson Dohling, u Myntri ka tnad Revenue ka sorkar Jylla u Ma Kyrmen Shylla uba long ruh u MLA ka thaiñ, ki MDC ka JHADC, ki nongshong shnong bad kiwei kiwei.
U Bah Hamletson Dohling haka jingkren ula ïathuh ba ïaka ophis treikam jong ka Wapung C&RD Block yn tei haka jinglut kaba 3 Klur tyngka.
Ula ïathuh ba ki don haduh 105 tylli ki shnong kiba hap hapoh kane ka block.
Ula ong ba ka sorkar haba ka bishar ïaka jingkwah jong u paidbah, ka sngewdei ban pynkynriah biang ïa kane ka ophis sha Wapung.
Ula kyntu ïaki nongshong shnong ka thaiñ Lumshnong kumjuh ki marjan shnong ban nym don jingsngew halor kane namar na ka liang ka sorkar kan sa shong pyrkhat ban peit thuh hato sa katno tylli dang donkam ban pynkha pat ïaki block kiba thymmai na bynta ka jingdonkam jong ki paidbah ka Jylla.
Ula ïathuh ba ka sorkar mynta ka la trei shitom bha na bynta ban pynbit pynbiang ïaki jingdonkam jong baroh ki block.
Ula ïathuh ba ha Jylla la don 46 tylli ki block bad sa 6 tylli ki block mynta la dep ban khot tender na ka bynta ban shna ïaki ophis treikam haka dor kaba 2 klur shiteng.
Satang ban kynjoh sha ka jingdap 50 snem ka jingïoh ïaka Jylla kaba pura hynrei isynei pat ïaka jinglong jingman jong ki ophis jong ki Block bad kiba bun ki ophis kidei Assam type hynrei ka sorkar kaba mynta hapoh ka jingïalam u Myntri rangbah ka la pynïoh 120 klur tyngka na bynta ki jingdonkam hapoh ki block, la ong u Bah Dohling.
U Conrad K Sangma haka jingkren ula ong ka sorkar haka jingïaid lynti kaba 3 snem shiteng ka la trei na bynta ka bit ka biang jong u paidbah.
Ula ong ba ka sorkar kan sa shong pyrkhat kumno ban pynkha biang ïaki C&RD Block namar ba dang don hi ki jaka ba ki briew ki dang hap ban ïaid 50 haduh 60 kilometre ban poi sha ki jaka trei.
Ula ong ïa kane ka block la wanrah biang hangne dei lyngba ka jingbuddien u MLA ka thaiñ, ki MDC bad kiwei.
Kane kadei ka sien kaba nyngkong ba ki skul, ki thanat, ki ophis treikam sorkar bad kiwei ki la ïoh pisa ban shna pynbha kumjuh ban tei thymmai bad kane hi kadei ka jingtrei shitom jong ka sorkar Jylla, la ong u Myntri rangbah.
Ki ar Dorbar Shnong kila ai sngewbha ïaka jaka kaba heh 5 acre tam na bynta ban tei ïaka ophis bad jaka sah jong ki nongtrei.
Ka sorkar barim hadien ka ingpyrshah uba bun bala lang khamtam u paidbah ka Elaka Narpuh kala rah ia kane ka block sha Lumshnong bad kala pyndam iaka jingpynbna.
Ha kane ka sngi la ïoh ia jingkren lyngkot na u Bah T.
Lyngwa u Secretary ka tnad C&RD, u MDC ka JHADC u Phasmon Dkhar, u Incharge DC ka East Jaintia u SS Syiemlieh bad ïaki kyntien khublei la pashat da u MDC ka thaiñ u Ma Lasky Rymbai Deputy CEM JHADC.
U Deputy Commissioner jong ka West Jaintia Hills District u la pyntip ba kan don ka “Special Vaccination Campaign jong ka ai tika Covid-19 ha ka 20 bad 21 tarik u December 2021 ha kine jaka harum:- Kum ban pynkynmaw ba haduh mynta, ha ka District jong ngi lah don 6815 kiba lan 1ong ia kane jingpang Covid-19, bad na pdeng kine 168 ki lah khlad ruh.
Katkum haduh mynta ka jingai tika 1″ Dose ka long tang 48.
1 bad ka 2 Dose ka long tang 33.
9% ha ka District.
Kane ka long kaba dang duna bha ban ioh ia ka jingiada paidbah ba kyllum (Heard Immunity).
Nalor kane, mynta ba lah plie ia ki iew ki hat, ki skul, ki ingmane, ki Fete shnong, nalor ba lan jan poi ka aiom Christmas and u snem thymmai, ka long ka ei ka ei kaba donkam bha ban ai injek tika Covid-19 vaccination khnang ba nym pur shuh u ne u khniang jingpang Covid bad ba nym pynjari biang ia ka Lockdown ha District.
Ka Sorkar India lem bad ka Sorkar Meghalaya, ka ai ia ka lad ia phi ban iada ialade lyngba kane ka tika.
Kane ka tika ka long kaba bha bad ka bym don jingsinew ka ei ei ruh kaba ha lyndet.
U Deputy Commissioner u la kyrpad ia ki nongshong shnong ki bym pat dep ban ai ia ka tika ba kin sngewbha ban ia wan shakhmat ban ai tika ha ka 20 bad 21 tarik u December 2021 ha kitei ki jaka bala buh halor.
Kane ka long ka jingpyntip ba sngewsih ba i ma Owen Harris Shullai, i retired Revenue Officer jong ka JHADC, ila khlad noh haka 16.
12.
2021.
I dei iba shong ba sah ha Chutwakhu, Tredeinliñ, Jowai, West Jaintia Hills District.
Ka jingleit on tep ia i kan long ha ka 18.
12.
2021, haka por 2 baje nohphai sngi, ha u lum jingtep ka balang Jowai Presbyterian Church.
Kane ka kalong ka jingpyntip na kiba haïing hasem.
Ka Khasi Students’ Union (KSU) Jaintia Hills District Unit ka ai ka jingkyrshan kaba pura halor ka jingiakhih jong ka Jaintia Hills Truck Owners’ Association (JHTOA) pyrshah iaki karkhana dewbilat ha rilum Jaintia halor ka jingbym pyntreikam iaka bai kit bai bah cement bad clinker thymmai kaba la pynbna aka sorkar  naduh mynshem snem.
Ka KSU Jaintia Hills District Unit hapoh ka jingialam u Ohibait Dkhar President, Kwilness Suchiang President KSU Narpuh Circle bad kiwei kiwei ki nongialam  kila ia kynduh iaki nongialamka JHTOA ba kynthup ia Nidamon Chullet president JHTOA ban iakren halor ka jingshah leh khliehshrieh ki trai trok wat hadien ka jingiakren kaba bunsien hadpeng ka sorkar bad ka synjuk ki karkhana dewbilat halor ka bai kit bai bah thymmai kaba duna 2 tyngka na ka jingpynbna ka sorkar, kata 7 tyngka na ka 9 tyngka haka 1 KM shi metric ton.
Ka KSU kala pynrem jur ia ki karkhana pynmih dewbilat kiba la iuhroit iaka hok ki trai shnong haka jaka ban ai kam kala khniot pynban kaba la wanrah iaka jinduhnong kaba khraw ia ki nongbuh trok bad wanrah ruh iaka jingsngewiapher hadien ba kine ki karkhana kila thied iaki trok, katba ki nongniah paid ki dei ki trai shnong kaba na ka jingiakhih ka JHTOA kine ki nongniah trok ki karkhana dewbilat tang ka bam ruh kim ioh bad shah sa ka nong.
Ka KSU kala dawa na ka sorkar ba ka dei ban bthah ia kine ki karkhana dewbilat ba ki dei ban pynurlong mardor iaki mat jingadwa jong ka JHTOA lym kumta kan hap ban shim da ka lynti kiba tyngeh ban pynpei shkor ia ki karkhana bad lada jia ei ei ka jingjia kaba sngewsih ka sorkar jylla bad kine ki company kin hap ban shim ia ka jingbah khlieh, ong u Nangaibormi Sutnga Publicity Secretary KSU JHDU.
Ka KSU Narpuh Circle kala kynnoh ba don ki briew kiba ym lah satia ban ithuh kila pynlip iaki jingthoh (signage) kiba kdew iaki skhim ba pyntrei ka sorkar Meghalaya ha Malidor, ka jaka kaba long khappud hadpeng ka Assam bad Meghalaya.
Ka KSU kala kynnoh ba kine kiba pynlip ki dei ki nongshun barieh kiba don jingthmu ban kyntur pud khamtam ha kum kane ka por ba dang iaid ka jingiappynbeit pud hapdeng ka Assam bad Meghalaya.
U President KSU Narpuh Circle u KS Suchiang, ula ong ba ia kane ka jingpynlip iaki jingthoh kiba kdew iaki skim kiba pyntrei ka sorkar Meghalaya la sakhi da ki katto katne ngut ki samla na Ratachera.
Kine ki jingthoh paidbah kiba kdew iaki skim ki kynthup iaka SSA, MGNREGA bad kiwei kiwei ki jingtei ba pyntrei ka sorkar Jylla.
La kynnoh ba kane ka jingpynlip iaki jingthoh ka pynsuba jur ba kadon kaei kaei sha lyndet halor ka kam pud kam sam.
Ka All Jaintia Cricket Association (AJCA) kan pynlong iaka lympung ialehkai Cricket haka kyrdan U-12 Boys’, U-15 Boys’ bad ka U-19 Boys’ haka taiew ba nyngkong u bnai Kyllalyngkot (January) 2022.
Ia kane ka tournament yn pynlong ha madan Jrisalein, Chutwakhu, Jowai bad iaki nongjop kan don ka khusnam pisa bad trophy.
Kine harum ka dei ka jingot snem ia kiba lah ban iashimbynta, ka bai rung bad ka registration pleïar: Ka AJCA kala pynkhreh da ki phorm ban ai sha ki teams ba don jingmut ban iashimbynta haka dor 50/- kawei ha kane ka phorm ki kynhun kin pyndap iaka jingdonkam katkum ka kyndon jong ka Meghalaya Cricket Association (MCA).
Contact No: (1).
Secretary T.
C – 7005666802 (2)Asst.
Secretary T.
C – 7005217560 (3) Chairman T.
C.
– 8729912904 (4) General Secretary, AJCA.
– 7085717725.
Ka ïingbishar jong ka District and Session Judge Khliehriat, East Jaintia Hills kala rai pynrem ia u Long Pohshna da kaba set phatok haduh 7 snem hapoh ka kyndon aiñ katkum ka Section 376 IPC.
Ka ïingbishar kala pynmih iaka hukum haka 13.
12.
2021 bad ka iingbishar kala rai ba u Long Pohshna un pyndep ia kane ka jingshah pynsaja ha phatok.
Une u Long Pohshna u donkti ban lehbijot ia kawei ka briew kaba dang 19 snem ka rta kaba la jia ha ka 13.
09.
2001.
Ka Jingiaseng jingrakhe iaka jingdap Sanphew snem (50) (Golden Jubilee) jong ka Jingiaseng Samla War Sepngi District (War Jaintia Presbytery) kala long haka 10 tarik haduh 12 tarik Nohprah  haka Balang Presbyterian Sohkha kaba dei ka headquarter jong  jong ka War Sepngi District.
La sdang ia ka jingiaseng naduh ka sngi Thohdieng ha kaba I Rev.
E Sanglyne, Ex-Executive Secretary KJP Synod Mihngi Incharge Jingiaseng Samla i la wan ban plie ia u mot tablet ban pynsah jingkynmaw bad kumjuh ruh i la ai ka jingkren plie ia ka theme kaba ong “To nang beh ban ithuh ia U Trai.
" (Hosea 6:3).
Ha kane ka jingiaseng, ka Jingiaseng Samla Balang Presbyterian Sohkha ka la ai ia ka jingrwai pdiang bad kumjuh ruh ka Standing Choir jong ka Jingiaseng Samla District ka la ai ka ka jingrwai theme song ba kyrteng “To nangbeh ban ithuh ia U Trai".
La ioh ruh ban plie ia u mot tablet bad kumjuh ruh la ioh ban ot ia u cake jubilee ha kane ka sngi.
Ha ka sngi kaba bud kata ha ka ka sngi Saitjain la ioh ban sam ia ki tiar sah kynmaw ia ki nongkitkam jong ka district ( Ki Chairman bad Secretary)  bad ia kiba la noh synniang lyngba ka jingtrei jong ki ha ka district ha kine ki snem ba la leit noh shadien.
Haka Sngi U Blei la ioh ban pynlong ia ki lai tylli ki jingiaseng paidbah.
Ha ka por 10 baje mynstep la pyniaid ia ka jing iaseng da I Rev.
L.
Manner bad i nongkren ha kane ka ingiaseng i dei  I Rev T.
W Wanshong, ha ka por 1:30 nohphai sngi la pyniaid ia ka jingiaseng da I Rev.
Dr.
S.
Hayong bad i nongkren i dei I Rev.
H.
K Nongbsap  bad kumjuh ruh ha ka por  6:30 janmiet la pyniaid ia ka jingiseng da  I Rev.
H.
S Rapthap bad i nongkren i dei I Rev R.
M Muktieh.
La ioh ia ka jingkren ai khublei na ka liang jong ka District da I TBn.
W.
K Lamin ( Secretary Golden Jubilee Celebration Jingiaseng Samla War Sepngi District ) bad na ka liang jong ka Balang da i TBn.
V.
L Gadew bad kumjuh ruh la ioh ia ka jingrwai ai khublei na ka Jingiaseng Samla Balang Presbyterian Sohkha.
Ki nongiashim bynta ha kane ka jingiaseng lyngba ki jingrwai Singing Inspiration bad Choir ki long Jingiaseng Samla Balang Presbyterian Sohkha, Ka Standing Choir Jingiaseng Samla War Sepngi District, Jingiaseng Samla Balang Presbyterian Kudeng Thymmai, Jingiaseng Samla Balang Presbyterian , Jingiaseng Samla Balang Presbyterian Dawki, Jingiaseng Samla Balang Presbyterian Padu Mawsku, Jingiaseng Samla Balang Presbyterian Darrang, Jingiaseng Samla Balang Presbyterian Khonglah, Jingiaseng Samla Balang Presbyterian Mathmat, Jingiaseng Samla Balang Presbyterian Mawlong, Jingiaseng Samla Balang Presbyterian Shnongpdeng, Jingiaseng Samla Balang Presbyterian Lamin bad Jingiaseng Samla Balang Presbyterian Nongkrem.
Ka WJH Police XI kala kylla long ka lahduh hadien ba kala pynliem da 1-0 kol iaka PHE XI haka lympung ïalehkai kaba tip kum ka “8th U Kiang Nangbah Memorial Inter Office Football Tournament 2021" kaba pynïaid da ka Meghalaya State Government Employees’ Federation (MSGEF), Jaiñtia Unit ha Kiang Nangbah Stadium haka sngi Balang.
Kane ka shikol kala mih paw haka dur jong ka own kol kaba la thep bakla da u Armorando Shullai u pleiar ka PHE XI haka mint kaba 40.
Kane ka kol kala neh haduh ba kut ka por iakhun kaba la biang pura iaka WJH Police XI ban rah iaka nam lahduh.
Ïaka lympung la wan ban pynhap pyrda ïaka da u Deputy Commissioner ka West Jaintia Hills District Ma Garod LSN Dykes haka jingïadonlang u District Sports Officer ka West Jaintia u Ma Khroobok Passah, ki dkhot ka WJDSA bad kiwei kiwei.
U Superintendent of Police West Jaintia Hills District u Bikram D Marak ula sam khusnam shaka kynhun lahduh bad kynhun shah rem.
La sam ruh ïaki khusnam ‘Best goal keeper of the tournament’ la ïoh da u Ebormitre Sutnga na ka PHE, ‘Top Scholar’ la ïoh rah da u San Hame Bareh bad Ending Born Lyngdoh jong ka PHE bad ka khusnam ‘Player of the Tournament’ la ïoh rah da u Everest Rynjah jong ka Police.
Haka sngi ba Balang ki don 8 ngut kiba iabit thymmai iaka jingpang khlam COVID-19, kiba ioh pat iaka jingkoit ki don 6 ngut bad ka jingdon ki briew kiba iabit khlam baroh kalong 140 ngut ha Jylla.
Katkum ka jingpyntip ka tnad ka Koit ka Khiah, 8 kiba ïabit thymmai ïa kane ka jingpangkhlam bad kine ki kynthup 7 ngut na East Khasi Hills bad iwei na West Garo Hills.
Ki nongpang kiba la ioh pat iaka jingkoit ki don haduh 6 ngut bad kine ki dei tang na East Khasi Hills.
Ka East Khasi Hills ka don 115 ngut kiba dang shitom, East Garo Hills 7, West Garo Hills 8, West Khasi Hills 5, East Jaintia Hills 3 bad mar iwei kiba shitom ha Ri Bhoi bad West Jaintia Hills.
Ka jingdon jong ki briew bala ïabit ïa kane ka jingpang khlam ha Jylla baroh kala kynjoh 84715 ngut bad napdeng kine 83098 ngut kila ïoh ïa ka jingkoit bad 1477 ngut kiba ïap.
Ka Synjuk Ki Waheh Shnong Ri Jaintia (SWSRJ) haka 11 tarik une u bnai kala pynlong ïaka jingialang paidbah ha community hall Khliehriat West, East Jaintia Hills District ha kaba kala iakren halor ka kam rashon, koit ka khiah, ka lad ioh kam bad ka roi ka par ki shnong khappud Haka dorbar ka synjuk ka la shim ïaka rai ban leit buh da ka jingthoh sha ki Deputy Commissioner jong ki ar tylli ki District ban kyrpad ïaki ban pynbeit ïaki jingeh ba ki paidbah ki ïakynduh halor ki kam ration bad ka jingpynslem ban pynïoh card ration ïaki paidbah.
La shim iaka rai ban buh ïaki Fair Price Shop Centre ha la ki jong ki shnong ym shuh ne kawei ki shnong kaba wanrah jingeh iaki kynthei khynnah bad ki tymmen kiba bam rashon ban leit shim iaki mar.
Ka synjuk ka la shim ruh ïaka rai ban buddien ïaka jingslem ban plie bad pyntreikam ïaka Civil Hospital Khliehriat, East Jaintia Hill District kaba la kyntiew kyrdan na ka CHC sha ka Civil Hospital.
Ka synjuk kala rai ban leit ïa kynduh ryngkat bad ka jingthoh sha ki bor ba dei khmih ïa katei ka kam mamar lada dang pynslem kan nang ktah shuh shuh ïaki paidbah ba wan sumar bad leit shim dawai ha katei ka CHC.
La shim ruh ïaka rai ban pyrshah shwa ïaka jingpyndait bad pyntreikam ïa u smart metre da ka ophis MEPDCL ha ri Jaintia sha baroh ki shnong ki thaw lymda don shwa ka jingpynshai paidbah bad khlem da ki jingmynjur ki shnong ki thaw namar kan sa ktah ïaka jinglut jingsep lada ki long ka jingsiew kaba heh khamtam ïa kiba duk kiba suk kin sa shem jingshitom bha shibun ban thied ne kylliang ïaki metre bad ki siew bai bording ha ka dor kaba heh.
Haka jaka kane kadei ban pynbiang shwa tang ïaka jingshim Reading kiba tikna ne ki thliew ïing baroh ruh kan ïarap hi ban pynpoi ïaka pisa sha ka jingthmu ka tnat ym da kaba kylliang metre ka lah ban pynheh ïa ka bill light.
Ka synjuk ka la rai ruh ban pynsngew sha ka sorkar bad sha ki nongmih khmat jong ka thaiñ ha kaba ïadei ban wanrah ïaka kam pynroi pynpar ha manla ki dong ki shnong naduh ki skul ki kolej ki umbam umdih bad kumjuh ban pynshna noh kham kloi ïaki surok ha ki thaiñ khappud (border) kum ka surok Borkhat, Huroi, Hingaria haduh Umkiang Ratacherra bad kiwei kumjuh ruh ïa ka surok Saipung Block namar ki surok hi ki dei u budlum jong ki shnong haba ïadei bad ki khaii pateng, ka kit ka bah bad ka ïap ka im jong ki dong ki shnong.
Ka synjuk kan buh ruh ka jingkyrpad iaka sorkar ban kyntiew ïa ka Laskeiñ Block sha ka Civil Sub-Division bad kumjuh ruh ban pynkha noh ïa ka C&RD Block Namdong Area namar ba ka Block Thadlaskeiñ kala bun palat ki shnong ba kynthup haka ban pynsuk bad ban pynjan ia u paidbah sha ka ophis block.
Ha kane ka jingialang ka synjuk kala iakren ruh halor ka kam khaïi bad tih dewiong kumba la shah da ka aiñ mining plan policy jong ka sorkar bad la kyntu iaka sorkar ban pynlait kloi noh ïaka chalan khnang ba yn ïoh noh ban iatrei bad khaïi kumba juh long mynshwa, ba u duk u suk un im ja kpoh.
Haka dorbar la shim ruh ïaka rai ban pynsngew ha ka sorkar iaka jingeh ki shnong ha khappud India Bangladesh, khamtam War Jaintia haka thain War East ha ka jingïadei bad ka jingker sainar shiah ban lait duh iaka ki jaka puta.
Ka Jaintia Students’ Movement (JSM) kala rai ban buddien iaka ishu ban dawa kolej sorkar ha Khliehriat, kumjuh ha kaba iadei ban ka jingdawa pynrung iaka ktien Khasi haka Eight Schedule ka riti synshar ka Ri.
Ia kane ka JSM kala shim rai haka jingialang General Annual Meeting ka ba VIII kaba long ha Khliehmyntriang, East Jaintia Hills District haka sngi ba Ar.
Ia ka jingialang la pyniaid da u vice president JSM central body u Skhembhalang Dkhar.
Ka JSM kala ong ba ka jingdawa kolej sorkar kala sdang naduh u snem 2015, hynrei haduh mynta ym don satia kino kino ki dak ki shin ba ka sorkar ka wanrah ia kane ka kolej ban pynjan iaka jaka pule sha u paidbah ka thain East Jaintia Hills.
Ha kaba iadei bad ka ktien Khasi, ka JSM kala ong ka por kala dei eh iaka sorkar kan pynrung haka riti synshar ka Ri khnang ban ithuh bad ban pynroi iaka ktien Khasi.
U Leningatar Rymbai president JSM, ula ong ka jingtlot ki nongmihkhmat la ha ki ADC ne Assembly kala pynlong iaki trai ri ban iakynduh ha rukom ki jngeh khamtam haka kam khaiï pateng hapoh ka Jylla namar ka jingbym lah ban tehlakam ia u barjylla bad ka kam benami kaba la pynshlur iaki bar jylla ban leh trai khlieh ha baroh ki jait kam.
Ka JSM kala shim iaka rai ba kan buddien ia kine ki ishu bad ban iakhun haduh ba da urlong ka jingangud u paidbah.
Sa shisien ka dorbar shnong Moolamylliang ban lehkmen iaka Christmas kan pynthaba biang da ki light khrik khrik ia baroh kawei ka shnong, kumba la leh ha u snem bala dep.
U waheh shnong Moolamylliang ma Apmon Pachiang, ula ong ba ia kine ki light khrik khrik yn plie paidbah haka 18 tarik une u bnai da u James PK Sangma myntri sorkar uba dei khmih iaka tnad ka koit ka khiah.
Haka 23 tarik pat kan don ka Christmas Concert kaban tem da ki kynhun tem na Jowai bad Rymbai ba kynthup iaka Revive Band bad ka Sweet String Band, la iathuh u ma Pachiang bad bynrap ban kan don ruh ka jingpynkhreh iaka bam ka dih da ka CTC Orchid Inn ha katei ka sngi.
Nakaliang ka shnong Moolamylliang ka khot bad wer sngewbha ia baroh ban wan sha kane ka jinglehkmen.
U Ma Sniawbhalang Dhar uba long u Myntri Sorkar kumjuh u MLA jong ka Nartiang Constituency ban pynsyaid iaki paidbah haka aiom tlang ula synniang da ki blanket ne ki jain kum thiah sha manla ki thliew ïing haka sngi ba Ar.
Ia kine ki blanket la sam shuwa haka shnong Wahiajer bad ia kiwei ki shnong yn sa pynpoi hadien.
Ia kine ki blanket yn pynpoi sha ki palat 14000 tylli ki ïing ha Nartiang Constituency.
U Ma Sniawbhalang haba sam ia kine ki jain kup thiah u la kyntu ia ki nongialam shnong ba kin sam hok sha baroh ki nongshong shnong khnang ba kin ioh ban pyndonkam ha kane ka aiom tlang.
Haka sngi ba Ar 9 ngut kiba iabit thymmai iaka jingpang khlam COVID-19, khlad I iwei, katba kiba ioh pat iaka jingkoit ki don 73 ngut ha Jylla.
Katkum ka jingpyntip ka tnad ka Koit ka Khiah, 9 kiba ïabit thymmai ïa kane ka jingpangkhlam bad kine ki kynthup 8 ngut na East Khasi Hills bad iwei na West Garo Hills.
Kiba dang shitom ne active case ki don 138 ngut ha Jylla.
Ki nongpang kiba la ioh pat iaka jingkoit ki don haduh 73 ngut.
Kine ki kynthup tang na East Khasi Hills ki don 70 ngut, East Garo Hills 1, East Jaintia Hills 1 bad South Garo Hills 1.
Ka East Khasi Hills ka don 114 ngut kiba dang shitom, East Garo Hills 7, West Garo Hills 7, West Khasi Hills 5, East Jaintia Hills 3 bad mar iwei kiba shitom ha Ri Bhoi bad West Jaintia Hills.
Ka jingdon jong ki briew bala ïabit ïa kane ka jingpang khlam ha Jylla baroh kala kynjoh 84707 ngut bad napdeng kine 83092 ngut kila ïoh ïa ka jingkoit bad 1477 ngut kiba ïap.
Ka jingiakhih jong ka Jaintia Hills Truck Owners’ Association (JHTOA) kala poi sha ka sngi kaba phra bad kala nang ioh ka jingkyrshan na kiwei pat ki synjuk kaba kynthup iaka North East Truck Owner Welfare Society (NETOWS) ban pynjur iaka jingiakhih pyrshah iaki karkhana dewbilat ha Rilum Jaintia ban dawa ban pyntreikam iaka bai kit bai bah thymmai kaba la pynbna da ka sorkar naduh u Nailur (September) jong u snem bala dep.
Ka jingiakhih ka JHTOA mynta ka sngi kala sdang sa ban khang iaki trok kiba kit dewbilat bad clinker sha Lower Assam ba kynthup iaka Silchar, Kalain, Karimganj bad kiwei kiwei ki jaka.
La sakhi ki nongialam ka JHTOA bad ki trai trok kila hiar khrui sha Lumshnong, East Jaintia Hills ban khang iaid iaki trok ba hiar sha lower Assam.
Ka JHTOA kala nang nang ioh bor hadien ba ka NETOWS kala ai ka jingkyrshan bad phah da jingthoh ban ai ka jingkyrshan kaba pura ia kane ka jingiakhih.
Ka NETOWS kala pynpaw ba ki ruh ki iakynduh ka juh ka jingeh bad mynta hadien ba la thied trok ki karkhana kila iakynduh mawsiang bha ban kamai kajih.
“Ka sorkar ka ai subsidy ban seng ia kine ki karkhana ban wanrah iaka lad iohkam iohjam ki trai muluk, pynban kine ki karkhana kila pynduna iaki nongtrei trai jylla bad kane ka jia ha Assam bad Meghalaya.
Nalor kata kine ki karkhana kila thied iala ki jong ki kali motor bad thep mar shuwa iaki bad pynslem iaki kali jong ki trai muluk ban ioh thep mar bad kit mar kaba ktah iaka ioh ka kot jong ki nongbuh trok bad shem shitom ban siew iaki ram ha bank," la ong ka NETOWS.
U Nidamon Chullet president JHTOA ula ong ba na kaliang ka JHTOA kala thmu ban pynjynsur iaka jingiakhih ban ailad iaki trai shnong ban kit dewbilat, hynrei namar ba mih ki kynram kynram la kyntu ia baroh ki trai shnong ban iaishah bad ka JHTOA tad haduh bala urlong ka jingdawa bad ioh iaka bai kit bai bah thymmai kaba la pynbna da ka sorkar.
Wat hadien ba ka Jaintia Hills Truck Owners’ Association (JHTOA) kala pynlong iaka jingiakhih kaba khlem buh por ban sangeh kit dewbilat naduh 6 tarik une u bnai, ka synjuk ki karkhana dewbilat kila leh bymsuidniew ia kane ka jingiakhih bad ban pyntreikam iaka bai kit bai bah thymmai kaba la pynbna da ka sorkar jylla lyngba ka tnad Transport.
Ka JHTOA mynta ka sngi kala lum jingialang kyrkieh bad shim iaka rai babn pynjur iaka jingiakhih da kaba khang ruh iaki kali kit dewbilat clinker sha Assam ba iaid sha ka thain Kalain bad Silchar.
Katba iaki kali kit dewbilat hapoh Jylla la shah ban kit dewbilat, tangba ki hap ban ai jingthoh sha ki nongialam ka JHTOA.
Ka JHTOA kala rai ba ban shah ba kit dewbilat ha Jylla khnang ba kan nym ktah iaki trai ri trai muluk kiba pyndonkam dewbilat ban trei ban ktah.
Haka sngi Thohdieng ka taiew kaba la dep ruh kala don ka jingialang hapdeng ki arliang mamla ka JHTOA bad ka JHCMA.
Ia kane ka jingialang la khot da u incharge DC ka East Jaintia Hills, hynrei kam shym la poi shaei shaei.
Kumban shu pynkynmaw ka sorkar kala pynmih iaka jingpynbna naduh u Kyllalyngkot 2020 bad la pynkylla biang ha u bnai Nailur 2020 ban pynthymmai ïaka dor bai kit mar ki trok kata T.
7 haduh T.
11 shi kilometre shi ton ha ki surok rong, T.
8 haduh T.
12 shi ton shi kilometre haki surok maw bad T.
10 haduh T.
12 shi ton shi kilometre ha ki surok khyndew.
Ka JHTOA kala mynjur bad pdiang iaka dor T.
7/- shi metric ton shi kilometre hadien ka jingiakren kaba bun bunsien hapdeng ki karkhana bad ka sorkar, pynban kane ka jingpynbna ka sorkar kam shym la treikam kaba la pynbor iaki trai trok ban mih sha surok ban iakhih.
Haka sngi Nyngkong tang iwei iba iabit thymmai iaka jingpang khlam COVID-19, katba kiba ioh pat iaka jingkoit ki don 21 ngut bad ka jingdon jong ki briew kiba dang shitom ha baroh ka jylla ka long 203 ngut.
Katkum ka jingpyntip ka tnad ka Koit ka Khiah, ine iwei ba ïabit thymmai ïa kane ka jingpangkhlam i dei na East Khasi Hills bad baroh kiba shitom ne active case ha kane ka district ki don 177 ngut.
Kiwei pat ki district ka East Garo Hill ka don 8 ngut kiba shitom, West Garo Hills 6, West Khasi Hills 5 bad East Jaintia Hills 4.
Mar iwei kiba shitom na West Jaintia Hills, South Garo Hills bad Ri Bhoi District.
Ka jingdon jong ki briew bala ïabit ïa kane ka jingpang khlam ha Jylla baroh ka long 84698 ngut bad napdeng kine 83019 ngut kila ïoh ïa ka jingkoit bad 1476 ngut.
Ka kynhun ba pawkhmat napoh ka shnong Mawryngkneng ka kynhun Nongdawah ka la ioh ban jam sha ka Final jong ka 1st Grosswell Mylliemngap Memorial Football Tournament 2021 ba la pynlong da ka Mawryngkneng Cultural & Sports Club ha madan Mawryngkneng stadium.
Ha ka jingiakhun Semi-Final kaba lah long hapdeng ka Nonggdawah bad ka Mawmang ka lah long shisha kaba itynnad haduh katta ha kaba baroh artylli ki kynhun ki lah long ki ba biang bor.
Dei ka kynhun Mawmang kaba lah kabu nyngkong bam pynkhih jar ha kaba u rangialehkai khmat jong ka u Jop u la ioh ka bol para marwei bad u Kol hynrei ka jingbym lah ju ban tehlakam ia ka bol u la kynjat noh wak sha kynriang khlem shu pynsepkai ia ka kabu.
Kumta ha kaba kut jong ka kylla step ka jingialehkai ka la kut noh hapdeng ka jingiakhaid.
Hadien ba sdang ka jong ka kylla miet ka Mawmang ka la nang ioh bor shuh shuh ban control bunshah ia ka bol ban ia ka kynhun Nongdawah bad dei ha ka minit ba 72 ka Mawmang ka la ioh ia kabu kaba khraw ha kaba da ka rangialehkai jong ka u Mark Diendoh u la ioh ban khyrwit ha ka biang ban pynkhih jar hynrei ka jinglen lade jong u rangialehkai dien ka Nongdawah u Atlanson u la iada ia ka bol da ka kti kaba ym don las shuh da ka kjat bad ka bol ka khlem ioh rung shuh sha kol bad u referee mar mar u la mareh ban ai red card direk ia u Atlanson.
Hynrei wat hapdeng ka jinhduh noh uwei u rangialehkai hapdeng Madan ka Nongdawah ka la kham ioh bor pynban ban ialehkai bad kyrda ialade ban pyniakhaid haduh kaba kut.
Kumta ka rai jop rai rem ia ma jingialehkai la poi sha ka Tie-breaker Breaker bad kumta ka Nongdawah ka la jop pat da 4-3 kol ia ka Mawmang.
Ka Nongdawah mynta kan ap ia ka kynhun kaban jop na ka Semi-Final kaba ar kaban long ka 15 tarik haldeng ka Nonghali pyrshah ia ka Nongkhroh Rim.
Ka All Jaiñtia Muster Roll Workers & Labour Union (AJMRWLU) da kawei ka sur kala rai ban buddien iaka hok ba ki muster roll, ki nongbylla sngi ki dei ban ioh bad dawa ruh ban pyntreikam iaka ‘Equal Pay for Equal Work’ naka sorkar jylla haka Annual General Meeting kaba long haka 10 tarik une u bnai ha Jrisalein, Chutwakhu, Jowai.
Ha kane ka jingialang paidbah ka AJMRWLU kala jied pynthymmai ruh iaki nongkitkam naka bynta ka samoi treikam jong u snem 2021-23.
KI nongkitkam ki kynthup iaka kong Dayoowanphi Iakai – President, Kitboklang Shadap -Vice President, Army Mulad – Vice President, Dapherborn N Suchiang – General Secretary, Hunbeitki Dkhar – Assistant General Secretary, Sina Sumer – Assistant General Secretary, Manda Bareh – Finance Secretary, Banaras Dhar – Assistant Finance Secretary, Khroo Lamsalanki Pariat -Adviser bad ki nongkitkam ha ki Unit kin long ki dkhot Executive Members ka CEC.
Shuh shuh ka synjuk ki nongtrei muster roll kala rai ban buddien ban dawa pyntreikam iaka scheme (RCW) Regular Casual Workers 1996 ban pynskhem iaki muster roll kiba la trei palat shiphew snem shaneng ban pynhap hapoh ka RCW ne ki highly skilled.
Kiwei pat ki rai kalong ban dawa naka sorkar ban pyllait iaka hok jong ki nongtrei bylla lyngba ka Meghalaya Building and Other Construction Welfare Board, kam ki Scheme Education Scholarship, Death Benefits, Pension bad kiwei kiwei.
Ban kyrpad n aka sorkar ban pyllait iaka bai bylla hapoh 10 tarik manla ka bnai kumjuh ban pynjlan iaka por shongthait ki nongtrei muster roll.
Ha kaba iadei bad ki nongshet ja sngi Mid Day Meal ki khynnah skul la dawa ban kyntiew iaka Honorarium Rs.
1000 shi bnai ban siew baroh shisnem (12 bnai) haka jaka 10 bnai haka shisnem.
Kane ka synjuk kala dawa da ka ‘Equal Pay for Equal Work’,  naduh ka kam Chowkidar, Cleaner, Peon, Accountant namar ba kine ki kam la trei ruh da ki Muster Roll bad ka jingtrei kalong kat juh ka jingkhia, ka jingsiew pat ka bym iaryngkat bad ka kam.
Ka Seiñ Khynroo Khyllood Katholik Good Shepherd Parish Ladrymbai ka la pynlong ia ka Jingiashemlang ba shisien shisnem ba tip kum ka XIX Annual Youth Convention 2021 kaba long haka 10-12 Nohprah haka Balang Pamrakmai, East Jaintia HIlls District.
Ka phang pdeng kane ka convention- “Phi long ki bakordor ha ki khmat jong Nga, bad phi la ïoh burom namarba Nga ieid ïa phi.
" (Isaiah 43:4).
Ia kane ka Convention la wan plie da i Dr.
Sanky Shangpung, Chairman JHADC kum u kongsan haka jingiadonlang u Parish Priest Rev.
Fr Aibor Dennis Nongbah ryngkat Rev.
Fr.
James Eleazar Bareh, Spiritual Youth Director, u Ripos Lyngdoh bad Wellson R D Siangshai kiba long ki president bad secretary sein khynroo.
Ha ka jingkren kum u kongsan, u Dr Sankey ula kyntu bad pynshlur ia ki samla ban wan shakhmat ha ka ban kit ban bah ia ka lyngkor na ka bynta ban shakri ha ka Niam ka rukom ka Shnong ka thaw bad ha Imlang sahlang wat lada ngi hap ban mad bad shem shibun ki jingeh ki jingtynjuh bad ki jingkynthoh jong ki ba bun hynrei ngi dei ban iaineh bad ieng skhem ha ka Nongrim kum ki Samla ym ban dooh Jingkyrmen.
Ha kine ki lai sngi la ioh ia ka  jingsneng jingkyntu na ki 3 ngut ki Resources Person, Samla Becare Me Oo Nongtdu, Kong Hildamary Pasi bad na i Fr.
Ebormitre Henry Lamare.
Kum ban pynshlur bad ailad ia ki samla ba wan iashim bynta ha kine ki sngi Convention la don da ki jingialehkai ba bun jait (Games), Cultural Show Competition ha ka ba ka Balang Pamrakmai kum ka Nongjop ba Nyngkong, Balang Sohkymphor Nongjop ba ar bad Balang Cham Cham kum Nongjop ba lai, bad ruh la pynlong ia ka Debate Competition halor ka phang Ki Samla bad ka Mobile ha ka juk ba mynta (The Youth and Mobile Phone in the modern age) ha kaba ka Samla Juliana Lyngdoh na ka Balang Rangad kum ka Nongjop  lane kum ka Best Speaker Ha ka Sngi U Blei la pynlong ia ka Mass Bakhuid ha kaba u Rev.
Fr James Eleazar Bareh Spiritual Youth Director kum u nongknia rangbah bad la pynkup bor ia ki Nongkitkam Bathymmai jong ka Seng.
Ia kane ka Convention la wan pynhap pyrda da u Ma Bhamon Phawa kum u kongsan bad jingsam ia ki khusnam sha ki Nongjop.
La iashim byntalang ha kane ka sngi da ki rangbah, longkmie longkpa bad ki heprit bad  baroh ki khun samla  kumba 260 tam ngut ei ei na ki 24 tylli ki Balang Shnong ba hap hapoh ka Parish Ladrymbai.
La pynshongshit bad pynphuh pynphieng ia kane ka Convention da ka put ka tem, ka shad ka kmen bad ka rwai ka siaw.
Ia kane ka convention la pynlong ha kylleng ki parish jong ka Jowai Diocese.
Haka Sngi U Blei 17 ngut ki briew kila iabit thymmai iaka jingpang khlam COVID-19, kiba ioh pat iaka jingkoit ki don 8 ngut bad kiba dang shitom baroh ki don 223 ngut ha Jylla.
Katkum ka jingpyntip ka tnad ka Koit ka Khiah, kine ki 17 ngut ki briew kiba ïabit thymmai ïa kane ka jingpangkhlam ki dei tang na East Khasi Hills District.
Ki nongpang kiba la ioh pat iaka jingkoit ki don haduh 8 ngut.
Kine ki kynthup na East Khasi Hills 7, bad West Khasi Hills 1.
Ka jingdon jong ki briew bala ïabit ïa kane ka jingpang khlam ha Jylla baroh ka long 84697 ngut bad napdeng kine 82998 ngut kila ïoh ïa ka jingkoit bad 1476 ngut kiba ïap nalor ki briew ba dang shitom.
Ka East Khasi Hills kadon 192 ngut kiba shitom ne active case, East Garo Hills 10, West Garo Hills 7, West Khasi Hills 5, East Jaintia Hills 4.
Mar 2 ngut kiba shitom ha Ri Bhoi bad West Jaintia Hills bad iwei ha South Garo Hills.
Ka synjuk ki nonghikai Meghalaya Upper Primary School Teachers Association (MUPSTA) Central Body kala rai ban pynlong da ka jingiakhih  da kaba shongkyllain myngngor (Sit- in- Demonstration) haka 17 tarik une u bnai harud surok All India Radio, Shillong (Opposite Governor Office Shillong).
Ia kane ka rai ka  MUPSTA kala shim haka jingialang Central Executive Committee (CEC) haka 8 tarik une u bnai kaba long ha nongbah Shillong.
U Ma EG War, Organising Cum Publicity Secretary MUPSTA Central Body ula ong ba kane ka jingiakhih da ka ba shongkyllain myngngor ka long ban pynpaw ia ka jingbym sngewhun iaka jingleh klet jongka sorkar ia ki jing dawa ban kyntiew deficit noh ia baroh ki 844 tylli ki Adhoc Upper Primary School ha Meghalaya baroh kawei.
Ula pynkynmaw ba ka sorkar ka la dep ban kular ban kyntiew deficit noh ia ki tei ki skul ha ka Teachers Conference kaba la long ha Asanang, Tura, West Garo Hills ha u snem 2018, hynrei haduh mynta mynne  ym pat iohi dak eiei ruh em ba ka sorkar kan shimkhia ia ki tei ki jingeh jong ki nonghikai skul.
Ka MUPSTA kala ther ia u Myntri ka tnad Education, Ma Lahkmen Rymbui uba la ong ba Sorkar kam lah ban kyntiew deficit ia baroh ki 844 tylli ki Upper Primary School ha Megjalaya.
Ka MUPSTA ka khot ka wer ia baroh ki nonghikai jong ka synjuk ban mih ryntih ha ka tei ka sngi ban pynbor iaka sorkar ban pynurlong iaka jingdawa.
U Working President ka Meghalaya State Olympic Association, u bah John F Kharshiing, u la wan shakhmat ban kyntu iaki nongialam jong ka synjuk Powerlifting bad kumjuh ka Weightlifting & Fitness Association of Meghalaya ba kin wan lang noh ha ka juh ka lama, khnang ba kan long ka jingmyntoi ia kiba bun ki khun samla ba don ka sap ha ka iakob ialehkai rah nar khia.
U bah John u la pynpaw ia kane, hadien ba na ka liang ka Powerlifting Association of Meghalaya ha kane sngi Thohdieng, ka la pynlong ia ka jingialang ban pynkup burom ia la ki nongialehkai kiba dang shen ki la ioh ba kin khur ia la ki nam jop ki jong ki na ka rynsan iakhun jong ka national ba la long ha Goa.
Ia ka jingialang la pyniaid ia ka da u bah Riki Diengdoh bad ba la ioh ruh ia ka jingkren na u secretary ka synjuk u bah D Frankie Nongrum nangta u Dip Jyoti,bad hadien kane la pynbud da ka jingsam ia ki syrnot sha ki nongjop bd kumjuh sha ki nongwan iashim bynta sha katei ka jingiakob ba la long ha Goa.
Shuh shuh u Bah John u la ioh ruh ia ka lad ban batai ne ban sngewthuh ba haduh katno ka jingmyntoi lada ki khun samla kynthei ne shynrang kin ialeh ban phai khmat sha ki jingialehkai ba tip kum ki Olympic discipline, namar dei tang kine ki jingialehkai, ba ka lad jingiarap ne ki song pisa iarap, ki long lypa kiba la pynkhreh da ka sorkar jylla, kaba la dep ban pruid dak bad ruh ban pyntreikam ia ka ‘sports policy’ ha kane ka jylla.
U MP Lok Sabha Ma Vincent H Pala ula plie pyrda ïaka lympung ïalehkai Madankynsaw Premier League MPL Season 3 haka jingialang kaba long ha madan Umrajha ka shnong Madankynsaw Mowkyndeng haka sngi Saitjain.
Shwa ka jingplie pyrda ïaka lympung, u MP ula leit jurip ïaka madan shyiap kaba ka dorbar shnong ka thmu ban tei mini stadium bad mini indoor stadium.
Ka shnong ka la aiti ruh ïaka dorkhat sha u MP haba ïadei bad katei ka jingthmu khnang ba ki samla ka shnong kumjuh ki marjan shnong kin ïoh lad ban pynpaw pyrthei ïaka sap ka phong jong ki.
Nalor kata ula leit jurip ruh ïaka Farmers Development Center FDC jong ka shnong kaba la plie dangshen.
Ha kane ka jingialang plie la iadonlang u Ma Victor Suja, u Waheh shnong u Ma Danny Shadap, u Secretary shnong u Ma Bud Rimanki Chympa bad ki longkmie ka Womens group & Handicraft Multi Purpose Cooperative Society, Ïein tylli Village Organosation, MUSCC bad kiwei kiwei.
Ïaka lympung la pynshong shit da ki lahduh jong ka Madankynsaw Got Talent Season-1 bad ki longkmie ka Village Organisation.
U Vincent H.
Pala haka jingkren ula kular ban tei ïaka Mini Stadium.
Ka dorbar Shnong ka la pynpaw ka jingkmen bad ka la kitbok kitrwiang ruh ïaki kam ba shakhmat jong u MP.
Ka jingialang ba kyrpang ne ka special annual general meeting ka Meghalaya State Olympic Association (MSOA) kaba la long mynta ka sngi Saitjain ha Tirot Sing Indoor Stadium, ka la shim ia ka rai ba kan pynlong ia ka lympung bah ialehkai North East Olympic Games kaba 2, kaba la thmu ban pynlong ia ka ha u bnai Risaw jong u snem 2022 u ban wan.
Ka jingthmu ka MSOA ban pynlong ia kane ka lympung bah ialehkai ki jylla ka thain shatei lam mihngi ka long kum shi bynta ban ioh ban rakhe ia ka lyngkhuh snem ba 50 jong ka jingioh ia la ka jylla kaba pura.
Haba iakren bad u working president ka MSOA, u bah John F.
Kharshiing, u la iathuh ba dei ha kane ka jingialang ba ki dkhot ka executive committee ka MSOA, ki la wan shakhmat ha kaban buh ia la ki almanak ialehkai jong u snem 2022 u ban wan ne ba tip kum ka ‘calender of events’, khnang ba kane ka jingpynkhreh ban buh sngi buh ia ka long kum shi bynta ban ioh ban pyntip sha ka sorkar jylla, ia ki prokram kiba kumno ba ki synjuk ialehkai ka jylla, kiba hap hapoh ka jingpeit bad khmih ka MSOA ki don ia la ki jong ki prokram ne ki lympung ba kin hap ba kin leit ba kin iashim bynta sha ki rynsan ne lympung ba long ha ka thain ne ha ka ri.
Ha ka jingshisha, ka MSOA ka la dep ha kaban pynkhie im biang ia ka lympung ialehkai Meghalaya Games, hynrei ha kane ka kynti kaba mynta, ia kane ka lympung bah jong ka jylla, yn pynsangeh noh shwa ia ka, da kaba la plie lad ia ki synjuk ialehkai jong ka jylla ba kin phai khmat da kaba pynlong ia la ki prokram ialehkai kum ki state championship, khnang ba kin ioh ia ka kabu ksiar ban jied ne ban sei madan ia la ki kynhun ialehkai ban iakhun sha ka NE Olympic Games.
Ki 14 tylli ki jingialkehkai ban pynlong ha kane ka lyumpung ki long Archery, Athletic, Badminton, Basketball, Boxing, Football (Kynthei Bad Shynrang), Judo, Karate, Shooting, Swimming, Table Tennis, Taekwando, Tennis bad Wushu.
Ka Khasi Students’ Union Nangbah Unit kala dawa na ka tnad PWD ban maramot iaka surok JNKK kaba la sniew bad jot ha shilynter ka surok.
Ka KSU haka jingialam u Morningstar Pasi president bad u Sundayborn Thubru organising secretary ha ryngkat ka jingia synranlang jong u Ohibait Dkhar President KSU Jaintia Hills District Unit haka 8 tarik une u bnai kila leit ia kynduh ia u Superintending Engineer PWD Rds Jowai Circle, Jowai ha ka ryngkat ka jingthoh ban kyntu ia u ban ban maramot ia ka Surok J.
N.
K.
K naduh 0-7 KM.
Ka KSU kala pynkynmaw ruh ia katei ka surok dang shu dep ban maramot (repaired) dang mynshem snem, hynrei kaba sngewsih ka long ba kane ka surok nangsniew shuh shuh.
Ka KSU kala ong ba kane ka surok ka pyniasoh ym tang iaka shnong ka Nangbah hynrei ka dei ka surok ka ba ia iaid lang da kiba bun ki shnong kiba marjan.
Na kaliang u engineer ula ong ba u phah ia u SDO ban leit jurip ia kane ka surok.
Haka sngi Saitjain 16 ngut ki briew kila iabit thymmai iaka jingpang khlam COVID-19 bad da kane ka jingdon jong ki briew shitom ne active case kalong 214 ngut ha Jylla.
Katkum ka jingpyntip ka tnad ka Koit ka Khiah, kine 16 ngut ki briew kiba ïabit thymmai ïa kane ka jingpangkhlam ki kynthup na EKH 8, EGH 4, WGH 3 bad WKH 1.
Ki nongpang kiba la ioh pat iaka jingkoit ki don haduh 18 ngut.
Kine ki kynthup na EKH 16, RBD 1 bad WKH 1.
Ka jingdon jong ki briew bala ïabit ïa kane ka jingpang khlam ha Jylla baroh ka long 84680 ngut bad napdeng kine 82990 ngut kila ïoh ïa ka jingkoit bad 1476 ngut kiba ïap nalor ki briew ba dang shitom.
Ka East Khasi Hills kadon 182 ngut kiba dang shitom, East Garo Hills 10, West Garo Hills 7, West Khasi Hills 6, East Jaintia Hills 4.
Mar ar ngut kiba shitom ha West Jaintia Hills bad Ri Bhoi bad 1 na South Garo Hills.
Ka All Jaintia Muster Roll Workers & Labour Union (AJMRWLU) ka la pynlong ïaka jingïalang paidbah ba shisien shisnem ne “6th Annual General Meeting" haka jingwan iashim bynta shongshit ki dkhot na kylleng ki shnong.
Ïaka jingïalang la pynlong ha madan Jrisalein Jowai haka sngi Thohdieng haka jingpynïaid da ka Banaras Dhar, General Secretary Khliehriat Block bad ki kyntien maitphang na u Khroo Lamsalanki Pariat, President ka synjuk.
Ha kane ka sngi la pynkup burom kyrpang ïaki nongïalam ba hakhmat ka seng kiba kynthup ïa u Khroo Lamsalanki Pariat, u Titos Shadap, ka Manda Bareh, ka Daïoowanphi Ïakai, ka Lanaika Kyndiah bad u Shanbor Dkhar.
Ka AJMWLU kum ka dak ka jingsngewnguh sngewburom ïa ki briew kiba la ïarap ïaka ha kiba bun ki kam, da ka jingsngewkhia ka la shim ruh ban pynkup burom ïa u Sanki Lamare Waheh shnong Raliang, u Oriland Shylla, u Garlan Langdoh, ka Hakani Pariat, u P.
Lyngdoh Waheh shnong Chutwakhu bad ïa u Deikisar Lakiang.
Nalor kata kum ka jingpynshlur bad ai mynsiem ïaki khynnah pule kiba la poi shakhmat haki eksamin bapher kiba ïoh 80 % shaneng, ka AJMW&LU kala pynkup burom ruh ïaki da ka Academic Achievement Award 2021.
La pynphuh pynphieng ïaka jingïalang da ki jingrwai jingshad bad kiwei kiwei ba la shim bynta da ki dkhot ka seng.
Katba ka jingiakhih jong ka Jaintia Hills Truck Owners’ Association (JHTOA) ka dang iaid shakhmat ban dawa pyntreikam iaka bai kit bai bah thymmai kaba la pynbna da ka sorkar Jylla naduh mynshem snem, ka Jaintia Youth Federation (JYF) kala thoh sha u Myntri ba dei peit iaki karkhana ban tuklar halor ka jingbym don cement shuh ha West Jaiintia Hills District.
Ka JYF kala ai da ka jingthoh lyngba u Deputy Commissioner, West Jaintia Hills District sha u ma Sniawbhalang Dhar ban iathuh iaka jingeh ba ki paidbah nongshong shnong khamtam ki nongdie cement, misteri kiba trei bylla ban tei jingtei kiba shah ktah na ka jingiakhih ka JHTOA.
Ka JYF ka kyntu ia u Ma Sniawbhalang ba dei peit ia kane ka kam bad ia ka sorkar MDA, ia ki local MLA ka rilum Jaintia ba kin shim ia ka jingkitkhlieh ban tuklar ban pynbeit kloi ia bai kit bai bah thymmai namar ba don ka indefinite strike ne ka jingiakhih kaba khlem buh por ba la khot da ka seng JHTOA kan wanrah iaka jingduh cement ha district.
Kumban ka sorkar kaba la pynmih iaka jingpynbna naduh u Kyllalyngkot 2020 bad Nailur 2020 kala pynthymmai ïaka dor bai kit mar ki trok kata T.
7 haduh T.
11 shi kilometre shi ton ha ki surok rong, T.
8 haduh T.
12 shi ton shi kilometre haki surok maw bad T.
10 haduh T.
12 shi ton shi kilometre ha ki surok khyndew.
Hynrei namar ba ki karkhana dewbilat kim pyntreikam wat hadien ba ki trai trok kila mynjur bad pdiang iaka dor T.
7/- shi metric ton shi kilometre hadien ka jingiakren kaba bun bunsien kala rai ban sdang iaka jingiakhih kaba khlem buh por naduh ka 6 tarik Nohprah.
Dei hadien 4 sngi u DC incharge ka East Jaintia Hills District Bah SS Syiemlieh ula khot jingialang iaki ar liang mamla, kane ka jingialang kam poi shaei shaei bad kin shong biang lashai ka sngi 11 tarik Nohprah.
Kumba long hi ka JHTOA kala pyneh beit triang, katba ka synjuk ki karkhana dewbilat ruh kim shym la ai ksai eiei ban pyntreikam iaka dor kaba la pynbna ka sorkar.
Ka PHE kala jop 2-0 kol pyrshah iaka 3rd MLP Battalion haka jingiakhun semifinal ba ar ka inter office football kaba pyniaid da ka Meghalaya State Government Employees’ Federation (MSGEF) kaba long ha Kiang Nangbah Stadium haka sngi Thohdieng.
Ia kine ki kol jop ka PHE la thep da u Trerigen Tariang (22) bad u Armando Shullai (43).
Ka MSGEF kala pynbna ba ka jingiakhun final hapdeng ka PHE pyrshah iaka Police kan long haka 15 tarik une u bnai haka por 12:30 Pm.
U Myntri kam Pohiing uba long ruh u MLA ka Amlarem Ma Lahkmen Rymbui haka sngi Thohdieng ula plie paidbah iaka skhim umbam umdih ka shnong Mustem kaba shongdor T.
9,13,40,000/- kaba la bei pisa da ka NABARD lyngba ka RIDF XXV.
Ia kane ka skim la pyntrei tang hapoh 10 bnai bad la tan iaka um na ka tyllong kaba tip kum ka Wahmon bad kadei ka rekod ha kaban lah pyndep kloi iaka projek, la ong u ma Lahkmen haba kren kum u kongsan.
Ha kane ka jingplie paidbah la iadonlang u Additional Chief Secretary u Bah DP Wahlang, u CR Challam Chief Engineer PHE, H Shylla waheh shnong Mustem bad kiwei kiwei.
Ka jinglah ban pyndep iaka projek ka long ka jingkyrkhu khamtam ba ka jylla kan rakhe iaka jingdap 50 snem ka jingioh jylla ba pura bad bun ki kam pynroi kila iaid shakhmat ha kane ka shnong naduh ki skul bad ka surok, la ong u Ma Lahkmen.
Ula kyntu iaki nongshong shnong ban iatreilang ban kyntiew iaka kam shangkai bad ula pynbna ruh ban shna iaka surok na Chyrmang Iongnoh bad Mustem ban pyniasoh iaka surok Dawki Amlarem Jowai ban khring iaki nongwan jngohkai ban plie lad iaka lad iohkam iohjam.
La banjur iaki nongshong shnong shim ba kane ka skim um ka dei ka jong ki, ym ka jong ka sorkar bad ban sumar bha iaka ban myntoi ka shnong ka thaw.
U Bah DP Wahlang ula ong ba kane ka skim ka dei kaba nyngkong eh ban pynpoi um sha ki 472 tylli ki longing bad kin ioh 500 litre ka um shisngi.
Shuh shuh ha kane ka juh sngi la buh mawnongrim ruh na ka bynta ban sdang tei iaka umbam umdih ka Mupyut WSS ba shongdor T.
7.
48,20,000/- lyngba ka Jal Jeevan Mission haka jingialang kaba long ha Mupyut.
La buh mawnongrim ruh ban tei iaka Shkenpyrsit RMSA Secondary School haka dor T.
1,27,68,000/-, ka Madantyrpait Govt.
LP School bad ka Mupyut Govt.
LP School haka dor kaba mar T.
37 lak.
U Chief Executive Member (CEM), Jaintia Hills Autonomous District Council ((JHADC) u Ma Thombor Shiwat ula synniang T.
50 hajar sha ka lanot pluh ding haka shnong Ummulong haka sngi Thohdieng.
U CEM ula synniang ia kane ka pisa lyngba ka council relief fund ban kyrshan ia kane ka longiing ha Ummulong kaba dei jong ka Mansuk Challam.
Kumban shu pynkynmaw kane ka jingjia pluh ding kala jia haka 21 tarik u Naiwieng jong une u snem.
Kane kalongkmie kala duh ei iaki ar ngut ki khun ha kane ka jingjia pluh ding.
Hashwa ban aiti ïaka song pisa ka la don ka jingïalang lyngkot ba la pynïaid da u Waheh shnong barim ka Ummulong u Ma SS Langi haka jingïadonlang u MDC ka Ummulong-Moodymmai u Ma Jesse Suïam, ki ba haïing hasem bad ki katto katne ngut ki riew rangbah jong ka shnong.
Ka shnong Pamtadong kaba hap ha Amlarem Sub-Division, West Jaintia Hills District kaba jngai tang 3 ne 4 kilometre na Amlarem palat 7-8 snem ka hap ban shong haka jingdum tang bym lah ka tnad MeECL ban pynioh ia u transformer ban sam bording.
Ka Federation of Khasi Jaintia & Garo People (FKJGP) War Circle hadien bala ioh iaka jingujor na ki nongshong shnong kala leit ïakynduh ïa u Executive Engineer (MePDCL) Jowai Distribution District, West Jaintia Hills District haka sngi Palei ban wad jingtip bad dawa na ka MeECL ban pynioh bording ha kane ka shnong.
“Ka jingduh bording kane ka shnong mynta la 7-8 snem kadei tang naka daw ba duh u transformer," la ong u Bahshlur Mukhim president FKJGP War Jaintia.
“Ngi la dawa na u Engineer ban shimkhia ban wad ki lad ki lynti ban pynioh bording, khnang ba ki paidbah nong thang bording kin myntoi," la ong une u nongialam.
Haka sngi Thohdieng 21 ngut ki briew kiba iabit thymmai iaka jingpang khlam COVID-19 bad da kane ka jingdon ki briew kiba dang shitom en active case kalong 216 ngut ha Jylla Katkum ka jingpyntip ka Tnad ka Koit ka Khiah, kine ki 21 ngut kiba iabit thymmai iaka jingpang ki kynthup na EJH 2, EKH 15, WKH 2 bad mar iwei na WJH bad WGH.
Ki nongpang kiba la ioh pat iaka jingkoit ki don haduh 23 ngut.
Kine ki kynthup na EGH 2, EKH 19 bad mar iwei na WJH bad WGH.
Ka jingdon jong ki briew bala ïabit ïa kane ka jingpang khlam ha Jylla baroh ka long 84664 ngut bad napdeng kine 82972 ngut kila ïoh ïa ka jingkoit bad 1476 ngut kiba ïap nalor ki briew ba dang shitom.
Ka EKH ka don 190 ngut kiba dang shitom ne active case, EGH 6, WKH 6, EJH 4, WGH 4, RBD 3, WJH 2 bad SGH 1.
ki kynhun nongtem ba paw ka sorbah Guwahati, Shillong bad Jowai kin wan ban pynkhynniuh iaka nongbah Jowai haka Jowai Winter Carnival ka ban long haka 10 bad 11 tarik une u bnai ha Panaliar, Jowai.
Kine ki kynhun tem ki kynthup iaka Czars (kiba ki nongtem bad ki nongrwai ki dei na Jowai, Nagaland bad kiwei kiwei shnong), Colossal Corp (Guwahati) bad ka Gracyl Ropmay kin tem rwai lashai ka sngi 10 tarik Nohprah.
Haka sngi kaba bud 11 tarik Nohprah ka kynhun Crux 04 (Jowai), Imperial Tribe (Shillong), DJ Vikash Kaser (Mumbai).
Kane ka Carnival ka dei kaba pynlong da ka Dorbar Shnong Panaliar ban pynmih pisa naka bynyt ban tei iaka Indoor Sports Complex jong ka shnong, la ong u Ma Careme Phawa general secretary ka Dorbar Shnong Panaliar.
Ula iathuh ba ha kane sngi khatduh yn pynkhalai ruh iaka lucky draw.
Ka khusnam ba nyngkong kalong T.
3 lakh, ba ar T.
1 lakh bad ba lai T.
50 hajar bad ki consolation prize mar T.
10 hajar 3 tylli.
Nalor kine kan don ki jingialehkai bad jingbam ba bunjait ha kane ka tamasa ha kine ki ar sngi.
Ka Federation of Khasi Jaiñtia and Garo People (FKJGP) War Jaiñtia Circle kala dawa na ka tnad pule puthi ban maramot ne ban shna thymmai noh iaka skul Lower Primary Government School haka shnong Padu Bah.
U Bahshlur Mukhim president FKJGP War Jaintia Circle, K Khonglah Assistant General Secretary haka sngi Palei kila leit ban ïakynduh ba dai da ka dorkhat iaka DSEO WJHD ban dawa shna mardor iaka skul kaba la jot rathai.
“Kane kala skul ka dei kaba la rim bha kaba la kynjoh 65 snem bad kala jot naduh ki tin sop ki dieng bad ki kynroh kila pra bad kane ka iing skul ka dei ruh kaba pyndonkam kum ka polling station na ka bynta ki kam elekshon, hynrei la bunsnem la shu ieh khlem maramot," la ong kine ki nongialam ka FKJGP.
Ka FKJGP kala kam ba naka liang ka DSEO kala kular ban shim khia halor katei ka kam ban wanrah da ka ïing skul kaba thymmai hapoh katei ka shnong.
Ka jingialang paidbah kaba shisien shisnem ka All Jaiñtia Muster Roll Workers & Labour Union (AJMRWLU), Central Executive Committee, Jowai kaba hynriew kan long haka 10 tarik une u bnai ha Madan Jrisalein, Chutwakhu, Jowai haka por 10:00 baje mynstep.
Ha kane ka jingialang yn wan iashim bynta da ki Muster Roll, kiba trei Mid Day Meal cooks, kiba trei Misteri, kiba trei nongsngi bad kiwei kiwei ki  nongtrei bylla.
Ka AJMRWLU ka khot ka wer ia baroh ki dkhot ban wan sha kane ka jingialang khnang ba ki jingthmu jong ka synjuk kin long kiba jop.
Ka kynhun ialehkai jong ka Police XI kala buh jaka haka final hadien ba kala jop da 3-1 pyrshah iaka Medical XI haka jingiakhun semifinal jong ka inter office football tournament kaba pyniaid Meghalaya State Government Employees’ Federation (MSGEF) kaba long ha Kiang Nangbah Stadium haka sngi Palei.
Ia kai lai kol ka Police XI kala thep lyngba Ram Dkhar (19), Meker Suting (30) bad Ram Dkhar (82).
Shikol ka Medical XI la thep da Nehlang Bareh (9).
Lashai 10 tarik une u bnai ka semifinal ba ar kanlong hapdeng ka PHE XI pyrshah 3rd MLP Battalion.
12 ngut ki briew kiba iabit thymmai iaka jingpang khlam COVID-19, I wei i ba khlad bad da kane ka jingiap kala kynjoh sha 1476 haka jylla haka sngi Palei.
I ne I ba khlad I dei na East Khasi Hills District.
Katkum ka jingpyntip ka Tnad ka Koit ka Khiah, 12 ngut ki briew kila ïabit thymmai ïa kane ka jingpangkhlam bad kiba dang shitom ne ki active case ka long 218 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 1, EKH: 10 bad RBD: 1.
Ki nongpang kiba la ioh pat iaka jingkoit ki don haduh 33 ngut.
Kine ki kynthup na EKH: 32 bad WKH: 1.
Ka jingdon jong ki briew bala ïabit ïa kane ka jingpang khlam ha Jylla baroh ka long 84643 ngut bad napdeng kine 82949 ngut kila ïoh ïa ka jingkoit bad 1476 ngut kiba ïap nalor ki briew ba dang shitom.
Ka EKH ka don 194 ngut kiba dang shitom, mar 4 na WGH bad WKH, mar 3 na EJH bad Ribhoi, 8 EGH, mar iwei ba shitom na WJH bad SGH.
Kan long ka khubor kaba ai jingkyrmen iaki samla kiba la nang la stad ban ioh iaka jinghikai pyntbit nangne shakhmat ha kaliang ka kamri jingri ba har rukom hadien baka tnad Animal Husbandry and Veterinary kala lah ban plie paidbah iaka building thymmai ka shlem ai jinghikai kaba la tip kum ka Vocational Training Centre haka shnong Khliehtyrshi, West Jaintia Hills District haka sngi Balang.
Ia kane ka building thymmai la plie paidbah na u MLA ka Jowai, u ma Wailadmiki Shylla kum u kongsan haka jingiadonlang u MDC Sohmynting Khliehtyrshi Lakhon Dkhar, u Director ka tnad Animal Husbandry and Veterinary Dr.
KB Sahkhar, U District Animal Husbandry and Veterinary Officer, West Jaintia Hills Dr.
DI Kjam bd kiwei kiwei U Dr.
KB Sahkhar ula ïathuh ba ïaka ïing la tei ha u snem 2011 bad la pyndep ïaka haba sdang jong u snem 2014, hynrei ka jingthmu ka tnad kala shah theh umjpjah hadien baka sorkar kam shym la phai khmat bad pynbiang iaki jingdonkam kane ka jaka ai jinghikai khamtam ha kaban thung iaki nonghikai bad ki nongtrei bad suki suki kane ka iing kala kylla iingjah Da ka shimkhia ka tnad bad u MLA ka Jowai la ioh ka jingmynjur ban maramot biang ia kane ka iing ha u snem 2020.
“Ngi dang pyrshang ban wad ki lad ki lynti ban ioh jingithuh naka sorkar pdeng lyngba ka Agriculture Skill Council of India bad kino kino ki samla samhoi kiba shah pyntbit ha kane ka kin khamsuk ban ioh ki lad jingiarap haka liang ka iohkam iohjam," la ong u Dr Sahkhar.
Ula ïathuh ka sorkar Jylla ban kyntiew iaka kam ri jingri bad ban iarap iaki nongri jingri kala pyntreikam ia shibun ki skhim, bad kala sdang ruh iaka Meghalaya Piggery Mission ka mission kaba heh duh haka ri da kaba shim ram naka NCDC haduh 200 klur tyngka ban ai shaki nongri sniang khlem donkam ban siew ïaka sut ban pyndap iaka jingdawa sniang haka jylla.
Nalor ka kam ri sniang, ka sorkar kala iaid shait shait ban pynmih ruh iaka dud lyngba ka Milk Mission ban pynbiang dud ia u nongshong shnong ka Jylla.
Mynta ban pynbun iaki masi ka tnad Veterinary kala sdang iaka Artificial Insemination ne jingpynshongkha iaki masi ban ioh iaki symbai masi ban pynkhlain iaka jingpynmih dud.
Ula kyntu iaki samla wad kam wad jam khamtam kiba  la pass klas X ban shimkabu iaki lad jingiarap ka sorkar ban ieng hala ki kjat lajong da kaba shim kabu iaki skim Pradhan Mantri Kaushal Vikas Yojana (PMKVY) bad kiwe kiwei ki skim kiba hap haka skill India jong ka MSDE.
U Dr Sahkhar ula khot la wer ruh ïaki samla kiba la pass Class X shalor ban wan sha shim bynta sha ki training kiba ka sorkar ka la mang 120 sngi na bynta jong ki khlem da donkam ban lut eiei.
Ula ïathuh ba ynda la pass ïaka training bad ki samla kiba pyrshang ban trei ïa kata ka kam ka tnad kan ai ïaka kran ïaki 1500 shibnai.
Nakaliang u MLA haba kren kum u kongsan ula wer ia ki samla kiba kwah ban ieng hala ki kjat ban shimkabu ia kane ka lad jingai jinghikai khnang b aka jingthmu jong ka sorkar kanlong kaba jop.
Ka jingiakhih ban sangeh kit dewbilat bad clinker jong ka Jaintia Hills Truck Owner’s Association (JHTOA) kala poi shaka sngi kaba lai, pynban ki kharkhana dewbilat na Rilum Jaintia kim shym la khih khohreh ban pynurlong iaka jingdawa jong ka seng ki trai trok.
Kane ka jingiakhih sangeh kit dewbilat bad clinker kala sdang naduh 6 tarik bad ka JHTOA kala rai ban iakhih khlem buh por tad haduh ba kala ioh iaka jingdawa kata ban pyntreikam iaka dor bai kit bai bah thymmai haka dor T.
7 shi metric ton shi kilo metre.
Ka JHTOA kala pynphai lut ia baroh ki trok jong ki karkhana kit dewbilat bad clinker ha Tuber Takhniang, East Jaintia Hills District.
Nalor ba ka JHTOA kala pynphai ia kiba kit dewbilat bad Clinker kala pynphai ruh ai kiba thmu ban leit buh mar sha ki karkhana dewbilat bapher bapher ha Elaka Narpuh.
Ka jingpyntip ba sngewsih sha ki kur ki kha, ba I Ma Michal Dhar i nongsumar bad ai dawai kynbat ba shong ba sah haka shnong Shangpung Pohshnong, West Jaintia Hills District ila khlad noh na kane ka sla pyrthei haka janmiet jong ka 7.
12.
2021.
I Michal Dhar idei u lok jong ka Kong Rinoia Papang bad u kpa jong u Consider well Papang, Arsamki Papang bad Leibiang Papang.
Ka jingpyndep ïaka niam ka rukomba khatduh i ma Michal Dhar kan long haka 09.
12.
2021 ha Khnap Thangbru Shangpung haka por 10.
30 baje mynstep.
I Ma Kolon Sumer i ba shong basah ha Mookyrdup, Jowai i la khlad haka 7.
12.
2021 ha ïingsah jong i ha Mookyrdup, Jowai.
Ka jingleit on tep ia i kan long lashai ka sngi 9.
12.
2021 ha ka por 1 baje nohphaisngi ha u lum jingtep Balang U Khrist, Jowai.
Haka sngi Balang 12 ngut ki briew kila iabit thymmai iaka jingpang khlam COVID-19 bad kiba dang shitom baroh ki don 240 ngut ha Jylla.
Katkum ka jingpyntip ka tnad ka Koit ka Khiah, 12 ngut ki briew kiba ïabit thymmai ïa kane ka jingpangkhlam bad kine ki kynthup na EJH: 1, EKH: 10, bad WKH: 1.
Ki nongpang kiba la ioh pat iaka jingkoit ki don haduh 23 ngut.
Kine ki kynthup na EKH: 19, RBD: 3 bad WGH: 1.
Ka jingdon jong ki briew bala ïabit ïa kane ka jingpang khlam ha Jylla baroh ka long 84631 ngut bad napdeng kine 82916 ngut kila ïoh ïa ka jingkoit bad 1475 ngut kiba ïap nalor ki briew ba dang shitom.
Ka East Khasi Hills kadon 217 ngut kiba shitom ne active case, West Khasi Hills 5, West Jaintia Hills 1, Ri Bhoi 2, West Garo Hills 4, East Jaintia Hills 3, East Garo Hills 7 bad South Garo Hills 1.
Kane ka dei ka jingpyntip sha ki lok ki jor ba I Kong Beronica Nongtdu ka ba shong ba sah ha Shnong Mookympad East Jaintia Hills ila khlad noh na kane ka pyrthei haka 7 tarik Nohprah (December) 2021.
Ka jingpyndep iaka basah jong I kan long haka 9 tarik Nohprah 2021 ha u lum jingtep Balang Catholic Mookympad East Jaintia Hills.
Kane ka long ka jingpyntip na ki khun, u Ambrose Nongtdu bad u Demetrius Nongtdu.
Ka ophis jong kja tnad Horticulture, West Jaintia Hills District haka sngi ba Ar kala aiti iaka Thadlaskeiñ Processing Unit ne ka jaka tyllait bad pynwandur ia u Shynrai Lakadong ban lah ban iaid iew bha sha ki nongrep ka West Jaintia Hills Farmers Producer Company Ltd.
Ha kane ka jingaiti ia kane ka Processing Unit naka jaka tyllait Shynrai Lakadong laiadonlang u Myntri ka kam rep kam riang u Bah Banteidor Lyngdoh, u KN.
Kumar Chairman Meghalaya Farmers (Empowerment) Commission, u D Sathiyan, IFS Secretary Spice Board, Government of India, ka Kong T Sumer Director of Horticulture Meghalaya Shillong, Kong RK.
Blah District Horticulture Officer, West Jaintia Hills kaba pyniaid iaka jingialang bad ki nongrep.
U Myntri ula aiti ïa u shabi ha u Bah Chanbor Rymbai uba long u CEO ka West Jaintia Hills Farmers Producer Company Limited kum ka dak ka jingsdang pyntreikam noh ïa katei ka jaka tylliat shynrai.
Kane ka Processing Unit ka don ha Thadlaskein Mukhla ha Horti Hub.
U Bah Banteidor ula ong ba ka Thadlaskeiñ Processing Unit kaba don ha Thadlaskeiñ Horti-Hub, West Jaintia Hills la sdang ïaka ha u snem 2013-2014 hapoh ka skhim Rashtriya Krishi Bima Yojana (RKBY) haka jinglut kaba 75.
00 lak tyngka lyngba ka Meghalaya State Agricultural Marketing Board (MSAMB) halor ka thong ban kyntiew ïaka kam rep Shynrai Lakadong na ka bynta ban ïoh jingmyntoi ki nongrep shynrai jong ka District lyngba ka jingshna pynwandur (Processing and value addition) ïa une mar ba ki nongrep ki pynmih.
Ula ïathuh ba ha u snem 2018 ka sorkar ka la shim ïaka rai ban aiti ïa kane Unit haki riew shimet ba kin pynïaid ïaka.
Ula ong ruh ka jingsdang ïaka Mission Lakadong ha u snem 2018 kamdei eh tang ban kyntiew ne pynheh ïaka kam rep shynrai na 2577 hectare sha ka 3652 hectare bad ka jingpynmih kaba 16,000 metric ton sha ka 22,368 metric ton, hynrei ban pyndap pynbiang ïaka jingdawa jong u shynrai Lakadong ha baroh ka ri bad shabar ri kumjuh.
Ula ïathuh ruh ba ka Jylla ka lah ban shalan ïa u shynrai ymtang hapoh ka ri hynrei wat shabar ri kum sha ri UK bad ri Netherlands bad u kyrmen skhem lyngba ka jingsdang ïaka unit kandei ka jingkyrkhu ïaki nongrep.
“U shynrai Lakadong u dei uba mar uba pawnam bha ha kylleng bad ka donkam eh ka long ban kyntiew ïaka jingrep Shynrai Lakadong khnang ban kyntiew ïaka ioh ka kot bad lad kamai jakpoh jong ki nongrep," la ong u bah Banteidor.
Ula ïathuh ba u shynrai Lakadong u don ïaka curcumin kaba bun bha bad haba nujor bad kiwei jait shynrai une u shynrai Lakadong udei uba bha tam bad baroh ki dawa ïa une u Shynrai naduh ban pynlong dawai bad ban shet ïaki jingbam, la ong shuh shuh u bah Banteidor Lyngdoh.
“U Blei ula kyrkhu shisha ïaka Jylla jong ngi, ha rilum Jaintia ngi don ïa u dewïong hynrei mynta haba la khang ïa u dewïong ngi don ïa u shynrai uba dei ka burom ïaki nongrep kiba la trei shitom shisha", la ong u Bah Lyngdoh.
Ula ïathuh ruh ba u thrang ban ïohi ba u nongrep un dap un biang ha baroh ki liang kumta ban lait na kino kino ki jingeh jong ki nongrep ula dep ban ïakren bad u Myntri rangbah ka Jylla ban pynïoh shuh shuh ki kali Bolero Pickup bad ban aiti haka iTEAM1971 khnang ban pynsuk ïaki nongrep haka kit ka bah lada jia wan kano kano ka jingtynjuh jong ka khlam.
Hadien pat u Myntri ula hiar sha Madankynsaw ban plie paidbah Farmer Development Centre bad la sam iaki solar dehydrator ne ka kor pynrkhiang shynrai Lakadong sha ki seng nongrep katei ka shnong.
Ka PHE XI kanlong ka kynhun kaba saw ban buh jaka ialade haka semifinal jong ka inter office football kaba pyniaid daka Megahalaya State Government Employees’ Federation (MSGEF) kaba long ha Kiang Nangbah Stadium haka sngi ba Ar.
Kane kala wan hadien ba kala ban pynliem da 9-1 kol pyrshah iaka Water Resources XI kaba die artad ka jingiakhun quarterfinal kaba khatduh eh.
Da kane ka majop ka PHE XI kan airing pyrshah iaka 3 rd MLP Battalion haka semifinal ba nyngkong haka 9 tarik une u bnai bad kawei pat ka jingiakhun kan long hadpeng ka Medical XI pyrshah iaka WJH Police haka 10 tarik une u bnai.
Haba phai sha ka jingiakhun ka PHE XI kala tam shakhmat 4 kol haka kylla step lyngba ka kol kaba la thep u yndap Dkhar (8, 15) bad u Endingborn Lyngdoh (25, 37).
U Endingborn haka kylla miet ula thep sa 2 kol (71, 78) bda khur iaka hattrick.
Sa mar shikol la thep da u Tummy Ryngkhlem (61), Samhame Bareh (50) bad u Serious Bareh (80+1).
Shikol ban lait brut ka Water Resources la thep d au Pynbait Law.
Ka KSU Unit namar ka jingtlot ka bording kala dawa naka tnad MePDCL ban pynbiang iaka bording ha Wapungskur, East Jaintia Hills District.
Ka KSU Wapung Unit haka sngi Nyngkong kala leit ia kynduh ia u Assistant EE Sutnga Distribution, Sub- Division MePDCL, Khliehriat haka jingialam u Deiniwan Lyngdoh president, u Shwari Ryngkhlem general secretary bad kiwei kiwei ban pynkynmaw ia une u engineer halor ka jingshithi kaba la buh ka KSU naduh u snem 2020 ban buh transformer sa uwei ha katei ka shnong.
“Ka jingtlot ka bording ha kane ka shnong kala buh jingeh ia ki paidbah ba pyndonkam bording, kumta ngi la dawa n aka MePDCL ban buh sa uwei u transformer 200 KV ban pynbiang iaka jingdonkam bording ha Wapungskur," la ong ka KSU Wapung Unit.
Ha kaba iadei kane ka KSU kala phah copy ruh iaka jingshithi sha u MLA Khlehriat uba along ruh u myntri sorkar ban shimkhia ban pynbiang iaka jingdonkam bording ha Wapungskur.
Ka East Jaintia District Cricket Association (EJDCA) kan pynlong iaka trial na ka bynta ki khynnah shynrang bad kynthei haka 10 bad 11 tarik une u bnai Nohprah ha madan Ladsutnga Dkhiah East.
Kane ka trial ka long na ka bynta ki U-15 Boys, U-23 Boys bad U-19 Girls.
Ka EJDCA kala ong ba ki khynnah ialehkai kiba shah jied kin mihkhmat iaka district sha lympung ialehkai kaban long ha Shillong bad Nongpoh kaba pyniaid da ka Meghalaya Cricket Association (MCA).
U Secretary EJDCA, Ma M Shadap ula ong ba ka synjuk ka khot ka wer ia baroh ki khynnah kiba ialehkai Cricket ban wan sha kane ka trial ne ka jingpyrshang khnang ban ioh jied iaki khynnah ba don ka sap ialehkai.
Ula ong ruh iaki jingtip ba khambniah phone ha une u number 7005983837.
Ka Synjuk Waheh Shnong Ri Jaintia (SWCRJ) ka la pynbna paidbah ba haka 11 tarik une u bnai kan pynlong ïaka jingïalang paidbah ne Annual General Meeting ha Community Hall ka Khliehriat West, East Jaiñtia Hills District haka por 10:00 baje mynstep.
Kumta ka synjuk ka la kyrpad ïa baroh ki waheh shnong bad ki Life Member na Ri-lum Jaiñtia (East bad West Jaiñtia Hills) ban wan ha katei ka tarik.
U President ka synjuk u Arminius Lypon ula ïathuh ba ka jingthmu ban pynlong ïaka jingïalang ka long ban ïakren halor ki kam pynroi bad kiwei kiwei ki kam kiba ïadei bad ka bha ka miat ki shnong ki thaw bad ka imlang sahlang.
Ha katei ka jingïalang yn pynsngew ruh ïaka kaiphod (report) treikam ba la dep pyndep da ka synjuk jong u snem 2019-2020.
Ki project ne ki skhim ban wanrah sha ki dorbar shnong shnong kum ki surok, umbam umdih, ki skul ki kolej bad kiwei kiwei.
Ki kam kiba ïadei bad ka rep ka riang ka ïoh ka kot jong ki paidbah nongshong shnong.
U MDC ka seng Congress napoh ka Rambrai Jyrngam Constituency, u Bajop Pyngrope u la pynpaw ia ki dak ki shin ba imat u la khreh ba un mih noh na ka seng Congress da kaba u lah ban leit ban pyniasnoh pat ialade sha ka seng All India Trinamool Congress (AITC).
Ki dak ki shin jong u bah Bajop ba u lah ban khreh mih noh na ka paty congress ka dei hadien ba u la leit ba un iadon bynta ha ka jingialang rung dkhot jong ki paidbah ka Nongthymmai Constituency, ha ka jingialang kaba la long hynne ka lah sngi U Blei.
Haba iakren bad kane ka lad pathai khubor, na ka liang u bah Bajop, u pynpaw ba u don ia ka jingthmu ne long ruh uba la pynkhreh ba un iakhun ia ka MLA elekshon ka jylla kaban long ha u snem 2023, tangba na ka constituency kaba kumno un iakhun, ia kane u bah Bajop u la ong ba um pat shym la jied satia.
Tangba u bah Bajop u la ong ba nyngkong un sdang ba un iaid shwa sha ki paidbah shwa ba un shim ia ka rai, bad dei lyngba ka rai u paidbah kaba un burom, hooid wat lada u don ia ka jingthmu ba un iakhun, hynrei lada u paidbah u rai ba ka por kam pat dei satia ia u ba un ialeh, u bah Bajop u sngew ban ong ba un nym sngew eiei ba un shong shwa ruh, bad ba un trei shwa na ka bynta ka party.
Haba phai pat sha ka TMC u bah Bajop Pyngrope, u ong ba ha ka jingshem bad iohi ka jong u, ka seng All India Trinamool Congress ne ba tip lyngkot ia ka da ka TMC hapoh ka jingialam ka Mamata Banerjee, myntri rangbah ka jylla West Bengal, kan kylla long ka seng sain pyrthei ne ka party kaban lam khmat bhai a ka thain lam mihngi jong ka ri India ne pher wiak, ka lah ruh ba kan ialam ia ka kynhun liang ne katta ka United Opposition da ka jinglong myntri Rangbah duh jong ka mamta Baneerjee.
Shuh shuh u bah Bajop, u ong ba ha ka jingkhmih ka jong u, ka rekod jong ka TMC ka long ba ha ka jingsynshar ka jong ka, ym pat juh shem ne iohi koit ba kan don katta ka jingiaumsnam na ka jingiasngew pher niam ne jaidbynriew, ym don ka jingiuhroit ne ban bein ne lehbien ia kano kano ka niam, kynhun ne ia ki rit paid.
Ka TMC ka dei ka seng sain pyrthei kaba iar ne ka secular party bad ki scheme kiba ka la pyntreikam hapoh la ka jylla lajong, katta ka West Bengal, ki long kiba da bna nam, tad haduh ba na ka liang ka seng BJP, ka la trei borbah ba kan pynrem ia ka TMC ha ka elelshon sha ka iing dorbar thawain ha West Bengal, hynrei kam shym la lah satia.
Dei lyngba ka jinglah ban thaw ne pynmih ia ki scheme pynroi, ba ka pynlong ia u bah Bajop ba u nam un jer un thoh ia ka mamta Banerjee kum ka ‘Iron Lady’ jong ka ri India, namar ka la lah shisha ba kan ieng khlem khih kampher wat hadien ba ka sorkar BJP ka la nion borbah bha ia ka da kaba pyndonkam naduh ki enforcement directorate, intelligence bureau, para military, hynrei ha kabakut ka BJP ka khlem lah sati aba kan pynrem ia ka Mamta Baneerjee.
Ha kaba kut u bah Bajop u sngew ban ong ba lada ki paidbah ki dei kiba stad, ka TMC mynta kan dei ka party kaban ialam kaban sngap ka eh ka shon ka jong u duk u suk u rangli u juki.
Ka Jaintia Hills Truck Owner’s Association (JHTOA) kala sdang iaka jingiakhih kaba khlem buh por bad pyni syndon da ka kam da kaba pynphai lut ia baroh ki trok jong ki karkhana kit dewbilat bad clinker ha Tuber Takhniang, East Jaintia Hills District haka sngi Nyngkong.
Ka jingiakhih ka JHTOA kalong pyrshah iaki karkhana dewbilat ha rilum Jaintia hapoh ka lama jong ka Jaintia Hills Cement Manufacturing Association (JHCMA) ka bym shym la pyntreikam iaka dor bai kit bai bah cement kaba la mynjur da ki lai liang mamla ka JHCMA, JHTOA bad ka sorkar naduh mynshem snem 25 tarik Nailur 2020, kata ban pynhiar iaka dor na ka 9 tyngka shi metric ton shi kilometre sha ka 7 tyngka.
Ka JHTOA bad ka JHCMA kala iakren na ka por shaka por ban pynbeit ia kane ka kam, phewse ki karkhana dewbilat kila iuhroit iaka hok ki trai trok trai jylla da kaba thied iaki trok ban kit hi iaki mar kiba mih na ki karkhana.
Kane ka jingïakhih ka JHTOA kala sdang hadien bala kut ka jingai por naduh 1 tarik mynta u bnai ïaki trai jong ki karkhana pynmih dewbilat ban pyntreikam ïaka bai kit bai bah ba thymmai.
Ki dkhot jong ka JTHOA ki la lum paidbah ha Tiuber Takhniang, Tuberkmaishnong naduh mynstep haka jingïalam u President u Nidamon Chullet bad ki la pynsangeh bad pynphai lut ïaki trok kit dewbilat bad clinker bad phah leit phai biang ïaki sha ki karkhana kaba ki wan na Lumshnong bad kiwei kiwei ki jaka.
Ka JTHOA ka la dawa ïaka jingpyntreikam ïaka bai kit bai bah kaba thymmai kaba long 7 tyngka shi kilometre shiton kaba duna haduh 2 tyngka shi kilometre shiton na ka jingpynbna ka sorkar lyngba ka tnad Transport.
Ha kane ka sngi ka la don ruh ka jingïalang lyngkot ha kaba la rai ban nang pynjur shuh shuh ïaka jingïakhih kaba khlem buh por lada ki karkhana dewbilat kim pyntreikam satia ïa katei ka dor.
“Ngi la dawa ba ki karkhana kidei ban pyntrei ïa kane ka rai jong ka sorkar jylla ban kyntiew ïaka bai kali, hynrei kitei ki company kim shym la sngap ïa ngi", la ong u President u Nidamon Chullet.
Halor kane ka jingiakhih ka JHTOA ka East Jaintia National Council (EJNC) kala ai ka jingkyrshan kaba pura iaka JHTOA.
Nakaliang ka EJNC ka ai ka jingkyrshan kaba pura iaka jing iakhih jong ka JHTOA ka bala sdang naduh mynta ka sngi bad dawa iaka sorkar jylla ban tuklar halor ka dor bai kit thymmai kaba T.
7 shi metric ton shi kilometre.
Ka EJNC ka dawa ruh na ka JHCMA baka dei ban pyntrei kam noh ia katei ka dor bai kit thymmai kumba la pynbeit ki lai liang mamla kaba la sahteng naduh mynshem snem.
Ka 3 rd MLP Battalion kala buh jaka ialade haka semifinal hadien ba kala pynliem da 3-1 kol ïaka Soil Conservation XI haka jingiakhun inter office football kaba pyniaid da ka Megahalaya State Government Employees’ Federation (MSGEF) kaba long ha Kiang Nangbah Stadium haka sngi Nyngkong.
Ka 3 rd MLP Battalion kala thep ia kine ki lai kol lyngba u Benjamin Sangma (20), Dao Hi Kharbhih (57) bad u Ramos Ingti (74).
Shikol ka Soil Conservation kala thep lyngba u Saman War (40+2).
Ka jingiakhun quarterfinal ba khatduh kalong lashai ka sngi 7 tarik hapdeng ka PHE pyrshah iaka Water Resources.
Ka Dorbar Shnong Lion Mission Compound, Jowai hadien ba kala lap ba bun ki briew ki leh iaki kam khlem akor hapoh u pud u ang ka shnong kiba long pyrshah iaka rukom pyniaid shnong kala pynmih da ka jingpynbna paidbah bad maham ba ym bit ban leh pyrshah iaki adong shnong.
“Bunsien ngi lap ba ki briew ba iaid ba ieng ki kren khlem akor bad kumjuh ki ia pynieng iaki kali motor ha ki jaka badum bad iashongdih kyiad bad kiwei kiwei ki jingdih pynbuiad kaba wanrah ka jingtieng jingsmiej iaki kynthei khynnah kiba iaid ba ieng bad ka wanrah ruh iaka jingsniewdur ka shnong ka thaw," la ong u ma KF Mukhim waheh shnong.
Ula ong ruh ba naduh ba mih ka khubor lada lap ia kino kino kiba leh pyrshah iaki ain shnong ka shnong kan pynshitom da kaba tyngeh.
Kane jingmaham kan treikam ruh naka surok ban mih sha Tpeppale naduh ka lad Loomkyrwiang.
Kine harum kidei ki jingmaham na ka bor shnong Lion Mission:.
Ka Dong Iaw Pyngkat Mynso B ryngkat ka jingiasnohktilang bad ka office Nehru Yuva Kendra (NYK) Sangathan Jowai ha ka 4 tarik une u bnai kala rakhe iaka international Volunteer Day ha dong Iaw Pyngkat, Mynso.
Ka International Volunteer la rakhe manla ka 5 tarik u Nohprah ban kyrsiew iaki samla samhoi ban wanrah iaka mynsiem ban long ki nongtreimon sngewbha ha kino kino ki kam haka imlang ka sahlang na ka bynta ka miat ka bha ka shnong ka thaw.
Ha kane ka sngi da ki phew ki samla, rangbah bad ki longkmie kila mih paidbah ban iashimbynta haka jingpynkhuid shnong bad iaki lynti syngkieng ha katei ka sngoi.
Ha kane ka sngi la don ka jingialang kaba lyngkot ha ka jingiadonlang u MDC ka thain Mynso Nongjngi u Ma Evening Teron bad ki nongialam dong u Chairman dong Ma B Syntem bad u Secretary Dong Iaw Pyngkat u Ma Good Friday Dhar nalor ki nongshong shnong.
Kum shibynta ban iasnohktilang ryngkat satlak ka pyrthei, ka People’s Welfare and Development Society (PWDS) ha ryngkat ka jingiatrei lang bad ka ophis jong ka District Social Welfare, West Jaintia Hills Jowai kila rakhe iaka International Day of Persons With Disability 2021 kaba rakhe manla 3 tarik Nohprah (December) ha  shnong Mukhla.
Ka phang pdeng jong kane ka jingrakhe ia kane sngi ba kyrpang jong ki briew ba don jingduna ha ki dkhot met mynta u snem ka long, “Leadership and participation of Person with Disability towards an inclusive, Accessible and Sustainable post Covid-19 “.
Palat 100 ngut ki briew ba duna ha ki dkhot met ki ba wan iashimbynta ha kane ka sngi bad la pynlong iaka jingialehkai pynbyrngia ba kynthup iaka jingpynbthei balloon, ka iaknieh shuki bad kiwei kiwei ki jingialehkai.
La pynlong iaka jingsumar ei ne ka Health Check Up kaba la ai jingsumar da ki doktor bad nongtrei ka Ummulong Community Health Centre.
Ka kong J Synnah, District Social Welfare Officer haba kren haka jingialang kala batai shai ia ka jingmut jong ka jingrakhe iaka sngfi kyrpang kiba don jingduna kala batai iaki lad jingiarap (schemes) ba lah ban ioh naka tnad social welfare La ioh ruh iaka jingkren don jingduna ha ki dkhot met, kong Durka Sari na Mukhla Nongrim, ka ba la ai khublei bad sngewnguh ia ki nongpyniaid ba pynlong ia kane ka program bad kumjuh kala iathuh ruh ia ki jingeh ba kala ia kynduh ha ka jingiaid lynti jong ka.
Naka District Legal Service Authority West Jaintia Hills la wan iashimbynta da u Advocate Ma LS Ymbon u ba la batai shaphang ki aiñ ki ban iada ia ki briew ba don jingduna ha ki dkhot met.
Naka District Rehabilitation Centre, Ialong Civil Hospital la ai jingkren da u Dr PM Pyrtuh u ba dei ruh u Nodal Officer DRC uba la batai shai shaphang ka jingdonkam ia ki UDID bad Certificate khang ban lah ban ioh ia ki jingmyntoi ki ba bun.
La sam iaki khusnam sha ki nongjop haka jingialehkai bapher bapher.
U Ma Hachwa Suna, general secretary Mukhla Raid Pyllun ula pyniaid iaka jingialang bad la ioh ruh ka jingkren na Kong N Sutnga (U.
D.
A DSWO) ka jingai khublei nu bah Mutshwa Thabah, President ka People Welfare And Development Society.
Ka Synjuk ki Nonghikai Meghalaya Upper Primary School Teachers Association (MUPSTA) Central Body kan pynlong iaka jingialang Central Executive Committee (CEC) ha ka tarik 08.
12.
2021 ha New Hope Restaurant, Dhankheti, Shillong ha ka por 11.
AM Ka synjuk ka khot ka wer ia baroh ki dkhot ka Central Executive Committee ba wan sha ka jingialang khnang ba ka jingthmu jong ka synjuk kin long ki ba jop, la ong u ma EG War Publicity Secretary MUPSTA Central Body ha u kyrwoh.
Haka sngi Nyngkong 16 ngut ki briew kila iabit thymmai iaka jingpang khlam COVID-19.
Katkum ka jingpyntip ka tnad ka Koit ka Khiah, 16 ngut ki briew kiba ïabit thymmai ïa kane ka jingpangkhlam bad kiba dang shitom ne ki active case ki don 246 ngut hapoh ka Jylla.
Ki briew kiba iabit thymmai iaka jingpang khlam ki kynthup na EKH: 14, RBD: 1 bad WGH: 1.
Ki nongpang kiba la ioh pat iaka jingkoit ki don 14 ngut.
Kine ki kynthup na EKH: 12, EJH: 1 bad RBD: 1.
Ka jingdon jong ki briew bala ïabit ïa kane ka jingpang khlam ha Jylla baroh ka long 84599 ngut bad napdeng kine 82878 ngut kila ïoh ïa ka jingkoit bad 1475 ngut kiba ïap nalor ki briew ba dang shitom.
Ka East Khasi Hills kadon 222 ngut kiba dang shitom, West Khasi Hills 3, West Jaintia Hills 2, Ri Bhoi 5, West Garo Hills 5, East Jaintia Hills 2, East Garo Hills 6, bad South Garo Hills 1.
Ka Seiñ Kur Dkhar Jaintia Hills, Wapung Circle kala pynkup burom ïaki 27 ngut ki khun samla ka kur Dkhar kiba la pass bha ha ki eksamin bapher bapher haka 4 tarik une u bnai haka jingialang kaba long haka shnong Jalyiah, East Jaintia Hills District.
Kane ka jingpynkup burom kadei kaba la tip kum ka “Excellence Award 2021".
Ia kane ka jingialang pynkup burom la pynïaid da u President ka Seiñ Kur Dkhar Wapung Circle u Ma Shaniahskhem Dkhar haka jingiadonlang u Ma Justine Dkhar u MLA barim ka Khliehriat, ka Kong Rosila Dkhar, ki nongialam ka kur Dkhar u Ma Hamjhan Dkhar, general secretary Seiñ kur Dkhar Central body, u Ma Teres Dkhar  President ka Kur na East Jaintia bad kiwei kiwei.
La pynphuh pynphieng iaka jingialang da ka jingshad tynrai na ki samla ka shnong Khliehmyntriang, Jalyiah, Tuberkmaishnong, Wapungskur  bad na ki longkmie na Pamrakmai bad Wapung Shnong.
Ha kane ka sngi la thaw ruh iaka Seiñ Kur Dkhar Jalyiah Khliehmyntriang Unit bad la pynskhem iaki dkhot da u Ma HC Dkhar vice president central body jongka Seiñ Kur Dkhar Ki nongkitkam jong ka Kur Dkhar Jalyiah khliehmyntriang Unit naka bynta ka samoi 2021-2024 ki kynthup ia u Hamklet Dkhar president, Emmon Dkhar vice president, Lamphrang Dkhar secretary nalor kiwei kiwei.
Ki lai ngut ki MDC jong ka Jaintia Hills Autonomous District Council ba kynthup ia u MDC Saphai u Ma Habahun Dkhar, MDC ka Barato – Mukroh  u Ma Aibor Shadap, MDC Mynsngat Khanduli u Ma Dawan Lyngdoh nalor u Dolloi Elaka Raliang, Dolloi Elaka Chiliang Myntang, Dolloi Elaka Nongjngi bad ka Hynñiewtrep Border Disputed Redressal Forum (HBDRF) kila pynlong ïaka jingïalang paitbah haka shnong Mukroh West Jaiñtia Hills District haka Sngi Saitjain ban iakren halor u pud u sam u ba iasam hapdeng ka Meghalaya Assam.
Ka jingthmu jong kane ka jingïalang ka long naka bynta ban wanrah iaka jingiatylli ïaryntih hapdeng ki paid nongshong shnong kiba don haki shnong khappud bad ki shnong ba marjan bad ki paid Khasi Pnar kiba shong basah hapoh ka Elaka kaba la iap ka Labang Nangphyllut &Pangam Raliang kaba tip kum ka Block-1.
Ha kane ka jingïalang la iadon lang ki ar ngut ki MDC jong ka Barato- Mukroh bad Mynsngat Khanduli, U Dr H.
Lamin Ex.
MLA jong ka ne ka thaiñ, MM Thaiang Secretary Labang Nangphyllut Pangam Raliang Council, u J Lyngdoh Education Secretary KSU Jaiñtia Hills, R Lamare President HYC Jaiñtia Hills District, TR Suchen Secretary JSU Central Body, C Ryngki Vice President HNYF West Jaiñtia Zone, Kong.
R Shylla President JWAM, C Sungoh Chairman – HBDRF, ki Rangbah shnong naki shnong bapher bapher lem bad ki paitbah ba bun balang.
Iaka jingïalang la pynïaid da u Ma Aibor Shadap kum u Chairman, laioh ïaka jingkren pdiang da u H Sumer waheh shnong Mukroh Pyllun La ioh ïaki jingkren naki nongïalam sengbhalang, HYC, KSU, JSU, HBDRF, na u Ex- MLA  Dr.
H Lamin, na u Ma MM Thaiang bad naki waheh shnong bapher bapher jong ka Block-1.
U Ma MM Thaiang haka jingkren jong u u la iathuh kum ka jingïathuh khana ïaka ei kaba lajia shisha haki phew snem kiba ladep  kata haka snem 1972 haka ba ka sorkar Assam ha shwa ban pynbna iaka jylla Meghalaya kum ka state kaba pura kala wan sieh jubor ïaki mawpud ha shilynter ki shnong khappud kata naduh naka shnong  Mokoiram haduh  shnong Psiar.
U la ong ba ki pulit Assam kila kem ia u lem bad kiwei pat ki riew rangbah bad rah sha phatok ha Nagaon naka daw ba u pyrshah ïakane ka jing leh jong ka Sorkar Assam.
U kren shai ruh ba ka kampud kam sam haka jingïadei bad ka Block-1 kam dei shuh ban hap hakata ka thup iakhajia pud hynrei kadei satang ban pynphai noh (re-transfer) katkum ba la dep jurip lang daki ar tylli ki Districts Councils ka United Cachar & Mikirs Hills District  bad ka United Khasi & Jaiñtia Hills District  iaka ba la leh kat kum ka order jong ka sorkar Assam haka ba lasdang naduh ka 17 Feb 1958 na Umbaso bad pyndep ha Jrikyndeng haka 23 Feb,1958 hakaba ladon ki jingthoh jingtar bad ki sakhi satar kiba biang.
U ong ruh ba lada ka sorkar Assam bad Meghalaya kim burom ïaka ei kaba kila leh ïaka ban pynphai biang ïakane ka jaka te lada jia ba  mih kaei ka ei ka jingjia nakane ka daw te ka sorkar ka dei ban shim iaka jing kitkhlieh.
U la ong ruh ba  ym dei ban thaw ïaki jing iakhajia, hynrei dei ban thaw noh daka Non Co- operative Movements bad dei ban sangeh noh shisyndon ban shim bad pdiang ïaki skhim ki kran naka sorkar Assam.
U la kyntu bad kyrpad ïaki para nongshong shnong kiba don sha Meghalaya kiba shong basah haki jaka khappud ba kin long kiba don jingieit jing sngewlem bad ban iarap ïaki para doh parasnam kiba don sha poh Labang Nangphyllut & Pangam Raliang.
U la pynkynmaw ruh ba haka snem 2003 haka por refugee ki Labang Nangphyllut ha Sahkhwe (Sahsniang)  u Dr.
DD Lapang Chief Minister Meghalaya bad u Rouponsingh Ronghang MLA Assam kila kular ban pynphai noh ïaka ne ka jaka sha Meghalaya.
Bad da kumta kine ki briew ki la kloi ban leit phai biang shaki shnong ki thaw jong ki.
Uwei u riew rangbah u bym kwah ban pynpaw kyrteng u ong baka daw jong ka pyrshah jong ki paid Khasi Pnar ban don shapoh Assam bad ban wanphai sha Meghalaya ka dei halor ka nongrim  jong ka khyndew ka shyiap,  ka ktien ka thylliej jong ki briew kiba shong basah haka, ka ai kur ai jait, ka niam ka rukom bad ka riti ka dustur jong ki.
U ong ruh ba lada ki ar sorkar kim sngap ïakane te kim ban se ban u jor sha Supreme Court.
Da kawei ka sur baroh kynthei bad shynrang kiba don hakane ka jingïalang kila rai ban  iengbeit halor kane ka nongrim ban dawa naka sorkar ban pynphai biang ïaka Block-1 sha Meghalaya.
Ban leit ai ïaka jingthoh sha u Chief Minister jong ka Meghalaya halor jong ka ne ka phang.
Kane ka dorbar ka kyntu bad kyrpad ïaka Regional Committees jong ka Meghalaya ba ka dei ban kynthup lang ïaka JHADC, ki Dolloi, ki waheh shnong, ki nongïalam seng bhalang bad ki riew rangbah jong kane ka thaiñ  haka ne ka Committee bad ban leit jurip ruh shaduh sha ki shnong kiba don sha ki bynta kiba khatduh tam jong kata ka jaka iakhajia pud.
La kyntu ïaki paid nongshong shnong kiba shong basah haki thaiñ khappud baroh ba kin pynbiang lut ïaki patta ki land holding jong ki sha poh JHADC kumba la tyrwa ei ïaka ban leh registration.
Ki nongkren naki nongïalam sengbhalang baroh ki pynpaw kawei ka sur ban iengtylli shibuit shibor bad ban iatrei lang kum kawei ka jaitbynriew naka bynta u pud u sam, ka Ri bad ka Jaitbynriew.
Ki Rangbah shnong naki shnong bapher bapher jong ka Block-1 ruh ki pynpaw kawei ka jingkwah bad kawei ka sur baki kwah ban don beit sha Meghalaya bad ki Kyrpad ruh ïaka Sorkar Meghalaya ba kan shimkhia bha haka ban pynbeit noh kloi ia u pud u sam bad baki jaka puta baroh ki dei beit ban wan sha Meghalaya.
Ka ding kaba la klang jur kynsan kynsan haka por kumba 6:30- 6:45 Pm kala bam duh iaki basa die ktung kaba don ha iew Iawthymme, Ladthadlaboh, Jowai haka Sngi U Blei.
Ha kane ka jingjia ym don mano mano ba mynsaw, hynrei kine ki basa die ktung kiba don haduh 30 tylli eiei kila kylla dpei.
La iathuh ba ka ding kala pur na kawei ka dukan die sha bad pur sha ki basa die ktung.
La iathuh ba ki don ruh ki nongkhaii kiba dang shu pynpoi iaki ktung mynta ka janmiet, hynrei kine ruh kila shah bam duh ha ki ding.
Ki pulit pynlip ding kila wan mar mar ban tem ia ka ding, hynrei namar ba kine ki basa iew kidei kiba la shu shna da ki dieng, ki thyliej ding kila ioh ban pur sted bad bamduh iaki basa iew haduh ban da julor phom.
Haduh 5-6 tylli ki kali pynlip ding kila wan poi ban pynlip iaka ding haduh ka por 8 Pm.
Halor kane ka jingjia ka jingtohkit kala iaid shakhmat.
Ka Ephphatha Society ka seng kaba peit iaka bha ka miat ki briew kiba don jingduna haka bor met kala iarap pynioh iaki dieng kjat (crutches) bad ki wheelchairs sha ki 13 ngut bad ka ne ka society kala pynbna ruh ba kan sdang sa iaka Vocational Training Centre ha East Jaintia Hills Distirct ban kyrshan ia ki briew kiba kyrpang bad kiba donkam jingiarap.
Ia kine ki tiar kala aiti haka 2 tarik une u bnai, ka sngi rakhe iaka jingseng nongrim ne ka foundation day jong kane ka society kaba long ha Ieng Swer Memorial Secondary School, Dkhiah West, East Jaintia Hills District.
U Myntri sorkar uba long ruh u MLA Khliehriat, u Kyrmen Shylla ula long kum u kongsan haka jingiadonlang ka samla Bertina Lyngdoh kaba la ioh iaka kyrdan ba nyngkong eh napdeng kiba duna ha ki dkhot met napoh ka jylla Meghalaya.
Kiwei kiba iadonlang ki kynthup ia u Rev.
ES Sapuh president Ephphatha Society, S Phawa secretary Ephphatha Society, SS Syiemlieh I/c Deputy Commissioner EJH, Kong R Passah District Social Welfare Officer, T.
Kyndiah CDPO, F Dhar President Kyrmen Foundation nalor ki kmie ki kpa jong ki 42 ngut kiba don jingduna PwD bad ki nongialam shnong.
Ha kane ka sngi la pyllait paidbah ruh ia ka kot Khasi ba nyngkong eh na ka bynta kiba duna ha ki dkhot met kaba kyrteng “Jingshai na Ephphatha" ia kaba la thoh da ki 7ngut ki nongthoh.
La ai ti iaki 7 tylli ki wheelchair, 6 tylli ki kjat dieng ne crutches kiba la ai da ka State Resource Centre Shillong (SRC) bad ia ki 30 tylli ki Blanket kiba la thied da ka society na ka bynta ki PwDs.
u RevI ES Sapuh ula iatghuh ba iaka Vocational Training Centre ha Dkhiah West yn sdang ha u snem ban wan ika ban bei pisa da ka Kyrmen Foundation.
Haka Sngi U Blei 9 ngut ki briew kila iabit thymmai iaka jingpang khlam COVID-19.
Katkum ka jingpyntip ka tnad ka Koit ka Khiah, 9 ngut ki briew kiba ïabit thymmai ïa kane ka jingpangkhlam bad kiba dang shitom ne ki active case ka long 244 ngut hapoh ka Jylla.
Ki briew kiba iabit thymmai iaka jingpang khlam ki kynthup na EGH: 1 bad EKH: 8.
Ki nongpang kiba la ioh pat iaka jingkoit ki don 11 ngut.
Kine ki kynthup na EKH: 10 bad RBD: 1.
Ka jingdon jong ki briew bala ïabit ïa kane ka jingpang khlam ha Jylla baroh ka long 84583 ngut bad napdeng kine 82864 ngut kila ïoh ïa ka jingkoit bad 1475 ngut kiba ïap nalor ki briew ba dang shitom.
Ka East Khasi Hills kadon 220 ngut kiba dang shitom, West Khasi Hills 3, West Jaintia Hills 2, Ri Bhoi 5, West Garo Hills 4, East Jaintia Hills 3, East Garo Hills 6, bad South Garo Hills 1.
Ka 7 Wasa Utd kala rah iaka nam lahduh hadien ba kala pynliem da 6-0 kol iaka Lutituber Ialong haka lympung ialehkai football ’18 Above Football League Knockout Tournament’ kaba pyniaid da ka West Jaintia District Sports Association (WJDSA) kaba long ha Kiang Nangbah Stadium haka sngi Saitjain.
Ha kane ka jingiakhun final ka 7 Wasa Utd kala ialehkai bha naduh ba sdang ka jingiakhun bad kala tam lypa 5-0 kol haka kylla step.
Ka kol kaba hynriew ka 7 Wasa kala thep haka kylla miet.
U Baiahunlang Tariang marwei ula thep ar kol (12, 28), mar shikol da u Dashngain Sukhlain (20), George F Ryngkhlem (35), Sanjini Dkhar (38) bad u Weibha Nongtdu (80).
Ka khusnam Man of the Match la ioh khur da u Nikhil Dkhar jong ka 7 Wasa Utd.
ka Top Scorer u Midaia Dhar jong ka Lutituber Ialong.
Iaka khusnam la sam da u ma SK Lato, uwei na ki nongseng iaka WJDSA uba long kum u kongsan, u working President WJDSA ma EMH Passah haka jingiadonlang kiwei kiwei ki dkhot ka WJDSA.
Haka sngi Saitjain 18 ngut ki briew kila iabit thymmai iaka jingpang khlam COVID-19 bad da kane ka jingdon ki briew kiba shitom ka long 246 ngut ha Jylla.
Katkum ka jingpyntip ka tnad ka Koit ka Khiah, kine ki 18 ngut kiba iabit thymmai ki kynthup EJH: 1, EKH: 15, SGH: 1 bad WJH: 1.
Ki nongpang kiba la ioh pat iaka jingkoit ki don haduh 68 ngut.
Kine ki kynthup na EKH: 59, WJH: 4 bad WKH: 5.
Ka jingdon jong ki briew bala ïabit ïa kane ka jingpang khlam ha Jylla baroh ka long 84574 ngut bad napdeng kine 82853 ngut kila ïoh ïa ka jingkoit bad 1475 ngut kiba ïap nalor ki briew ba dang shitom.
Ka East Khasi Hills kadon 222 ngut kiba shitom, West Khasi Hills 3, West Jaintia Hills 2, Ri Bhoi 6, West Garo Hills 4, East Jaintia Hills 3, East Garo Hills 5 bad ka South Garo Hills 1.
U Deputy Commissioner, West Jaintia Hills District, Garod LSN Dykes ula pynsangeh shuwa shipor iaka jingthmu ban pynpra iaka jingkieng iaid kjat kaba pyniasoh iaki ar tylli ki skul, ka Marianhill Higher Secondary School bad ka St.
Mary Mazzarello Girls’ Higher Secondary School hadien ba don ka jingthud ha kaliang ki kor ki bor.
La thmu ban pynpra ia kane ka jingkieng mynta ka sngi 4 tarik Nohprah namar ba kam long shuh kaba shngain ban iaid ban ieng ki briew.
