Shillong:Ka HYC Shella Area Unit (HYC-SAU) lyngba ka dorkhas ba la phah sha ka Deputy Commissioner-Cum- Chairperson, District Mineral Foundation, East Khasi Hills District, Meghalaya, ka la pyntip ba, kumba long mynta, ki don haduh san ngut kiba don laisen tih mawshun (Limetone Mining Licence Holders) hapoh bad sawdong ka thaiñ Shella bad namar kata ka shnong Shella kadei kawei kaba shah ktah na ka daw ka jingdon ki jaka jingtih mawshun bad kumta ka donkam ki prokram pynroi kum ka skhim ba hab hapoh ka Pradhan Mantri Khanij Kshetra Kalyan Yojana (PMKKKY) Scheme katkum ka jingpynbna bad jingkdew jong ka PMKKKY ba la shon ha ka 16/7/2015-M.
VI (Part) ka sorkar Pdeng, lyngba ka tnat Ministry of Mines, New Delhi, Shastri Bhavan, tarik ka 16, Nailur, 2015.
Ka seng ka ong ruh ba ka Sorkar Meghalaya ka la thaw ki kyndon ba la ai kyrteng, “The Meghalaya District Mineral Foundation Rules, 2017" na ka bynta ban pyntreikam ïa ka PMKKKY Scheme bad kitei ki kyndon ki la treikam naduh ka 8 tarik u Nohprah, 2017.
Ki kyndon, 2017 ki ong ban don ïa ka District Mineral Foundation, na ka bynta ka jingbha, jingmyntoi ki briew bad thaiñ ba shah ktah na ka kam tih mawshun.
Kumta ka sorkar ka la thung ïa ka Governing Council jong ka District Mineral Foundation ha kaba ka Deputy Commissioner ka dei ka Chairman/Chairperson bad kiwei ki dkhot.
“Ïa ka DMF, East Khasi Hills District la thung naduh u bnai Jymmang, 2018 bad katkum ka jingtip ba la ïoh na ophis Directorate of Mineral Resources, ka sorkar jylla, ka jingnohsynniang sha ka DMF Fund kaba la sdang naduh u Kyllalyngkot, 2018 haduh Nailur, 2021 ka long baroh T.
39,34,84,229 /- klur.
Na baroh katei ka jingnohsynniang na ka bynta ka East Khasi Hills District, ki jingnohsynniang ba la pynlong da ki san ngut kiba don laisen tih mawshun na ka thaiñ Shella na ka bynta kajuh ka por ka la long T.
32,65,75,576/- klur.
Ka HYC ka ong ruh ba kat katei ka jingnohsynniang jong ka shnong Shella, wat tang khyndiat ruh khlem la pynlut na ka Fund haduh mynta lane kano kano kano ka projek ne skhim ba la pyntreikam hapoh Shnong, kumta ka la pynduh ïa ka hok ki nongshong shnong, kumba la maitphang hapoh ka skhim.
Ka HYC ka ong ruh ba lada pyntreikam ïa ka PMKKKY Scheme hapoh ka shnong, lyngba ka DMF Fund kan wanrah jingmyntoi ïa ki nongshong shnong, bad ka shnong baroh kawei naba kadei kaba shah ktah beit ha ka jingpyntrei ki kam tih mawshun, bad ka Shnong ka dang donkam shibun ki jingpeit jingkhmih kum ka umbam umdih, ka Koit ka Khiah, ka pule puthi, ka khuid ka suba, ka jingïada ka sawdong sawkun, ki surok bad kiwei ki bynta, kum ka jingïada ka shlei um, kiba lah ban leh da kaba pyntreikam ïa ka skhim bad pisa ba don hapoh ka DMF.
“Kumta ngi dawa ba ka DMF, East Khasi Hills District, hapoh ka jinglong Chairman jong phi, kan dei ban shim ki sienjam ba kongsan ban sdang pyntreikam noh ïa ka PMKKKY Scheme katkum ki kyndon hapoh ki 15 sngi, na ka bynta ka bha ka miat bad myntoi ki briew bad lada ym lah ban pyndep kan pynbor ïa ka seng ban leit wad jingbishar hok napoh ka Hon’ble High Court ka Meghalaya, na ka daw ka jingbym pyntreikam ïa ka skhim kumba la buh da ka aiñ," ong ka dorkhas ba la soi da u Bah Batyngshaiñ Natep bad Bah Seiborlang Diengdoh, Vice President bad General Secretary, Hynñiewtrep Youths’ Council Shella Area Unit.
Nongpoh: Haba ai jingkren ha ka jingialang ha Ri Bhoi College, u Ma Lahkmen Rymbui, Myntri ka sorkar jylla, u la ong ba ka sorkar MDA kaba la ialam da u Conrad K.
Sangma kum u Myntri Rangbah, ka dei ka sorkar ka bym ju kular kai ia ki paidbah, hynrei ka la ialeh shitom na ka bynta ban pyndep ia ki jingkular kaba la dep ban kular sha ki paidbah ha kip or Ilekshon.
Shuh shuh, u Ma Lahkmen Rymbui, u la ong ba tang ha kine ki 3 snem tam, wat hapdeng ka jingshah wan lynshop ha ka khlam COVID-19, hynrei ka sorkar MDA ka la jan pyndep lut ia ki jingkular kaba la la dep ban kular ha ka por ilekshon, hynrei ki dang don tang hangne hangtai khyndiat khynsoit kiba ym pat lah ban pyndep.
Kane ka sorkar MDA, ka don ruh ia ka jingangnud kaba khraw eh na ka bynta ban kyntiew ia ka pule ka puthi ha ka jylla hi baroh kawei bad dei halor kata ka nongrim kaba la leh shitom ban thaw ia ki lad ki lynti, ba kumno yn lah ban pynbiang ia ka pule puthi ha ka jylla.
Halor katei ka nongrim ka la thaw ia shibun ki lad ki lynti ba kumno yn lah ban pynieng ia ki skul Building, na bynta ki LP, UP bad kumta ter ter.
U minister heh tang ka ktien katba jingeh ki nonghikai kum ki ad-hoc bad fourth teacher na ka jingsiew barit um pat lah ban pyndep ia ki jingkular, ki media ruh kim ju patiaw bn pynpaw ia ka jingeh jongki nonghikai ha ki press.
Nongpoh: U Ma Lahkmen Rymbui, Myntri ka tnat pule puthi ha ka sorkar jylla, mynta ka sngi, u la hiar Ri Bhoi, kata na ka bynta ban leit aiti ia kawei ka kot ba kyrpang, kaba ka sorkar jylla ka la pynmang na bynta ka Ri Bhoi College, khnang ba katei ka Kolej kan nanglah shuh shuh ban pynbiang ia ki jingdonkam haba iadei bad ka rukom ban aijinghikai ia ki samla pule, kiba leit ban pule hapoh katei ka Kolej.
Ha katei ka sngi, ba utei u Myntri sorkar u la leit ban aiti ia katei ka kot ba kyrpang ka sorkar, ki bor ba deipeit ka Ri Bhoi College, ki la pynlong da ka prokram ba kyrpang ban pynpaw ka jingsngewnguh ia ka sorkar bad ruh ban lehkmen hadien ba ka sorkar jylla ka la mang ia ka ‘Sanction post’ lyngba ka People’s College Grant-in-aid Scheme, namar lyngba katei ka Skim kaba mut ba mynta katei ka Kolej, kan sa ioh shibun ki jingmyntoi bad khamtam eh na ka bynta ban nang pynjanai shuh shuh ha ka rukom ban ai jinghikai sha ki samla pule.
Ym tang katta, hynrei ia katei ka Ri Bhoi College, ka la ioh ruh ia kata ka kyrdan kum kawei na ka Community College ne ka Kolej kaba la ioh ia ka jingithuh kaba kyrpang na ka sorkar jylla.
Lah ruh ban kdew hangne, ka sorkar jylla lyngba ka People’s College Grant-in-aid Scheme jong ka sorkar jylla, ka la dep ban mang haduh 13 ngut ki sanction post na ka bynta kiba la don lypa ha katei ka College bad 18 ngut pat ki dei ki sanction post ba thymmai bad haba khein kyllum kane ka Ri Bhoi College ka la ioh pdiang haduh 31 tylli ki Sanctioning post ba kynthup na ka bynta ki teaching bad non-teaching staff hapoh katei ka Kolej.
Nalor u Ma Lahkmen Rymbui, kiba la sakhi lang ha katei ka sngi, ki kynthup ia u Dr.
D.
D Lapang, Nongaibuit ka sorkar jylla, u Bah Mayrald Born Syiem, MLA Nongpoh, u Bah Balajied Rani, MDC Nongpoh, u Bah S.
S.
R Bamon, Principal ka Ri Bhoi College, ka Kong W.
K Blah, Secretary Governing body ka Ri Bhoi College lem bad shibun kiwei pat.
Nongpoh: Haba kren sha ki paidbah mynta ka sngi ha Umden, u Bah Aibor Tynsong, Vice-Chairman Meghalaya Resource and Employment Generation Council (MREGC) bad uba dei ruh u General Secretary ka NPP ha East Khasi Hills, u la ong ba haba u leit sha Umden, ka la shimpor eh ia u ban un poi sha katei ka shnong, kata ka la jia tang namar ba la sniew palat ka surok.
Halor ka jingsniew katei ka surok na Nongpoh sha Umden bad kaba la pynsyllang eh ia ki paidbah kiba pyndonkam ia katei ka surok, u Bah Aibor Tynsong, u la pynshai sha ki paidbah, ba kim dei ban kynnoh ia ka sorkar ba kam leh ei ei ne ba kam peit ia ka jingeh ki paidbah, hynrei ka shu jia long namar ba u MLA na Nongpoh, um don ha ka liang sorkar, hynrei u shong ha ka liang pyrshah.
Shuh shuh, u Bah Aibor Tynsong, u la ong ruh, ba watla ba u MLA um don ha ka liang sorkar, hynrei ka sorkar MDA kaba la ialam da u Conrad K.
Sangma bad u Bah Prestone Tynsong, ki la pynioh ia ka surok kiba pyniasoh na Umden sha Umtrai lem bad sha kiwei ki jaka, nalorkata u la ong ruh ba wat ia ka surok na Nongpoh sha Umden ruh, shen yn sa shna noh, namar ba la ioh ia ka jingpynmang tyngka lyngba ka World Bank.
Nalorkata, u la ong ruh ba dei ka sorkar MDA kaba la ju iai kren na bynta shibun ki jingdonkam hapoh ka jylla bad ka nuksa kaba shai eh ka dei halor ka Them Motor, nangta ki kam iakajia ha khappud, ki surok ha manla ki jaka lem bad shibun kiwei pat.
Lyngba katei ka sngi, lyngba katei ka jingkren jong utei u nongialam ka NPP na Shillong, u la kyntu ia ki paidbah jong katei ka thain, ba ha u snem 2023 ki dei ban phaikhmat noh sha ka NPP, khnang ba kin ioh ia shibun ki skim pynroi, namar ba ka dei ka Party kaba bha na ka bynta ka bha ka miat ki paidbah.
Shillong:Kumba la pynbna da ka sorkar Pdeng ban pynduna ïa ka khajna Excise Duty halor ka Petrol bad Diesel da 5 bad T.
10 naduh ka 4 tarik mynta u bnai, 2021, na ka liang ka HYC SengKmie ka la ong ba ka dei ka sienjam kaba donkam bha bad kan ïarap ïa kiba kyrduh bad ki longïing ba long pdeng jong ka imlang sahlang da kaba pynhiar dor bad pynneh ïa ka ïoh ka kot ka Ri.
Ka seng ha ka shithi ba la phah sha u Myntri Rangbah ka jylla u Conrad Sangma ka la ba ha kajuh ka por ka sorkar Pdeng ka la kyntu ïa ki jylla ban pynduna ïa ka VAT halor ka Petrol bad Diesel kaba nang pynjem ïa ka jingeh kiba pyndonkam umphniang bad da katei, la ïohi ruh ba bun na ki jylla ki la rai ban pynduna ïa ka VAT bad ki la lah ban pynduna ka dor Petrol bad sha ka T.
100 bad T.
90.
Baroh ki jylla ka thaiñ shatei lammihngi ki la shim kajuh ka rai kumba la pynbna da ka sorkar Pdeng.
“Hynrei ka sorkar Meghalaya ka dang pyrkhat ban pynbna bad halor kane, ka dor ka Petrol bad Diesel hapoh Meghalaya, wat hadien ba la pynduna ïa ka Excise Duty, kan dang ïai long ha ka dor kumba bad palat T.
100/- bad T.
90/- shi litar.
Namar kata, la kyrpad rit ïa ka sorkar ban shim ka rai ba biang ban pynduna ïa ka jingjynjar jong ki paidbah da kaba pynduna shuh shuh ïa ka VAT ha kaba die ïa ka Petrol bad Diesel," ong ka shithi ba la soi da u General Secretary HYC CEC Bah Roy Kupar Synrem.
U la ong ba ka seng ka kyrmen bad kyrpad ba u Myntri Rangbah un pdiang kaba long na ka bynta ki nongshong shnong ka jylla, khamtam eh ha kine ki por ba ktah bha ka ïoh ka kot, pynkut ka shithi na u Bah Roy Kupar Synrem, General Secretary HYC CEC.
Shillong: Ha ka jingialang jong ki kynhun myntri kaba la long ha ka sngi Thohdieng, ka sorkar ka la shim ia ka rai ban pynhiar ia ka Value Added Tax (VAT) na ka petrol bad diesel T.
5 shi liter, naduh ka shiteng synnia mynta ka miet, ia kane la iathuh da u symbud myntri rangbah ka jylla, u bah Prestone Tynsong.
“Hadien ba ka sorkar pdeng ka la pynhiar ia ka Central Excise Duty ia ka petrol bad diesel ha baroh kawei ka Ri, na ka liang ka sorkar jylla mynta ka sngi ka la shim ia ka rai ban pynhiar ia ka dor jong ka Petrol bad Diessel naduh mynta ka miet ka ban long 6 tarik shiteng synnia"la ong u bah Tynsong ia ki lad pathai khubor.
U la ong ba na ka liang ka sorkar ka la dep ban pynduna ia ka khajna VAT sha ka  20% ia ka Petrol bad 12 % ia ka Diesel bad mynta ka sngi ka sorkar ka la  shim ia ka rai ban pynhiar na ka 20% shaka 13.
5% shiliter ia ka petrol bad na ka 12 % sha ka 5% shiliter ia ka diesel.
“Ka dor ka ba ka sorkar ka la pynhiar kan long T5.
25 peisa ia ka petrol bad ka Diesel ha ka jylla baroh kawei, haduh mynta ka dor jong ka petrol ha Gauwahati ka long T.
94.
58 shiliter bad ha ka jylla Meghalaya hadien ka jingpynhiar ia ka khajna  ha Byrnihat  kan long T.
92.
38 bad ha Shillong kan long T93.
91 shi liter"u la ong.
Ha kaba ia dei bad ka Diesel “Ha Gauwahati ka dor jong ka Diesel ka long T.
81.
29 shiliter ha ka Meghalaya, Byrnihat kan long T.
77.
41 bad ha Shillong T80.
57 shi liter“ la bynrap shuh shuh u Symbud myntri rangbah ka jylla.
U bah Prestone u la ong ba ka jingpynhiar ia ka dor na ka petrol ka long haduh T.
10.
95  shiliter ha Byrnihat bad T.
11.
08  shiliter ha Shillong bad ia ka diesel ka long T.
16.
67 ha ka jylla baroh kawei.
Haba kylli u bah Prestone u la iathuh ruh da ka jingpynhiar dor ia ka Petrol bad ka diesel ha ka jylla ka sorkar kan duh nong T.
100 klur ha ki san bnai.
Halor ka jingiapher ka dor Petrol bad Diesel ha Byrnihat bad Shillong u bah Tynsong, u la pynshai ba kane ka dei namar ba ka jylla kam pat don ia ki depo Umphiang,bad haduh mynta ka jylla ka dang pyndonkam ia ki depo Umphiang kiba don ha Guwahati,kumta ka jingiapher ka long namar ka dor ban wan rah ia ka Umphniang sha kine ki jaka.
Shillong:U Myntri Rangbah (MR) ka jylla, u Conrad K.
Sangma ha ka sngi Thohdieng u la khmih biang ïa ka jingïaid shaphrang ka jingai tika hapoh ka jylla ha ka jingïadonlang ki Deputy Commissioner (DC) na kylleng ki district ka jylla bad u la bthah ïa ki ban pynjur ïa ka jingai tika Covid.
U la ong sha ki heh ophisar jong ki bor pynïaid distrik ban pyrshang bad ban ïoh kynjoh sha ka 100 percent ka jingai tika ha shwa ka jingrakhe ïa ka Christmas ha ka jylla kumba la buh thong da u Myntri Rangbah duh ka Ri u Narendra Modi ha ka jingïalang bad ki Myntri Rangbah ki jylla.
Ha ka jingïalang u la buh ruh ka thong ban pynpoi 9 lak ngut ïa ka jingai injek tika ha ki 40 sngi ki ban wan hapoh ka jylla.
Haba ban jur halor ka jinglong ba donkam kyrkieh jong ka kam, u Myntri Rangbah ka jylla u la ong, “Ngi dei ban kynmaw ïa ki por ba ngi don bun kiba ïap bad ka jingbym biang ki lad jingïada ban ïakhun ïa ka jingjia ka khlam.
Ngi dei ban pyndonkam ïa ki jingnang ban pynjur ki jingpyrshang jong ngi ban ïada ïa ki jingim.
Ngi dei ban shim ba ka lyer kylla kaba lai jong ka khlam ka lah wan, kane ka dei ban long ka jingkhih ban trei ha ki lynti ban ïada ki jingim lyngba ki jingai tika", u la bynrap.
Ki ABBA, ki la sdang biang sa shisien ban ia rwai bad katei ka dei kajuh ka kynhun, kaba ki la ju ia rwai, naduh ki snem 70 shakhmat.
Ha kane ka kynti, ki la thaw kyrpang ruh ia ka jingrwai, kaba dei shaphang ka jing ia pait ia pra, ka jing ia shongkha shongman jongki.
Ka jingrwai kaba mynta, kaba ki ai kyrteng  Voyage, ka mih pyrthei mynta ka sngi bad ha kawei ka jingrwai, la rwai kyrpang, halor ka jing iadei kaba pynpait dohnud, ia ki arngut shijur, ka  Agnetha Faltskog bad U Bjorn Ulvaeus, ha kaba ki ia shong kurim, tang 9snem kynthih, naduh u snem 1971 haduh u snem 1980 bad nangta sa U Benny Andersson bad ka Anni-Frid Lyngstad, kiba ia shong tang 3snem, naduh u snem 1978 haduh u snem 1981.
Katei ka jingrwai, ka pynkyndit shisha ia ki riew ieid jingrwai jong ki ABBA.
Mynta ki ABBA, ki wan phai biang bad ki rwai ia ki jingrwai, ba la thaw da U Benny, 74, U Bjorn, 76, bad la rwai da ka  Agnetha, 71, bad ka Frida, 75.
Khyndiat ki kyntien jingrwai, na kawei ka jingrwai, kaba ai kyrteng  I Can Be That Woman, kitei ki kynthei, ki pynpaw, kumba ki kwah biang ba kitei ki tnga jongki, kin leit phai biang sha ki sa shisien.
Ki kyntien, ki ong “Phim shym la dei satia, u briew, uba dei ban im kumto, kumta nga la iehnoh iaphi" bad ka ong biang “Nga ruh ngam shym la long satia ka kynthei, kumba nga dei ban long, hynrei mynta te nga la sngew thikna ba ngan long noh kumta".
Ka kyntien jingrwai, ka ong “Ki khmat jongphi, ki la sdang i phuhmat biang, lehse phim shym sngewthuh dalade hi" bad la ong shuh “Hynrei ki khmat jongphi, ki la sdang ban lang ummat.
Oh Blei, nga diaw shi katdei, ba nga la pyn lehnohei ia ki bun bun phew snem".
Kitei kijuh ki kyntien jingrwai, la rwai arsien, ha kawei pat ka jingrwai ruh, kaba la ai kyrteng  “Keep An Eye On Dan".
U  Benny bad ka Frida, kim shym don khun satia, hynrei ka  Agnetha bad U Bjorn, ki don ia ka khun kynthei ka Linda bad U Peter, u khun shynrang jongki.
Nangta ka jingrwai, ka ong shuh shuh “U khun jongnga uba rit, u kmen bad u phuh samrkhie, ha kaba u ju doh, haba nga leit jingleit.
U ieid ia la u jong u kpa, kumba nga ruh nga ieid ia u, hynrei nga tip, ba ka jingieid kan nym wan phai shuh".
Ha u snem 1981, U Bjorn, ula ia poi kha biang bad ka  Lena Kallersjo  ka nongthoh khubor shaphang ki nognrwai, katba U Benny, uia poi kha bad ka  Mona Norklit, ka nongkren telebishon, ha u juh u snem.
Ka  Frida, ka ia poi kha bad u khun syiem, Heinrich Ruzzo jong ka Reuss ha u snem 1992, hynrei, ula khlad noh ha u snem 1999 bad mynta ka don jing iaieid bad U WH Smith heir Henry Smith, 5th Viscount Hambleden.
Lyngba ka jing wan phai ki ABBA, sha ka kam rwai, la kyrmen ba katei ka thup jingrwai jongki, ka Voyage, kan dei ka jingrwai kaba iaid iew tam ha ka pyrthei, ha ki sngi ki ban sa wan.
Nongpoh: Ha kaba sdang ka 2nd Eastern Ri-Bhoi League Football Tournament ha madan Lumsohraman, ka lympung ialehkai kaba la pynlong da ka Eastern Ri-Bhoi Sports Association, ka Kyrdem Football Club, ka la ioh ban khur ia ka namjop, kata hadien ba ka la lah ban pynliem ia ka Nongtraw Football Club da 1-0.
Ia katei ka lympung la wan ban plie pyrda da u Dr.
CJK Warjri BDO ka Bhoirymbong C&RD Block kum u kongsan bad u Bah Amit Sinha Incharge Khapmara PIC kum u symbud kongsan haka jingdonlang u Bah Joplin Sten President ka ERBSA, D Rymbai Chairman ka Tournament Committee, ki Rangbah Shnong bad kiwei kiwei ki riew rangbah.
Shillong: Hadien ka jingiai kiewdor jong ka umphniang petrol bad diesel ha ka jylla, ki paidbah ka jylla ki la ud la nam shikatdei eh namar ba ka la ktah palat ia ka pla tyngka ka jong ki khamtam lei lei ia ki nongniah kali kamai kiba ioh ban kamai tang laisien ha ka shitaiew.
Na ka liang jong ka sorkar kmie ha ka 3 tarik u bnai Naiwieng 2021, ka la pynhiardor ia ka umphniang petrol na ka 105 tyngka sha ka 99.
28 tyngka bad ka diesel pat ka la hiar 85.
74.
Haba iadei bad kane ka jing pynhiardor jong ka sorkar kmie ia ka umphniang petrol bad diesel, ki nongniah kali kamai ha Nongbah Shillong ki la pynpaw ba ha ki por kiba la leit ka umphniang petrol ka poi tang 69 tyngka hynrei mynta pat ka la kiew haduh ka 99.
28 tyngka ha kaba ki la ong ba kim shym la don jinghun satia ia kane ka jinghiar dor ia ka petrol tang 5tyngka namar ba naduh ba la wan lynshop ka khlam Covid-19 ka la ktah bha ia ka kamai ka kajih jong ki.
Kitei ki nongniah kali kamai ki la ong ba watla kata ka jingpynhiardor 5 tyngka ia ka petrol ka don hi ka jingiarap kaba khyndiat hynrei ban ong ka jingiarap kaba bun te kam iarap eiei.
Kitei ki nongniah kali kamai ki la ong ba ka jingkiewdor ka petrol kam ktah tang ia kiba buh kali hynrei ka kham ktah salonsar bha ia ki paidbah ba bun balang namar lada ka petrol ka kiew ka wanrah ia ka jingkiew jong ki marbam mardih.
Na ka liang ki nongniah kali kamai ki la buh ka jingkyrpad ia ka sorkar ba kan kham pynduna ia ka khajna jong ka petrol khnang ba kiba duk ba suk baroh kin ioh jingmyntoi lem.
Shuh shuh kitei ki nongniah kali kamai ki la ong ba ia ki kali la shah ban iaid da ki odd bad even nombar hynrei ka khajna kaba ot ia ki pat ym don satia kita ki odd ne even nombar hynrei la shu ot beit kumto khlem don satia ka jingpynduna kaba tang 1 percent ruh ha kaba iadei bad ka khajna kaba hap ban siew.
Nongpoh:Haba shimkhia halor ka jingujor na ki riew paidbah jong ka shnong Mawker, kiba la ujor sha seng halor ka jingpyntrei torti u Kontraktor uba pyntrei ia ka surok PMGSY ha Mawker, ki nongialam ka HNYF Northern Region, ki la leit ban jurip ia katei ka surok bad ha katei ka jingleit jurip jong ki, la lap shisha ia ka jingtorti ha ka rukom ban pyntrei ia katei ka surok PMGSY.
Ki nongialam HNYF Northern Region, kiba la leit ban jurip ia katei ka surok ki kynthup ia u Bah Marcus Marten President, Bah Edelbert Nongrum Secretary, Bah Donroy Kshiar Asst.
Secretary lem bad shibun kiwei pat, ha kaba ki la leit ban jurip ia katei ka surok kaba jngai kumba 4 km, la lap shisha ba ka rukom treikam ka long kaba torti bad ka bym hun kumba la angnud da ki paidbah.
U Bah Marcus Marten, u la ong haba iadei bad katei ka jingpyntrei torti da u Kontraktor, ka Seng kan shimkhia halor katei ka mat bad kan sa leit ruh ban ujor sha ki bor kiba halor, khnang ba ki paidbah kin ioh ia kaei kaba ki angnud kumba ki la khmih lynti ban ioh ia u surok ba bha ban ioh ban kit ban bah iaka kam iap ka kam Im ha shnong ha thaw.
Nongpoh: Lyngba ka jingtrei shitom ki Pulit Ri Bhoi ha ryngkat ka jingsynranlang ki nongialam ka HYC Umden Circle, kawei ka khynnah ba dang 21 snem ka rta, na ka shnong Umtrai ha Ri Bhoi, ka la ioh ban wanphai biang sha ka iing hadien ba ka la sah kumba 5 snem eiei ha kawei na ki jaka kaba don hapoh ka Nongniah Pune jong ka jylla Maharashtra, kata hadien ba ki la leit shaw noh ia katei ka katei samla na katei ka jaka ba ka shong ka sah.
Haba iadei bad katei ka jingpoi Maharashtra katei ka khynnah, la ong ba ha u snem 2016 ba katei ka khynnah ka dang don 16 snem ka rta, la ialam da ka da kawei ka Longkmie Khasi kaba la tip kyrteng kum ka Kong Wancy Dorphang, kaba la kular hakhmat kiba haiing ba ka jingialam jong ka sha Maharashtra, ka long ban pynleit skul bad ruh ban ri sumar bha ia katei ka khynnah.
Ha kaba nyngkong kiba haiing ki dang ioh ban iakren lyngba ka phun bad katei ka khynnah, hynrei hadien katto katne por kim iohlad shuh ban kren bha, namar ka Kong Wancy Dorphang, kam da ailad ia katei ka khynnah ba kan kren bha bad kiba haiing, ha kaba ki la ioh ban kren tang kumba katto katne sekon, kata ruh tang ban iohsngew ia ka sur, hynrei ym ban iakren bha.
Kiba haiing hasem jong katei ka khynnah, hadien ba ki la iaishah la katto katne por, ki la sngewthuh ba imat lah ban don eiei sha lyndet, dei halor kata ka nongrim kaba la pynlong ia kiba haiing jong katei ka khynnah ba kin ujor noh da ka Ejahar sha ki Pulit ka Ri Bhoi.
Dei ha ka 28 tarik Risaw, ba ki pulit ka Ri-Bhoi kaba la ialam u SI PK Lyngdoh, SI B Khymdeit, WPC O Jala bad u Bah Donbok Maiong President ka HYC Umden Circle, ki la leit ban shaw noh ia katei ka khynnah na ka jaka sah kaba don ha Pune, la lap ba katei ka samla, ka don hapdeng shibun ki jingeh bad ka jingioh ban leit shaw na ka jaka sah katei ka samla, ka dei da ka jingiarap ki Pulit ka jylla Maharashtra.
Haba la ioh ban leit shaw noh ia katei ka samla, bad lyngba ka jingiathuh jong ka, la iohi jingtip ba katei ka Kong Wancy Dorphang, ka la shu kular kai hakhmat kiba haiing ban phah skul ia katei ma samla, da kaba shim kabu namar ba ki dei kiba duk, hynrei ha ka jingshisha hi ma long ha haba katei ka samla ka la poi sha Maharashtra, kam shym la ioh satia ban leit skul.
Ynda lah pule bniah, ka phlim ka shukut khlem jingsngewhun.
Nongpoh: Kiba haiing jong jong kawei ka samla ba dang 21 snem rta, ki la ujor da ka Ejahar pyrshah ia u Bah Sambor Sawkmie, halor ka jingkynnoh ba ula leh beijot ia katei ka samla, ha ka por ba ka dang don marwei ha iing bad kaba la jia mynha ka 2 tarik mynta u bnai ha kawei na ki shnong kaba hap hapoh ka Umiam Police Station.
U Sambor Sawkmie, haba u tip ba u la shah ujor ejahar halor katei ka jingshah kynnoh ba u la leh beijot ia katei ka samla, hynnin ka sngi u la leit pyndem noh ialade hakhmat ki Pulit ka Umiam Police Station.
Shillong: Ka synjuk ki Nongsynshar shnong Upper Shillong ha ryngkat u MLA kane ka thain, u bah Hamletson Dohling ha ka sngi balang, ki la leit ban ia kynduh ia u Symbud Myntri rang bah ka jylla u ba long ruh u myntri ba dei peit ia ka tnad PWD u bah Prestone Tynsong, ban phah tuklar ia u halor ka jingshah pynsangeh ia ka jingpyntrei ia ka surok 4 lane naduh sawmer shiteng haduh Umshyrpi.
Haba ia kren bad ki lad pathai khubor, na ka liang U Secretary ka Synjuk u bah Marcos Shangp liang u la ong ba na ka liang ki nongsynshar shnong ki sngewkhia shibun halor ka jingshah pynsangeh ia ka jingshna ia ka surok 4 lane naduh sawmer haduh Umsyrpi, ha kaba ka jingtrei ban shna ia kane ka surok naduh 7mer haduh 5 mer ka la iaid shait shait hynrei ka ba sngewsih ka long ba naduh 4 mer shiteng sharum haduh Umsyrpi la shah pynsangeh namar ba ka don ka jingiakam trai ia kane ka jaka.
U la iathuh ba na ka liang ka synjuk ka la wad jingtip halor ka jingshah pynsangeh ban shna ia kane ka surok ha kaba ka la ioh jingtip ba ka don ka jingiakam trai ia kane ka jaka bad halor kane na ka liang ka synjuk ka la leit pynsngew sha ka Deputy Commissioner ka EKHD, sha u DFO jong ka tnad khlaw bad kumjuh sha u MLA kane ka thain, namar ba ki kwah ba ka jingpyntrei ia kane ka surok kan iaid shait shait.
“Mynta ka sngi ngi la wan ban iakynduh ia u symbud Myntri rangbah ka jylla ban pynsngew ia kane, ha ka ba na ka liang u bah Tynsong u la kular ba kane ka jingtrei kan iaid shakmat bad kumjuh ha kaba ia dei bad ka jingpyniaid ia u pipe um ki ba iaid lyngba kane ka khlaw ha ka ba ia dei bad ka jingiakam trai u bah Tynsong u la ong ba yn sa  sa khot ia kine ki briew ki ba la kam trai ia kane ka jaka ban bishar bniah ia kane ka bynta".
Haba kylli halor ka kynrum kynram kaba la pynlong ban hap ban phah sangeh ia ka jingshna ia ka ne ka surok na ka liang ka Synjuk ka la ong ba kim don eiei ban ong, namar ba kim tip mano ba long trai ia kane ka jaka bad ka shong ha ka sorkar bad ka Kur kurKalang ban pynbeit ia kane ka jingeh bad iathuh ruh ba na ka liang ka Synjuk ka khlem pat kynduh ia ka Kur Kurkalang, namar ba kane ka khlaw hi naduh mynshuwa la ju tip ba ka dei ka khlaw sorkar.
Na ka liang u President ka Synjuk u bah M Nongneng u la ong ba ka Synjuk ka buh ia ka jingkyrpad ia ka Kur KurKalang lane ki riewshimet, namar ba ki kwah ban iohi ia kane ka project kan iaid shakhmat halor ka kynrum kynram jong ki na ka liang ka shong kam kwah ban mushlia, hynrei lada kane ka project ruh kan sah kut noh kan long ka jinglehrain ia ka jylla namar ba kat ba don ki project bun sa tang ki jingwit suda bad u la pynpaw ia ka jingsngewkhia halor kane ka bynta.
Shillong: Ka ophis trei kam jong ka tnat Pulit ha ka jingïalam lynti jong u Superintendent of Police, East Khasi Hills ha jingiatrei ryngkat bad U SDPO, Sohra Civil Sub Division, Officer Incharge, Sohra Police Station, BDO Shella Bholaganj, ki nongmihkhmat na ophis jong u Superintendent of Police, East Khasi Hills ki pynlong ia ka jingialang ha ïing Dorbar Khliehsnong ha ka 3 tarik Naiweing, 2021 ha kapor 3 baje janmiet ban pynkupburom bad ai khusnam ia ki dkhot jong ka VDP ha jingialam da u President Bah Alexson Diengdoh, Secretary Bah Pynlang Shangpliang.
Na ka liang ka ophis jong u Superintendent of Police, East Khasi Hills ka la ai ruh ia ka syrnot ha ka VDP, Khliehshnong halor ka jingiakit ïabah naduh ba sdang ka khlam (COVID 19), jingpahara ha Shnong ha thaw, jingia don bynta ha ka pdiang burom ia ki heh ki haiñ, ka jingiatrei ryngkat bad ka tnat pulit ban the lakam ia ki kam sniew ha Shnong.
Nongstoin:Ka jingpyntuid ïa u dewïong ba la dep thang (fly ash) sha ka wah da ka karkhana saiñ nar kaba don ha Riwiang WKHD ia kaba la tip kum ka Shakhambari Ferro Alloy Pvt Ltd, ka la pynsniew noh ïa ka par shyiap kaba don harud jong katei ka wah kham harum ia katei ka karkhana.
Ha kaba ïadei bad ka jingsniew noh ka par shyiap bad u shyiap na ka liang jong ki trai khyndew ki la leit ruh ban ujor sha katei ka karkhana bad ai ruh da ka jingthoh sha u MD jong katei ka karkhana ha u snem 2017-18, hynrei haduh mynta katei ka karkhana kam shym la patiaw ne ai jubab sha ki trai jaka.
U bah Robert Khardewsaw u ba dei u trai jaka kaba la shah pynjot lyngba ka jingpyntuid dewiong na katei ka karkhana, u la leit ban jurip biang ia katei ka jaka ha kaba u la lap ba u shyiap ba u ju pyndonkam ialade man kapor na katei ka jaka um long shuh namar u la sop bad khleh da u dewiong suda.
Kumta halor ka jingbym suidniew jong katei ka karkhana ka bym shym la sngap ia ka jingujor, na liang jong u bah Khardewsaw u la byrngem ban leit ujor noh shi syndon sha ka bor ka aiñ bad wat shaduh ka ïing bishar NGT.
Shillong:Hadien ba ka seng National People’s Party(NPP) ka la jop ha ki artylli ki konstitwensi kata ha Mawryngkneng bad ha Rajabala Constituency, katba ka seng United Democratic Party(UDP) pat kaba iatreilang hapoh ka Sorkar Meghalaya Democratic Alliance(MDA) ka la jop ha Mawphlang Constituency, na ka liang u Conrad K Sangma u ba dei u National President jong ka seng NPP bad u ba dei ruh u Myntri Rangbah ka jylla u la ong ba ka jingliem lyndang jong ka seng Congress ha kane ka elekshon shiteng samoi ka pyni shai kdar ba ki paidbah ki la kyntait ia ka seng Congress.
Haba kren sha ki lad pathai khubor ha ka 2 tarik u bnai Naiwieng 2021, u Conrad K Sangma u la ong ba ka jingrem jong ka seng Congress ka dei namar ka jingpaid arliang jong katei ka seng khamtam ha Rajabala bad kane ka la wanrah ka jingkulmar kaba khraw bha ha ka seng Congress namar ba ki la ia paid bad iashrut hi para ma ki bad kane ka jingiapaid ka la don ruh ha Mawphlang bad ha Mawryngkneng Constituency.
U Conrad K Sangma u la ong ba kane ka jingiapait ia pra hapoh ka seng Congress ka la ktah shikatdei eh ia ka seng Congress bad u ngeit ba ki nongialam jong ka seng Congress kin pyrkhat ba kumno ban pynbha bad ban jam shakhmat bad u la ong ruh ba kam dei ka jingkren laplah ba ka seng Congress ka don hapdeng ka kynrum kynram hynrei ka dei kaba jia shisha.
U Conrad u la iathuh ba ha ki jingialap elekshon ia ki kyrtong ka seng NPP, u Conrad K Sangma u la iai ong ia ki paidbah ba hato ki kwah ban shong ha ka bos kaba um tip satia, mano ba dei u draibar, ne ia ka bos ka bym don draibar; ba kan pynlong ia ki ba kin hap ban kynthih na katei ka bos bad kumta u la pynsngewthuh ia ki paidbah ba ki dei ban sngewthuh ba ha shwa ba kin kiew ha ka bos ki dei ban tip mano ba dei u draibar bad ba uta u draibar ruh un nym ieh ia ki, hynrei un don beit hapoh ka bos.
U Conrad K Sangma, u la ong ba wat la ki la don shibun ki jingkynthoh bad ki jingkynnoh kiba la wan na ka seng Congress hynrei ia ka jingshisha bad ka jubab halor kata, ka sorkar MDA ka khlem shym la ai satia ia ka jubab hynrei la ai hi da ki paidbah.
Shuh shuh u Conrad K Sangma u la ong ba ki dei ma ki kiba la ong ba kane ka elekshon kan pyni shynna bha ia ka jinglong bad ka jingthmu bashisha jong kane ka Sorkar MDA bad lyngba ka resolt ka la pyni shisha ia kata ba ym donkam shuh ban dang ia kren bad bunktien, hynrei ki paidbah hi ki la ai ia ka jubab jong ki.
Shillong:U myntri rang bah ka jylla u Conrad K Sangma u la iathuh ba ka thong jong ka sorkar jylla lyngba ka tnad ka koit ka khiah, ka long ban pyndep 100% ka jingai Tika iada Covid ia ki nongshong shnong ha ka jylla ha shuwa ban wan kane ka Christmas.
Mynta, ka sngi na ka liang u Myntri rangbah u la iasyllok bad u Myntri rangbah duh ka Ri u Narendra Modi lyngba ka Video Conference ha ryngkat ki jingia don lang ki khyndai ngut ki Deputy Commisioner jong ki District bapher bapher ha ka Ri ban ia kren halor ka jingai Tika ia baroh ki nongshong shnong ha ka jylla.
Haba ia kren bad ki lad pathai khubor, na ka liang u Myntri rangbah u la iathuh ba kane ka jingiakren bad u Myntri rangbah duh ka Ri ha ryngkat ki Deputy Commissioner jong ki District bapher bapher ha ka ri, kynthup ia u Deputy Commissioner ka East Garo Hill, ka dei namar ba kane ka District ka dei ka ba duna tam ka jingai Vaccine.
“Wat la ka East garo Hills District ka la dep ai 50% ka jingai Tika ia ki nongshong shnong hynrei ka dei ka ba dang duna ia ka kum ba la buh da ka National Average".
U la iathuh ruh ba na ka liang u Myntri rangbah duh ka Ri, u la ai jingmut kumno ban pynkiew ia kane ka jingai tika.
U Myntri rangbah ka jylla u la iathuh ba kum shi bynta ban pynpoi sha ka thong kaba ka sorkar pdeng ka la buh, na ka liang ka sorkar ka la kut jingmut ba kan shim khia ha kine ki arbnai khnang ba ka jylla kan ioh ban shim bynta kylluid ha kane ka aiom jingleh kmen.
“Na ka liang ka sorkar jylla ka la buh ia ka thong ba shuwa ka aiom lehkmen Christmas, ka tnad kan trei ban lah ban pyndep 100 % ha kaba ia ka ne yn sa lah ban pynbeit bha ban pynurlong ha kine ki khynniat sngi".
Haba kylli u la ong “Ha ka ri baroh kawei don kumba 60 -70 tylli ki district ha ka ri ki ba duna ia ka national Average ka ba ki la buh bad kawei na kita ka dei ka East Garo Hills Dsitrict".
Ka Awaken India Movement (AIM) Meghalaya State Unit lyngba ki Nongialam mynne ka sngi lawan ban iakynduh ia u P.
R.
Marak uba dei u IFS officer jong ka Meghalaya Forest DepartmentHead Office halor jongka jingshah tynjuh ki paidbah kiba imsuk imkmen namar ba ymshah banrung hapoh Lady Hyderi Park tang namar ba khlem shim ia u Tika jongka Khlam Covid-19.
Nakaliang ka AIM ka la buh ki jingkylli halor kaei kadaw bah kaba la pynlong ia katei ka OphisSorkar ban pynsngewsih ia ki paidbah halor kane ka bynta, hynrei ka jubab kaba la mih nakaliangjong u kalong pynban ba ymtip la kadei ne em kaba shisha namar ba ka ophis ka dang hap banbud sah ia ki Order kiba la phah lyngba I Deputy Commissioner jong ka East Khasi Hills Districtjongka Jylla Meghalaya.
Ka Seng ka la pan ruh la hato kata ka Order la lah ne em ban pynioh copylem sha ka kynhun hynrei ka jubab hi kalong ba un sa peitbniah nakaliang jong u la ha kano karukom ka treikam.
Shuh shuh hi nakaliang jongka Seng ka la hap ban buh ki jingkylli la kadei ne em ba u CoronaVirus un don hapoh ka met jong ki Mrad kiba don lypa hapoh katei ka Park ne la kalong ne em baune u Khniang jingpang un ktah lang ia ka met jong kitei ki Mrad kiba don hangtei, hynrei kajubab kalong ba ymlah ban tip thikna bad hi kalong beit ba nakaliang jongka Ophis kadang hapban bud ia kajuh ka order kumba la ioh bad ruh kan hap ban peit bniah ban pynbeit ia kaba jiakumtei.
Nakaliang jongki Nongialam khlem da pynslem la mareh sha katei ka Jaka kaba don hapoh BarikPoint bad la lap ia ki jingshisha baroh kynsan hi tang mar iapoi la iohi ba kalong kumta da kaba labeh noh syndet syndet ia ki paidbah kibym pat ai Tika Covid khlem da shah ban rung shapohjongka Park bad lashah banrung tang ia kiba la dep ai Tika Covid.
Nakaliang jongki Nongialamlyngba I Bah Banshai Marbaniang iba long ruh u Chairman jongka AIM Meghalaya State Unit laioh ban iakren bad iwei I Kong iba dang Samla ka rta I bym shym la ai ia u Tika Covid bad iba lashah beh nakatei ka Jaka bad ila pynpaw ka jingsngewsih khlem da poi pyrkhat ba kanlongkumtei hapoh katei ka Jaka bad hapdeng ka jingkmen kaba I la mih ban wankai naduh na jngaihynrei in hap ban leitphai noh pat khlem da ioh ia ka jingkmen kumba I la angnud ban iohi.
Ka AIM ka hap ruh ban buh ki jingkylli la hato nakaliang jongki bor Sorkar kilah ne em banshimkhia hadien ba kadon ka jingshah ktah ka met jongkitei ki Mrad hapoh kane ka Khlam Covidne lada dei ba ka Sorkar kan shimkhia shuwa ia ka jingshah ktah ka Met jongngi ki Briew.
Shuhshuh nakaliang jongka Seng ngi hap ban pan jingpynshai na ka Sorkar, la hato kum ki Paidbahkiba ioh pang lyngba katei ka Khlam Covid ha kine ki sngi ba la leitnoh ki ioh jingiarap eiei ne emne kino kino ki scheme sorkar ne kumjuh ruh wat kito kiba la iap noh lyngba katei ka Khlam.
Lada ka Sorkar Kmie ne Sorkar Jylla kin hap ban shimkhia haduh katne kumba long mynta ladeiban pynbiang ia ki jingdonkam jong ki Paidbah nadong shadong lada jia ba ki hap ban bud ryntihia ki bor pyniaid jongka Sorkar kumba kala pyrshang da kaba yn pyniap noh ia ka Hok jonguPaidbah.
Naduh kaba sdang kum ki nongshong shnong jong ka Ri India ngi la ioh iaka jingkyrshanhalor ki hok ba kongsan tam katkum ka “Fundamental Rights jong ka Riti synshar ka Ri India(Fundamental Rights of the Indian Constitution) hynrei kibor sorkar ba halor ki khlem da iohi newat ban niewkor ia kata ka Hok jong u Paidbah kumba ka paw shai lyngba ki kyndon bapherbapher khamtam halor ka jingwan jong kane ka Khlam Covid-19.
Kaei kadaw bah kaba la pynlong ia ki bor Sorkar ban klet pyntreikam ia ki Protocols hapohkane ka Bye-Election kaba dang shu dep hapdeng kine ki 3 tylli ki Constituency.
Kumba la sakhida uba bun balang kalong kaei kaba ymlah ban pdiang da kaba shu byrngem kai tang hapoh kiKotkhubor ne kiwei khlem da pyntreikam katba ha kitei ki jaka shongkai pyngngad khlem da bunpaidbah hapdeng shi jaka pynban la shu shah beh noh ki tang namar ba wankai khlem da ai TikaCovid-19.
Kalong ka jingshisha kumba la sakhi ba U Paidbah ulong uba khlaiñ haba ieng halor kaHok bad ka Jingshisha bad kalong ka jingshngaiñ kaba khraw ia u paidbah uba don ia ka Hok banlong u Nongjied ia ki MLA bad haba u jop uba ki la mon ban jied kata kalong ka jingkmen kabakhraw iaki.
Nakaliang jongka Seng ruh hashuwa jongki Sngi Thep Vote ka la dep phah ia kajingthoh shapoh ka Election Commission of India ba ymdei ban buh pyrkhing ki kyndon ia upaidbah hapdeng kapor Election namar kan ktah ia ka Constitution of India kumjuh wat ia ka“Representation of the People Act, 1951"Ha kaba shem katkum ki kyndon ha kaba iadei bad ka Khlam Covid-19 ki la long shisha kibaiaid lait ia baroh ki kyndon aiñ haba phai katkum ka hok jong u paidbah jongka Ri India bad ruhkiba la pyrkhing da shisha ha kaba iadei bad ki riewpaidbah ki bymtreh ban shim ia u TIKACovid-19 khamtam hapoh ka Jylla Meghalaya naduh ki nongtreikam sorkar, ki nongbylla sngi, kinongshong dukan bad barohlang kumjuh.
Ka jingpyrkhing kala long shaba palat liam kat haduhba ka la long kumba shu byrngem byrsit ia ki da kaba pyntieng pynsmiej da kiba bun rukom.
Ka Central ne State Government ka la kletnoh ia ka rai kaba la mih lyngba ka ïing Kashari ba hakhlieh duh jongka aiñ, ka Hon’ble Supreme Court lyngba ka order Common Cause (ARegistered Society) –Vs- Union of India and another, reported in (2018) 5 SCC 1, katkum kakyrwoh kaba ong “Ka jingai TIKA jong ka jingpang Khlam Covid-19 kamlah banlong da kabashu pynbor lyngba ki bor jong ka aiñ, hynrei kadei hapdeng ka mon lade jong man la iwei paiwei ban shim ne kyntait iaka".
Kiba bun ki rai kiba la mih lyngba ki Hon’ble High Courts jongki Jylla bapher bapher hapoh Ri India bad wat ruh napoh ka Hon’ble High Court jong ka JyllaMeghalaya ruh kala dep ban pyni kumjuh.
Ki kyndon Aiñ kiba bun kiba ladep ban paw shai lyngba ki rai ba la mih jong ka ïing Kashari baha khlieh (Hon’ble Supreme Court) kumjuh lyngba ka ïing Kashari jong ka Jylla (Hon’bleMeghalaya High Court) kiba la bthah ban kynthup lang lyngba ki bor Sorkar pynban kinongtreikam Sorkar ki pyrshang da kaba iaid lait na kita ki kyndon da kaba kyntait ban budryntih ia ki.
Ka jingbym bud ryntih ia ki rai jongka ïing Kashari kala kylla long kumba khlong nohshisyndon ia u thied bah ban ieng skhem katkum ki kyndon aiñ bapher bapher bad ba kanpynkylla long noh kumba iohthiah ki bor jongka aiñ.
Ki rai jongki bor ka aiñ ba halor la shukhylliap noh sha lyndet ban kohnguh ia ki ha kiba bun rukom.
Ki bor jong ka aiñ kimdei ban ailadia ki bor sorkar kiba pyrshang ban kiar.
Katkum ka Riti Synshar jongka Ri India lyngba “Ki hok ba kongsan tam (Fundamental Rights ofthe Indian Constitution)"ladep lypa ban pyni hynrei kumba ngi iohi ba nakaliang jong Central neState Government ki khlem da bud pyrkhing kumjuh wat ia ka“Representation of the People Act,1951"ruh kumjuh.
Haba bishar bniah katkum ki kyndon Aiñ ha baroh ki liang la iohi shai ba kadeika hok jongngi ki paidbah kiba long ki Nongshong Shnong jong ka Jylla Meghalaya ne kumjuhjongka Ri India baroh kawei la kadei ne ymdei ba ngin shim ia U Tika Covid-19 kumba pawmynta.
Hato ia kata ka hok jong ki Nongshong Shnong jong ka Jylla kiba dei ruh ki nongshongshnong ba pura jongka Ri India, kan ktah ne em lada shim ne kyntait ban shim ia u TIKAjongkane ka khlam Covid-19? Lada dei shisha ba kan ktah kata ka mut kum ki paidbah ymdonhok shuh ban dang siew kino kino ki Khajna (Tax) lane wat lada dei ban pynsangeh nohshisyndon tang namar ba ki khlem shim ia u TIKA ha baroh ki liang jongka imlang sahlang.
Lada ‘Ka Hok jong ki Paidbah’ (Right of the Citizens) kalong ka hok kaba shongdorkatkum ka aiñ bad kumta ‘Ka hok ban kyntait ne pdiang (Right to reject or accepted)’ ia u Tika(Covid Vaccine) jong ka Khlam Covid-19 ruh kalong shisha kaba shongdor katkum ka Artikle 19(1) (a) & Artikle 21 jong ka Fundamental Rights of the Indian Constitution)".
Haba kdew shai ha kiliang baroh, nakaliang jongka Awaken India Movement (AIM),Meghalaya State Unit, kabuh ia ka jingkyntu kaba jur sha ka Sorkar ba dei ban bud ryntih bad banshim ia ki lynti kiba beit khlem da pynbakla katkum ka Hok jong u Paidbah bad ban peit bniah hakaba iadei bad ka bynta ban khlem da don kano kano ka jingpeit shiliang ia ki paidbah tangnamar ba kim treh ban shim TIKA Covid-19 ne wat ban pynpaw da kaba ong ba ki long ki bymdon hok, ne bym dei kiba khuid, ne kiba shah ialam bakla ne wat ban ong ruh ba kidei ki bymshongnia hangno hangno ruh kumjuh.
Lada nakaliang jongka Sorkar kandang pyrshang ban pynrung ia kiba kum kitei ki bynta lakalong hangno hangno ruh kata ka mut ka la sdang ban wanrah noh ia ka Divide & Rule Policyhapoh ka Jylla Meghalaya ne kumjuh hapoh ka Ri India ban pyniapher hapdeng ka bynta jong uPaidbah ba la dep ai Tika bad u bym pat ai Tika Covid-19, ne wat ban pynkylla long pynban kumka lad Khaïi Pateng jongka Sorkar da kaba sdang ban pyntreikam noh ia ki ‘Policy on ManmadeDisease’ bad ruh da kaba pyrshang ban pynduh pyndam noh ia ki rai jong ka ïing Kashari badonburom khlem da khein snep shuh wat ia “Ki hok ba kongsan tam (Fundamental rights) jong kaRiti synshar ba hakhlieh duh jongka Ri India.
Khublei shibun,.
Jowai:U MDC jong ka 10 – Mynsngat Khanduli Constituency, U bah Dawan Lyngdoh myn hynnin ka sngi, ka 3tarik Nai wieng, 2021, u la leit ban ia kynduh ia u Rupsing Teron MLA jong ka 20th Baithal angso Karbi Anglong, Assam ha Hamren West karbi Anglong, na ka bynta ban pynneh ia ka jingshong suk shong sain ha ki thain border Block – I kum shi bynta ka jingap khmih lynti ia ka jingia pynbeit pud ha pdeng ki ar tylli ki sorkar jylla (Megha laya & Assam) kine ki arngut ki la rai ban ia trei lang ryngkat na ka bynta ban teh lakam ia ki jingia kulmar ha kine ki jaka ba ju mih ki jingia kynad man ka por kum ha Khanduli Lapangap bad kiwei ki jaka.
Ka sorkar India, ka la pynbna mynta ka sngi, ban pynduna ia ka dor jong ka petrol, da san tyngka, katba sa shiphew tyngka, ia ka dor jong ka diesel.
Katei ka dor thymmai, kan trei kam naduh ka 4tarik Naiwieng, ong ka khubor.
New Delhi:Mar sien wanphai na ka jingleit jong u sha Italy bad Glasgow, u Myntri Rangbah duh, u Narendra Modi u la pynlong jingialang peit bniah bad ki district kiba duna ka jingpyndep ia ka jingai tika.
Ka jingialang ka kynthup kito ki district kiba duna 50% ka jingpyndep ia ka dose kaba nyngkong bad ka jingduna ban pyndep ia ka dose kaba ar jong ka dawai Covid.
U Myntri Rangbah duh u la iakren bad ki District Magistrate jong palat 40 tylli ki district ha Jharkhand, Manipur, Nagaland, Arunachal Pradesh, Maharashtra, Meghalaya, bad kiwei kiwei ki jylla bad ki district kiba duna ka jingpyndep ia ka jingai tikaKi District Magistrate ki la ai jingpynshai halor ki jingeh ba ki mad ha ki district jong ki, kaba la pynlong ia ka jingduna ban pyndep ia ka jingai tika.
Ki la pynpaw ia ki jingeh kum ki khubor hamsaia ba iadei bad ka jingartatien ban shim ia ka tika, ka jingjynjar ka jinglong jingman ka jaka, ki jingeh ba mih na ki jinglong jingman ka suinbneng ha kine ki khyndiat bnai ba la leit.
Ki la batai ruh ia ki sienjam ba ki la shim haduh mynta ban jop ia kine ki jingeh.
Ki DM ruh ki la iasam ia ki rukom treikam ba ki la sdang kaba la ialam sha ka jingkiew ka jingwan shim ia ka tika.
Ha ka jingiamir jingmut, u Myntri Rangbahduh, u la iakren sani halor ka jingeh ba iadei bad ka jingartatien ban shim ia ka tika bad kiwei ki jingeh ba don ha ka thain.
U la iaphylliew jingmut halor ki rukom bapher bapher ba lah ban pyntreikam ban pynthikna ka jinglah ban pyndep ia ka jingai tika kaba pura ha kine ki district.
U la kren shaphang ka jingiatreilang bad ki bynta jong ka imlang sahlang lyngba ki nongialam niam bad ki nongialam shnong.
U la kyntu ia baroh ki ophisar ban pynthikna ba ka ri ka la pyniar ia ka prokram ai tika jong ka ha kaba kut jong u snem bad shuwa ban jam sha u snem thymmai da ka jingpynthymmai ia ka jingngeit bad ka jingsngewskhem.
U Union Health Secretary u la jingai jingtip shaphang ka jingai tika ha ka ri.
U la batai shaphang ka jingdon ki dose dawai ha ki jylla, bad u la kren ruh shaphang ki campaign ba kyrpang ba iadei bad ka jingai tika ba la pyniaid da ki Jylla ban kyntiew shuh shuh ia ka kam ai tika.
Ha ka jingai jingkren ha ka jingialang, u Myntri Rangbah duh u la ai khublei ia ki Myntri Rangbah kiba la iadonlang bad u la ong ba ka jingphaikhmat jong ki kan pynshlur ia ka district ba kin trei tyngeh.
U Modi u la ong ba ha kane ka khlam kaba heh tam jong ka spah snem, ka ri ka mad shibun ki jingeh.
U la ong, “Kawei kaba kyrpang ha ka jingiakhun pyrshah ka ri ia ka Corona kalong ba ngi la lap ia ki lad ba thymmai bad pyrshang ia ki rukom treikam ba thymmai.
" U la kyntu ia ki DM ban peit shuh shuh ia ki rukom ba thymmai ban kyntiew ia ka jingai tika ha ki district jong ki.
U la pynpaw ba wat ki district kiba leh bha bad kiba don ia kijuh ki jingeh hynrei ki iakhun da ka jingkut jingmut bad ki rukom saindur ba thymmai.
U la bthah ia ki ophisar ban wanrah ia ki rukom treikam ba bniah, da kaba buh jingmut ia ka jingshemphang kaba ki la don haduh mynta ban pynthikna ba baroh ki pdiang ia ki dawai tika ban weng ia ki jingeh ha ki shnong ki thaw.
U Myntri Rangbah u la bthah ia ki ophisar ha ki district ba kin wanrah ia ki rukom treikam ba kham pher ha man ki shnong, man ki sorbah ha ki district, lada donkam.
U la ai jingmut ba ia kane lah ban leh da kaba thaw ia ka kynhun jong 20-25 ngut ki briew katkum ka jinglong jong ka thain.
U la ai jingmut ruh ban pyrshang ban don ka jingialeh ha ki kynhun kaba phi la thaw.
U la kyntu ia ki ophisar ban pynkhreh ia ki thong da kaba buh por ia ka jingurlong jong ki bad u la ong, “Phi hap ban leh bha ban pynpoi ia ka district jong phi sha ka thong jong ka ri.
"U Myntri Rangbah duh u la bthah ia ki ophisar ban pynkylla ia ki rukom treikam naduh ki jingpynbeit ban ialam ia ki briew sha ka jaka ai tika bad ka jingai tika kaba shngain haba leit ai tika sha man ki thliew iing.
U la kyntu ia ki briew kiba don ha ki kam ai jingsumar ba kin leit sha man ki iing da ka mynsiem ba shitrhem jong ka ‘har ghar tika, ghar ghar tika’ – Ka dawai tika sha man ka tyngkong iing.
U la bthah ruh ban leit da ka jingdon ia ka mynsiem jong ka ‘Har Ghar Dastak’ ka jingleit tied jingkhang ha man ki iing ban pynthikna ka jingai tika kaba pura.
“Mynta ngi la pynkhreh ban pynpoi ia ka campaign ai tika sha man ki longiing.
Da ka mantra jong ka ‘Har Ghar Dastak’, ka jingleit kyntu ha man ka jingkhang, man ka longiing kiba duna ka jingshngain kaba wan haba la ioh baroh ar bynta ka dawai tika," u la ong.
U Myntri Rangbah duh u la maham haba leit tied jingkhang ha man ka iing, dei ban ai kajuh ka jingphaikhmat na ka bynta ka dose kaba ar kumjuh ruh ka dose kaba nyngkong.
Namar haba ki case ki sdang ban duna, ka jingsngew kyrkieh ka duna noh.
Ka jingkyrkieh ban shim tika ka sdang ban duna hapdeng ki briew.
“Phin hap ban iakren bad kito ki briew ki bym pat shim ia ka tika kaba ar hapdeng ka por ba la buh.
Ka jing kyntait ia kane ka buh jingeh ia bun ki ri ha kylleng ka pyrthei," u la ong.
U Myntri Rangbah duh u la ban ba hapoh ka campaign jong ka jingai tika ei ia baroh, ka India ka la thaw rekod ban ai tika kumba 2.
5 klur ki dose dawai ha ka shi sngi, kane ka jingjop ka long ka dak jong ka jinglah ka ri, u la ong.
U la bthah ia ki ophisar jong ki district ban shim nuksa ia ki rukom treikam ba bha jong kiwei ha ki distrik kiba lah ban trei kham bha bad u la ban jur ba dei ban pdiang ia ki rukom treikam kiba iadei bad ka jinglong jingman jong ki jaka bapher bapher.
Shillong: U Myntri rangbah ka jylla u Conrad K Sangma, u la iathuh ba na ka liang jong ka sorkar jylla kan ym lah ban pynduna ia ka Value Added Tax (VAT) na ka petrol bad diesel namar ba ka jylla ka la mad ia ka jingduh nong ka ba la kot sha ka T.
100 klur ha u ne u snem jong ka mang tyngka.
Haba ia kren bad ki lad pathai khubor ha ka sngi balang na ka liang u  Conrad K Sangma u la ong  ba ka VAT ka ba ka jylla ka ot na ka petrol bad diesel ka dei ka ba duna tam haba ia nujor bad kiwei pat ki jylla ha ka ri baroh kawei.
Haba pynshai halor ka jingduh nong jong ka jylla ia ka khajna na ka jingpynhiar ia ka VAT ha kine ki bnai ba la dep u Myntri rangbah u la ong ba “hadien ba ngi la dep ban pynhiar ia ka tax presentage ka jingioh khajna ha ba ia nujor bad ka ba mynshem snem ka long sa tang T.
400 klur ha ka ba ka la pynduh nong haduh T.
100 klur na ka jingioh lum khajna jong ngi kumta kam long ka ba suk na ka bynta jong ngi ba ngin shim ia ka rai ban pynduna ia ka VAT".
U la bynrap ruh ba “Haba pyrkhat ba ka jingot ia ka khajna  ka dei kaba duna tam ha ka Ri baroh kawei haduh mynta ha ka ba ki don na ki jylla ki ba ot haduh 36 % ka khajna na ka petrol bad diesel bad ka jylla ka dei ka ba duna tam na baroh ki jylla  bad namar ba ka sorkar ka bun ki jinglut jingsep kine ki pynlong ia ka sorkar ba kan shem jingeh ban shim ia ka rai ban pynduna ia ka VAT".
Na ka liang u Myntri rangbah ka jylla, u la iathuh ruh ba na ka liang ka sorkar ka dang bishar bniah halor kane ka bynta ban wad ka lad ka lynti ban pynbiang ia ka ne ka jingeh bad ha ka ba na ka liang ka sorkar kan iakren ruh ia ka sorkar pdeng halor ka ne ka bynta.
“Na ka liang ka sorkar jylla kan sa rah ia ka ne ka mat ban iakren bad ka sorkar pdeng ban kyrpat ba kan pynduna  ia ka jingot ia ka khajna ha ka Ri baroh kawei namar ba ka dang kiew dor eh ka petrol bad diesel"u la ong.
“Hynrei kum ba ka long mynta kan long ka ba jynjar ia ngi ba ngin shim ia ka rai ban  pynduna ia ka VAT namar ba ngi dei ki ba ot duna tam ka khajna na baroh ki jylla ha ka Ri bad ngi la dep duh haduh 100 klur ha kane ka snem jong ka mang tyngka"u la bynrap.
(6) Ha ka sngi nyngkong ba wan poi ki syiar, ai ba kin dih da ka um-glucose ba la khleh lang bad ka Vitamin – ABalei ia ki syiar donkam ban ot khyndiat ka shyntur?Ka jingdonkam ban ot khyndiat ka shyntur jong ki khun syiar ka long ban iada na ka jingiapuh jong ki, kaba lah ban wanrah ki jingmynsaw ba lah ruh ban thaw bun ki jingpang.
Donkam ban ot la kumno kumno arsien.
Donkam ruh ban ot noh ia u shyrtong jong ki jait syiar ba heh shyrtong.
Ia kane lah ban shem ba don ki jait syiar ba heh shyrtong bad khylliap shilliang da kaba kah noh ia ka khmat.
Kane ka iada ia ka jingiohi ba shynna jong ka syiar kaba lah ruh ban pynmynsaw ia ki syiar.
Ka rukom sumar ia ki Syiar Kha PyllengKhnang ba ka syiar kan kha ryntih bha bun tylli ki pylleng dei ban kynmaw ia kine harum:-Nalor ki jingsumar, ki syiar ki donkam ruh ia ka jingbam kaba bha ban tei ia ka met khnang ba ka syiar ka lah ban kha pylleng khambha.
Ka jingbam ba bha ka kynthup ia ka um, protein, carbohydrates, khlein (fats), vitamins bad minerals.
Lah ban ioh ia kitei baroh da kaba khleh pynbiang (ration) na kine ki jingbam harum.
Ka Ration na ka bynta 100 tylli ki syiarKa Rukom khleh Bam/ Aibam syiarKhun SyiarJingbam                         ‘Iar heh                       ‘iar lud                       4-8 taiew        0-4 taiew1.
(Rice polish)              32.
000                         43.
000                        30.
000             30.
0002.
Riewhadem               25.
000                          26.
000                        28.
000             26.
0003.
Skop Kew                     …                              2.
000                           5.
000               10.
0004.
Kpu shana budam   17.
000                         13.
000                         20.
000             20.
0005.
Kha tyrkhongpowder          6.
000                           7.
110                           10.
000             10.
0006.
Shun powder            3.
400                            1.
500                          1.
000               1.
6007.
(Alfa Alfa)                 3.
000                           3.
000                           3.
000                  …8.
Minerals                    3.
000                           3.
000                           1.
600               1.
7009.
Rovimix (dawai)       0.
030                           0.
010                           0.
15                 0.
01510.
Rovibi (dawai)        0.
020                           0.
020                           0.
250               0.
25011.
Hmprol (dawai)        …                              0.
032                           0.
500               0.
50012.
Neftin (dawai)        0.
050                           0.
025                           0.
0250             0.
10013 Mluh bam                 0.
500                           0.
500                           0.
500               0.
5001.
1 (shisngi)                              …                     (Mark’s Disease) Pang ring                                    …2.
1 (shisngi)lane 4-5  sngi                  RPF                          Pang khlam (Ranikhet)                                  15 taiew3.
4 – 5 sngi                    Pox vaccine               Pang khlam (fowl pox)                                    6-8 taiew4.
6 – 8 taiew                  Pox vaccine               Pang khlam (fowl pox)                                   shi jingim5.
9 – 12 taiew                Ranikhet                    Pang khlam (Ranikhet)                                  shi jingim.
Shillong: Halor ka jingbthei bom ha Khyndailad, hynnin ka janmiet, U Mukul Sangma, nongialam liang pyrshah, ula kynthoh, da kaba ong, ba ka jingbthei ha ka jaka pdeng jong ka nongbah, ka dei kaba shyrkhei haduh katta katta.
“A blast at the heart of d state capital is very dangerous – what is happening Mr@SangmaConrad?" thoh U Mukul Sangma, ha ka twitter jongu, hynnin ka miet.
U Sangma, u kylli “Kaei kaba jia kumne Conrad Sangma" bad u da ong shuh shuh “Ngim shym la ai iaphi ia ka jylla, kaba shongsuk shongsain ha u snem 2018? Hato phi la weng lut noh ia kito ki ophisar pulit kiba trei hok, kiba iada na bynta ka shongsuk shongshngain u paidbah?".
Ka jingjia, kaba da sngew sangsot sat, ha kaba u kpa, ula die ia la ka jong ka khun kynthei, kaba dang 9 snem ka rta, sha u tymmen uba 55 snem ka rta, ba un ia shong tnga bad ka.
Ka daw, ka long namar ba um don bam shuh ban bam ialade lane ban bsa ia katei ka khun rit ruh kumjuh.
Ia ka Parwana Malik, la die sha U Qorban, 55, uba ka kam, ba u dei uba la tymmen bad ka daw, ka long, namar ba u don ia u niuhmoh uba lieh bad ki niuhmat ruh kiba lieh.
Katba u kpa, u dang aiti, ia la ka jong ka khun rit, u da kyrpad ia U Malik, ba un nym pyn mynsaw satia ia ka khun jongu.
U Abdul, u tuid ki ummat ha ki ngab jongu, ha ka por, ba u ong ia ka Qorban, ka khun rit jongu “Peit khun, une u dei u tnga jongphi, sngewbha sumar bha ia ka, sngewbha wat shoh ia ka" ong ka khubor, ba la pynmih da ka CNN.
U Abdul, u iathuh ba um don lynti, da kawei pat, lait noh, na kaba die ia ka khun kynthei jongu, ban ioh ban bsa ialade bad ia kiwei ki dkhot jong ka iing, ba kin lait na ka jing iap thngan, ha kaba ki shong ki sah ha ka jylla Badghis, shatei jong ka Afghanistan.
U Abdul, u ong “Ngam ioh thiah ioh dem shuh, hadien ba nga la die ia khun jongnga, hynrei ngam don lynti da kumwei, wat ka tnga jongnga ruh, ka la leit sha kiba ha iing, ne ki  marjan marjan ban shu khrong ban ioh bam lane ban ioh pisa, hynrei kam ioh satia.
Nga la wad kam shane shatai ruh, hynrei ngam ioh shano shano ruh".
“Ngi don phra ngut ha iing bad nga dei ban die noh ia ka, ban pynim ia kiwei pat kiba dang sah bad nga" ula ong shuh shuh.
U iathuh ba ula die ia ka khun kynthei jongu, na ka bynta  200,000 Afghanis (£1,600), hynrei, ula ong ruh ba katei kan neh tang shipor eh bad kumta, un hap ban wad ia kawei pat ka kam lane ban ioh pisa, da kawei pat ka lynti.
U Qorban, u iathuh ba un ri, un sumar bha ia katei ka khynnah rit, namar ba ula don lypa ia kawei ka tnga ha iing.
Bhopal: Ka Sadhvi Pragya Singh Thakur, kaba dei ka Member of Parliament na Bhopal, jong ka jylla Madhya Pradesh, ka la ioh ia ka khlam Covid.
Ha ka jingthoh ha ka tweeter, ka Thakur, ka ong “Mynta ka sngi, ka kaiphod corona jongnga, ka long positive.
Nga don ha ka jingsumar ki doktor.
Kito kiba la ia kynduh ianga, ha ki 2 sngi ba ladep, ki dei ban long husiar  bad phah test.
Nga duwai ia U Blei, ba phin ioh ia ka met kaba koit ba khiah".
Ha u snem ba ladep, ka  Pragya Singh Thakur, ka kam bad ka dei tang ka umjung masi, kaba lah ban iada na ka jingpang ha kaba ring bad pynhiar mynsiem jong ki tor bad na ka jingpang khlam corona virus.
Ka Thakur, ka ong “Nga dei kaba don bun ki jingpang ha ka met jongnga, hynrei nga ju dih man ka sngi, da ka umjung masi bad ngam ju dih dawai ruh ban iada ialade na ka khlam corona virus bad ngam ju iabit hi ruh, ia katei ka jingpang khlam corona virus" ka ong ha u snem ba ladep.
Ha u snem 2019, ka Thakur, ka kam ruh ba ka umjung masi, ka la pynjem ia ka, na ka jingpang bampong, kaba don ha ka met jongka bad ka kam ba ka jingpang bampong, kaba don ha ka shadem jongka, ka la jem syndon, tang da ka jing dih tista jongka, da ka umjung masi.
Shillong:Ka jingïalang bad bishar paidbah ba la pynlong da ka Meghalaya State Pollution Control Board (MSPCB) haba ïadei bad ka jingsngap ïa ka jingmynjur kiba bun balang haba ïadei bad ka kam tih mawshun da ka Star Cement Company ka la kut bad ïaid beit ïaid ryntih khlem kino kino ki jingjia ba sngewsih hapoh Lumshnong ha ka sngi Saitjaiñ.
Na ka liang ka board ka la pynlong ïa ka jingsngap paidbah haba ïadei bad ka jingpynïeng ne buh ïa u 3.
3 MTPA da ka company ban pynkiew ïa ka jingpynmih ïa u mawit sha ka 3.
3 lak metric ton bad ka dewbilat sha ka 2.
0 lak metric ton baroh shi snem.
Na ka liang u Waheh Shnong jong ka Lumshnong, u Monlang Ladong u la ïeng ban kyrshan ïa ka company bad ong ba ka Star cement ka la trei na ka bynta ki kam pynroi hapoh ka thaiñ bad ki nongshong shnong.
U la ong ba ka Lumshnong bad ki shnong kiba marjan kin ai jingkyrshan sha ka company.
Ki jingpyrshah halor katei ka kam ka long na ka liang ki sengbhalang kum ka Jaiñtia Students Union (JSU) bad Khasi Students Union (KSU).
Na ka liang u Secretary ka JSU, u Treiborlang Suchen u la ong ba ki kam pynroi kidei ban wan na ki nongmihkhmat bad u la buh jingkylli halor ka jingthmu ba shalyndet halor katei ka jingpynïar ïa ka project jong ka company haba ka district ka duna ki hospital bad ki college.
Na ka liang u President ka KSU Narpuh circle, u K.
S.
Suchiang ula ong ba ka seng ka pyrshah ïa ka project naba kan pynsniew bad wanrah jingma ïa ka sawdong sawkun bad mei mariang.
Haba pynpaw ïa katei ka juh ka jingsngew na ka liang ki katto katne ki nongshong shnong ki la pynpaw ïa ka jingpyrshah ïa ka project da kaba ong ba kan ktah ïa ka Koit ka Khiah ki nongshong shnong ka Umlong naba katei ka kam tih mawshun ka long hajan ka shnong.
Ki la ong ba ka pollution board ka la ai ka jingmynjur ne clearance kaba 100 per cent jong ki nongshong shnong ka Lumshnong ki ai jingkyrshan ïa ka project, hynrei ka klet ban shim ïa ki jingai jingmut ne mynjur ki thaiñ ba marjan, kiban long ki jingma.
Na ka liang u Deputy Commissioner ka East Jaiñtia Hills, u Abilash Barnawal ula ong ba ïa ka kaiphod jong ka jingïalang sngap paidbah yn sa phah sha ka sorkar Pdeng, na ka bynta ka jingshim rai kaba khatduh.
Ottawa:U Justin Trudeau myntri rang bahduh (MRD), ka Canada lem bad ka iing jongu, ki la phet rieh na la iing ha ki khyndiat sngi ba ladep bad mynta ki don ha ka jaka rieh jongki, kaba la buh kyrpang da ka sorkar Canada.
Ka daw, ka long hadien ba ka jing iakhih ban pyrshah ia ka jing injek iada corona, ka la jubor bha ha kine ki sngi, ha katei ka Ri bad hynnin ka sngi, kitei ki nong iakhih, ki la poi bad syrtap ia ka Parliament hill, ong ka khubor.
Ki don da ki phew hajar tylli ki kali bad ki trok, kiba la ia lum lymbung ha ka nongbah jong ka Canada, da ka jing dawa ba dei ban sangeh shi syndon ia ka jing ai dawai iada covid lem bad kiwei de ki kyndon pyrkhing ban iada na katei ka khlam, ong ka khubor jong ka Canadian Broadcasting Corporation.
Na kitei ki phew hajar ngut kiba ia iaid paidbah, ki kynthup ia ki khynnah rit, ki tymmen bad kito kiba don jingduna ka met ka phad.
Ki pulit ki khmih lynti, ba kin palat ia ka shiphew hajar ngut, ki nong ialam paidbah ha ki khyndiat sngi ban wan.
U Trudeau, myntri rangbah duh, u pynpaw, ba u don ka jing syier mynsiem kaba khraw,ba kane ka jing iakhih, kan poi sha ka jing ia kynad kaba jur bad ka jing ia umsnam pynban.
Nongpoh: Ha ka jingiajied paidbah na ka bynta ban pynthymmai ia ki nongialam shnong hapoh ka shnong Pahamlapong, Nongpoh, kaba la long hynnin ka sngi Saitjain, u Bah Mathew Makdoh, u la shah jied ban long biang kum u rangbah shnong hapoh katei ka shnong.
Ki la don tang 2 ngut kiba la mih shakhmat ban iakhun ia ka kam Rangbah shnong, kata tang u Bah Mathew Makdoh, Rangbah shnong barim lem bad u Bah Tharles Syiem, hynrei ha ka jingiajied paidbah, u Bah Mathew Makdoh, u la ioh 240 vote, katba u Bah Tharles Syiem u la ioh tang 60 vote.
Ka jingiajied rangbah shnong hapoh katei ka shnong, ka la long lyngba ka Secret Ballot.
Nongpoh: Ha kaba sdang ka 2nd Open to All Football Tournament, ka lympung ialehkai phutbol, kaba la pynlong da ka Na Rympei Youth Organization ha Madan ialehkai ka shnong Nongjri, ka Everest Football Club, ka la ioh ban khur ia ka namjop kaba, kata hadien ba ki la lah ban pynliem noh pyrshah ia ka Umsaitsning da 2-0.
Ia katei ka lympung ialehkai phutbol, kaba la plie hynnin ka sngi Saitjain, la sakhi da ka jingdon u Bah Bipul Thangkhiew, President ka RBYF kum u Kongsan, ha ryngkat ka jingdon u Bah Dipul Ryntathiang, u Bah Neversad Makdoh, u Bah R.
J Thangkhiew, u samla Ferdinand Thangkhiew lem bad shibun kiwei pat ki riew rangbah jong katei ka thain.
Nongpoh: Ha ka sngi Saitjain, ki nongialam ka United Hynniewtrep Movement (UHM), Sengkmie ha ryngkat ka jingdon ki UHM Western Ri Bhoi Zone, ki la leit ban khynra naphang ia kito ki Nongkhaii bad Nongbylla bar jylla, kiba la wan leh ia ki kam khaii ne bylla ha ki shnong kiba don ha Ri Bhoi Sepngi.
Ha katei ka sngi, kaba kitei ki UHM ki la leit ban khynra, ki la lap ba bun na ki bar jylla, kiba la wan leh ia ki kam khaii ne bylla ha katei ka thain, kim don ia kita ki kot ki sla kiba biang, kiba kynthup ia ka Trading License, Labour License lem bad kiwei de ki kot ki sla, kaba ki dei ban ioh na ka sorkar ne na ka District Council.
Lyngba jong katei ka sngi, kitei ki nongialam bad dkhot ka UHM, ki la leit ruh ban khynra, ia ka jaka buh mar jong ka Power Grid kaba don ha shnong Umsohphria, kata na ka bynta ban leit peit ia ka rukom aikam aijam sha ki samla Khasi, ha kaba ki la lap ba ka rukom aikam sha ki samla Khasi, ka don ka jingleh shilliang da ki nongpyniaid jong katei ka Power Grid.
Hadien katei ka jingleit khynra, ia ki Nongkhaii bad Nongbylla bar jylla, ki nongialam ka UHM, kiba kynthup ia u Bah Teibor Shadap, General Secretary ka UHM Sengkmie, kumjuh ruh u Bah Kenneth Rani lem bad kiwei, ki la kyntu ia ki bor ba dei peit ba kin shimkhia ha ka ban leit khynra ia ki bar jylla ha katei ka thain, namar kiba bun ki la shu wan ban leh ia ki kam khaii, khlem da don ia ki kot ki sla kiba biang.
Ha kawei pat ka liang, haba iadei bad ka jingleit kynduh ia ki nongpyniaid ka Power Grid, kitei ki nongialam ka UHM, ki la kyntu ia ki nongpyniaid jong katei ka Power Grid, ba ki dei ban pyrkhat shwa ia shwa ia ki samla Khasi halor ka aikam aijam bad ruh ban siew ia ki ha kata ka dor kaba biang, khnang ba kan long ka jingmyntoi ia ki samla Khasi kiba sah ha katei ka thain.
Shillong: U Conrad K Sangma, myntri rangbah ka jylla, u pynrem jur halor ka jingjia pynbthei bom ha 9lad bad u da maham tyngeh, ba ka sorkar, kan thwet ia kito kiba donkti ha katei ka kam bad kan pyn shitom, ong U MR ha ka tweet jongu, mynta ka janmiet bad u ong ruh ba katei ka dei ka jingthmu ban pynthut ia ka suk ka sain ha ka jylla.
U Ma Lahkmen Rymbui, myntri kam poh iing ka jylla, ha ka tweet jongu, u iathuh ba ki pulit, ki la lah ban antad ia kiba donkti ha katei ka jingjia bad ka jing tohkit, ka dang iaid shakhmat.
Ka jingtriem u rymbui te la palat , u don ka bor bamain, u  lah ban shu antad ia ki nongbathei bom.
Nongpoh: Ha ka jingjia aksiden kaba la jia mynta ka janmiet, ba ka trok ka la leit ban tynrah ia kawei ka iing kaba don harud ka surok NH-6 bad kaba hap hapoh ka shnong Umdoh 18mer, Ri Bhoi, ka la wanrah ia ka jingmynsaw ia 3 ngut ki briew, kata u Nongniah, u nongbud jong katei ka trok lem bad uwei u khyllung ba dang 2 snem ka rta.
Katei ka trok kaba la leit tynrah ia katei ka iing, ka dei kaba don ia u number NL-01-AF-3307, ia kaba la niah da u Dunjal Marak.
La ong ruh ba katei ka trok ka dei kaba mih na Shillong ban hiar sha Guwahati, hynrei haba la poi ha katei ka jaka, ka la kum leit tynrah beit ia katei ka iing, kaba dei ka jong u Rangpyrkhat Kharmalki.
La ong ba ka daw jong katei ka jingjia aksiden, ka dei namar ba u nongniah jong katei ka trok u la niah stet palat ia ka kali bad u bym lah shuh ban tehlakam ia u lakam, kaba la wanrah ia katei ka jingjia ba katei ka trok kan leit tynrah ia katei ka Iing.
Shillong: Ki lad khubor, ba dang shu ioh lum, ki iathuh ba ka don ka jingbthei kaba malu mala mynta ka janmiet ha Khyndailad.
Ki pulit, ki la khang ia ka leit ka wan sha katei ka jaka, kat haduh ba thoh ia kane ka khubor.
Ym shym la tip kham bniah ia ka jingjia bad la khmih lynti, ba yn ioh ia ka jingtip kaba kham shai, kham hadien.
Ka jingbthei, la suba ba ka dei kaba la pynbthei da u bom IED bad ka dei hajan jong ka dukan Delhi Mistan Bhandar, kaba la jia ha ka por 6.
30 janmiet.
Khliehriat:Ka seng Federation of Khasi Jaintia and Garo People’s-Khliehriat Circle, ka kren da kaba shai ba ka seng ka pynpaw ia ka jingpyrshah kaba jur haba iadei bad ka jingpynsngew paidbah, jong ka Star cement kaba la pynlong ha ka 29tarik Kyllayngkot 2022, ha ka Shnong Lumshnong.
Kat kum ki lad pathai khubor ba ka Star Cement ka don jingthmu ban pynheh ia ka pynmih khyndewbilat, katei ka Company kan pynieng ia ka Line-II, ban pynmih Clinker 3.
3 MPTA, Cement 2.
0 MPTA ba WHRB 15.
5 MW bad katei ka Company Cement ka don jing thmu ruh ban pynheh ia ka jing pynmih ia u Clinker, khyndew-bilat ka bording bad ka par Mawshun.
Ka seng ka pynpaw ruh ka jingsngew lyngngoh ba ka Star Cement ka khlem pynmih ia ka kyrteng jaka kaba kan sa pynheh ia ka par mawshun jong ka.
Ka jing pyrshah jong ka seng ka long ba kane ka jing pynsngew paidbah, kaba pynlong mynta ka kynti kam shym la long kumba ju long kiwei ki jing pynsngew paidbah, kiba la dep; namar ba kane kaba mynta, ki khlem pynbna shwa sha ki lad pathai khubor bad ka seng, ka ong ba  kane ka dei ka Secret Public hearing jong ka Starcement bad jong ki katto katne.
Ka seng ka kwah ruh ban buh jingkylli kumno ki bor Districts ka East Jaintia, ki ailad ia ka Star Cement ban pynlong ia katei ka jing pynsngew paidbah, ha kum kane ka por ba dang treikam ki protocol iada COVID-19 jong ka tnad ka koit ka khiah jong ka Sorkar Jylla bad ka seng, ka ong ba ki bor District, ki la dei ban pyn sangeh shwa ia katei ka  jing pynsngew paidbah.
Ka seng khadduh ka dawa naka sorkar MDA bad na u Ma Kyrmen Shylla uba dei u Cabinet Minister jong ka Sorkar MDA ban kyntait ia katei ka jing pynsngew paidbah, ba la dep pynlong bad ban pynlong biang sa shisien katkum ki kyndon ba dei, khnang ba u babun balang un ioh iashim bynta lang, haba iadei bad katei jingdawa shen ka Seng kan sa phah da ki jingthoh sha ka Sorkar jylla, ong ka kyrwoh na u President bad Secretary ka Seng u Bah Michal Chyrmang bad Fullmoon Nongtdu.
Shillong: Ki don 362 ngut kiba ioh pang covid mynta ka sngi ha ka jylla.
Kiba jem na ka jingpang, ki don 424ngut bad kiba iap, ki long 4ngut.
Baroh kiba don jingpang, ki long 2,353ngut bad kiba iap, ki la poi sha ka 1,522ngut.
Ka East Khasi hills, ka don 149ngut kiba ioh pang thymmai, ka West Garo  hills 133ngut bad ka Ribhoi District 20ngut.
Ha East Khasi hills, ki don 12ngut ki nongtrei ka koit ka khiah kiba ioh pang thymmai, kiba wan phai na shabar jylla, ki don 11ngut.
Kiba iap ki don 4ngut, ha kaba 1 ha East Khasi hills, 2ngut ha East West Khasi hills bad iwei ha West Jaintia hills.
Shillong: U Mukul Sangma, nongialam liang pyrshah bad ka kurim jongu, ka Dikanchi D Shira, ki ioh jingpang covid naduh hynnin ka sngi.
U Mukul Sangma, u thoh ha ka twitter jongu, ba ma u bad ka kurim jongu, ki ioh ia katei ka jingpang covid 19.
U Sangma, u iathuh ba baroh arngut ki ia koit ia khiah, wat la ki don ki dak ki shin kiba pynpaw malu mala, ba ki don ia katei ka jingpang covid 19.
U Sangma, ula ai jingmut ruh ia kito ki la ia kynduh ha ki khyndiat sngi ba ladep, ba kin phah test ialade.
Shillong: Mynta ka sngi, na ka liang jong u myntri rangbah ka jylla u Conrad K Sangma un hiar biang sha Guwahati ban ia kynduh ia u myntri rangbah ka jylla Assam u Dr Himanta Biswa Sarma, ban ia kren halor ki katto katne ki mat ki ba dangsah ha kaba ia dei bad ka jingpynbeit ia u pud u sam hapdeng ka jylla Assam bad Meghalaya.
Haba ia kren bad ki lad pathai khubor, na ka liang jong u Myntri rangbah u la pynpaw ruh ia ka jingkyrmen ba ha ka ne ka jingialang ka ban long lashai ka janmiet,kan lah ban wan rah ia kano kano ka rai ka ban lah ban ia mynjur lang khnang ba kane ka mat ban pynbeit noh ia u pud u sam kan lah ban iaid shakhmat.
Kum ban shu pynkynmaw, hynnin ka sngi, na ka liang jong u myntri rangbah u la iathuh ba ka jingiakren ban pynbeit ia u pud u sam hapdeng ka jylla Assam bad Meghalaya ka la don ka jingiamynjur lang kumba 98% bad ka don sa tang 2% ka ban dang donkam ban ia syllok bha halor kane ka bynta.
Kat kum ki tyllong khubor kiba la ioh ban lum ka long ba kine ki jaka kiba na ka liang ka sorkar Assam bad Meghalaya kam pat lah ban iapoi ha ka jingiamynjur lang ka dei ha ki bynta jong ka Ri Bhoi District bad kawei ka dei ha West Khasi Hills District.
La iathuh ba ha Ribhoi District, ka jaka kaba ym pat lah ban iamynjur lang hapdeng ka sorkar Assam bad Meghalaya dei ka jaka kaba don ha Khanapara kaba 6.
6 sqkm.
La iathuh ruh ba ha kaba ia dei bad ka West khasi Hills District kaba ym pat lah ban ia mynjur lang ka dei ha Malangkuna, namar ba ka Polling station jong ka Malangkuna ka don ha ka jaka kaba hap hapoh ka jong ka jylla Meghalaya.
U myntri rangbah ka Jylla u Conrad K Sangma, u la ong ba ha kaba ia dei bad ka jingpyniaid ia ki District Council ha ka jylla,na ka liang jong ka sorkar Jylla kam ju kwah ban tuklar eiei.
“Na ka liang jong ka sorkar jylla ka ju ialeh ban kham pynjngai ialade ban mushlia ia ki kam jong ki District Council haka ba haduh mynta hi ngi ju bud ia kane"ia kane la ong da u myntri rangbah ia ki lad pathai khubor.
Ha kaba ia dei bad ka Garo Hills Autonomous District Council (GHADC) na ka liang u Myntri rangbah u la ong ba ki la ioh ia ka shithi iehnoh kam jong ki 9 ngut ki Executive Member.
U myntri rangbah u la iathuh ruh ba ka la don ruh ka shithi kaba ki la kyrpad ban pynlong ia ka dorbar kyrpang bad ban wan rah ia ka mat jingbymshaniah pyrshah ia u CEM.
“Ha kaba ia dei bad kane ngi la phah sha u Lat jong ka jylla, ha kaba na ka liang jong u Lat jong ka jylla kat kum ka para 36 (V) u la ai jingmynjur ban pynlong ia ka dorbar kyrpang, ha ka ba na ka liang jong u CEM un hap ban pyni ia ka jingbun briew jong u hapoh ka ingdorbar jong ka GHADC ka ban long lashai ka sngi"la ong u Myntri rangbah.
Shillong: Ki lad khubor, ki iathuh ba U Benedic Marak, Chief Executive Member jong ka Garo Hills District Council, uba dei ruh u MDC jong ka seng NPP, ula shah weng noh, ha ka jing ia tynjuh bor mynta ka sngi, ha iing dorbar jong katei ka Council.
Ka jingjied ia U CEM thymmai, kan long ha ka Lah Sngi U Blei.
15ngut ki MDC, ki pyrshah ia U Marak bad U Benedic, u don tang 13ngut ki MDC, kiba kyrshan ia u, ong ka khubor.
Kham mynshwa, lah ban pyn  kynmaw, ba 9ngut na ki Executive Member jong ka GHADC, ki la hiar shuki noh, kum ka jingsngew pyrshah ia U Benedic, da kaba ki kynnoh, ba u dei uba don ka jing iadei kaba jan bha bad ki nongialam ka Trinamool Congress.
Shillong: Ka Shillong, ka iai bteng ban don ha ka jingkhriat mynta ka sngi ruh.
Kaba shit eh mynta ka sngi, ka long 12.
2 degree centigrade, kaba khriat eh, ka long 2.
6 degree, nangta ka Sohra, kaba shit eh, ka long 16.
2 degree bad kaba khriat eh, ka long 2.
4 degree.
Ka Umiam, kaba shit eh, ka long 17.
6 degree bad kaba khriat eh, ka long 3.
4 degree.
Ym don slap mynta ka sngi, ha ka jylla.
Lashai ka sngi, ka mariang kan long kaba rang ryngkhiang bad kan don ka jingdum lyoh ha ka nongbah Shillong bad ha baroh kawei ka jylla, kam don satia kano kano ka jing maham.
Shillong: Kiba ioh pang covid thymmai mynta ka sngi, ki long 320 ngut  bad kiba jem ruh ki ia ryngkat bad kumta ka long 320 kiba ioh bad 320ngut kiba jem na katei ka jingpang.
Don lai ngut kiba iap bad kitei ki dei baroh 3ngut na East Khasi hills.
Kiba don jingpang haduh mynta, ki long 2,419ngut bad kiba iap, ki long 1,518ngut.
Ka East Khasi hills, ka don 171 ngut kiba ioh pang, nangta ka West Garo hills 57ngut bad ka South West Garo hills 24ngut.
Ha East Khasi hills, ki nongtrei ka koit ka khiah, ki don 17ngut kiba ioh pang thymmai, ha Nongmynsong 14ngut, ha Nongrimbah 8ngut, ha Pynthorbah 6ngut, nalor kiwei pat.
Shillong: Ka seng ki nongri bad ki nong khaii syiar napoh east bad west jaintia, ka All jaintia poultry farmers Traders association (AJPFTA) ka mih shakhmat ban pynrem jur ia ki riew sniew ne ki riew leh dusmon ne ki riew shim kabu ki bym don shuh ka mynsiem jing ia tiplem halor ki jingjia shah shoh ki kali kit syiar.
Te na ka liang ka seng ka dap da ka jing lyngngoh namar ia kum kine ki jing jia ym pat ju jia mynno mynno hapoh rilum jaintia kane ka long ka sien ba nyngkong bad  ka seng ka pynrem jur halor kane ka jingjia bad ka pynrem jur ruh ia ki riew shim kabu kiba leh ia kane ka kam, pynkut ka kyrwoh na u vice president L Lyngdoh.
Shillong:Hadien ba u Myntri Rangbah ka jylla, u Conrad K Sangma u la pynkheiñ ia ki kyndon iada Covid-19 ha kaba u la mih na ka iing sah jong u tang hadien 5 sngi wat haba u dang dei ban shong pynkyrpang shwa ialade hadien ba u la ioh ia ka jingpang Covid-19 ha ka 21 tarik u bnai Kyllalyngkot 2022.
U Myntri Rangbah ka Jylla tang hadien saw sngi ba u shong pynkyrpang ialade u la leit sha ophis bad ha ka 26 tarik u Kyllalyngkot kaba dei ka sngi rakhe Republic Day ruh u la leit ban rakhe bad pynher lama ha Madan Polo, ha kaba iadei bad kane ka jingpynkheiñ kyndon jong u Myntri Rangbah ka jylla, kiba bun ki jingkynthoh ki la mih na kiba bun balang bad na ka liang u Bah AL Hek u ba dei u MLA ka seng Bharatiya Janata Party(BJP) na Pynthorumkhrah bad u ba la dei teng ruh u Myntri ba bat ia ka tnad ka koit ka khiah ha ka jylla, u la sangah tyngeh ia kane ka jingpynkheiñ kyndon Covid-19 jong u Myntri Rangbah.
Haba kren bad ki lad pathai khubor, u Bah AL Hek u la ong, “Kumno ngin ong ia ki paidbah haba ma ngi ialade kiba don ha ka sorkar ngi pynkheiñ ia ki kyndon.
U Myntri Rangbah ka jylla u dei u khliehduh jong ka sorkar hangne bad lada ma u, u pynkheiñ hi ia ki kyndon, kumno un ong ia ki paidbah ba kin bud ia ki kyndon? Kata ka long kaei kaei ka jinglehraiñ na ka liang jong ka sorkar.
"Shuh shuh u Bah AL Hek u la khyrwit tyngeh da kaba u la ong, “La dei ban sangeh noh ia kine ki kyndon haba u khliehduh ka jylla ruh um bud satia ia ki kyndon.
Kumno yn buh kyndon tang ia ki paidbah kiba long ki rit ki ria? Kata ka mut kam don jingteh kyndon ia u Bah AL Hek tang namar ba u dei u MLA bad ka mut ym don kyndon ia u Myntri Rangbah namar ba u dei u Myntri Rangbah bad ia u Lat ruh ym don kyndon namar tang namar ba u dei u Lat hynrei ka kyndon ka dei ban long kumjuh ia baroh ki nongshong shnong ym dei tang ia ki shibynta ki nongshong shnong".
Shillong:Ka A·chik Holistic Awakening Movement (AHAM) kum ka seng kaba ïeng ban ïakhun ïa ka bam sap bad ki rukom treikam ki bym ai ïa ka hok kiba long ka jingma ïa ki jingdon ki kolshor naduh ki longshwa manshwa jong ki jaitbynriew garo ne A·chik, ka kwah ban ïeng ban pynrem ïa ki jaitkam bad ki sur kiba pyrshang ban wanrah isih jaitbynriew kaba ai lynti ruh ïa ki jingpyrshah Ri bad ki kam sniew ha imlang sahlang tang na ka myntoi shimet ki katto katne ki riew shimet.
Ki jingpyntieng saiñ pyrthei bad ki jingkynthoh kiba long jingma ïa ka suk ka saiñ jong ka jylla dei ban weng bad ka seng ka kyrpad namar kata ïa ka sorkar jylla ba mynta bym dei ban pynsngewbha ïa kino kino ki jingkynthoh ban pyndam noh ïa ki rukom treikam kiba la pynneh haduh ba dap 50 snem ka jingïoh jylla lajong.
Ka seng ka ong ba kan ïai bteng ban ïeng pdeng ne bym dei ban tuklar (status quo) haba ïadei bad ka bhah kam bhah jam kaba lah don ha ka jingmynjur hadien ba la ïoh ïa ka jylla na ki laingut ki shipara riewlum jong ka jylla bad ka kwah ban ai burom ïa ki riew ïaleh ban pynïoh jylla kiba la rai na ka bynta ka bha ka miat jong ki briew ka jylla.
Ki rukom treikam kiba la thoh, la pyntreikam bad kiba la shon muhor dei ban ïakhun hapoh ka kyrdan synshar paidbah ka riti dustur ka Ri India kaba la pynïoh ban ïa kaba ha ki surok kaba yn wanrah tang ïa ki jingpynthut ïa ka shongsuk shongsaiñ ki jaitbynriew jong ka jylla.
Ka seng ka kyrpad ïa ki briew balui lui kiba kwah ban ïakhun ïa ka jingbym hok na ka bynta ki nongshong shnong ban ïeng ym na ka bynta ka myntoi shimet jong ki hynrei na ka bynta ki kam ban ïakhun ïa ka jingduk, ki bamsap, jingbym hok bad kiwei, ban ïa kaba kawang ïa ki kam ki ban wanrah jingeh ïa ka shongsuk shongsaiñ ha ka jylla.
Ka seng ka kwah ban pynbna ïa ki paidbah Garo ba ka sorkar jylla kam pat pyntreikam ïa ka rai ban pynlong Dorbar Tlang bad ka Additional Secretariat ha Tura, kaba la don hapdeng ka jingmynjur naduh ba la ïoh ïa ka jylla bad ka kwah ba kane ka sorkar kan sngewthuh ïa ka jingmynjur kaba lah 50 snem mynshwa, ha kaba ka sorkar jong ka jylla kan treikam 6 bnai na Tura bad 6 bnai na Shillong.
Ka seng kan sa pynlong shen ïa ka jingïalap soi paidbah halor ka kam Dorbar Tlang bad ka Additional Secretariat ha Tura bad pynlong jingïalang bad jingpyrshah jingïakhih kiba bun ha ki sngi ban wan, ong ka kyrwoh khubor ba la pynlait da u Georgeprince Ch.
Momin President AHAM CEB,HQ.
Tura.
Dei ban pynkylla beit iaka reservations balei kin ioh tam kine ki garo.
ngi kwah equal right,lada Kim kwah phiah noh laka jongGaro people, its time you demand a Garo Land / Garo State.
Shillong:Ka jingdap ki jingthiah hapoh ki jaka sumar (hospital beds) na kiba ïohpang Covid-positive ka la nang ïai bteng ban kiew ha Meghalaya, ha kaba ka jingkheiñ mynta ka la poi 20 percent.
Ha ka 2 tarik u Kyllalyngkot tang kumba 18 tylli ki jingthiah hapoh ki hospital la buh na ka bynta kiba pang Covid -19 ha Meghalaya kiba la don ruh kiba thiah.
Hynrei katei ka jing kheiñ ka la nangkiew sha ka 108 ha ka 16 tylli mynta u bnai bad mynta ka la poi haduh 205, ong ka tyllong khubor.
Ka la ong ba katei ka mut ba kumba 20.
28 percent jong ki 1,011 tylli ki jingthiah hapoh ki hospital ba la buh na ka bynta kiba pang Covid ki la dap.
Na ka jingkiew kiba pang mynshem snem ha ka kylla kaba ar, ka jingdap ki jaka jingthiah hapoh ki jaka sumar ka la jan poi sha ka 80 percent, ong biang ka tyllong khubor.
Hapoh Shillong ki jaka sumar ba kheiñ na ka bynta ki 184 ngut na ki 205 ngut kiba pang Covid.
Kiwei ki jaka sumar kiba la ïaid lyngba ki 20 khlieh ki long baroh ha Shillong – Nazareth (28), NEIGRIHMS (26), Bethany (20), Civil Hospital (19), Supercare (19), Woodland (19), Ganesh Das (13), Military Hospital (12) bad Dr H Gordon Roberts (10).
Nongpoh: Ki riew rangbah bad kiba dei ruh ki dkhot ka Executive Committee jong ka shnong Umiam, mynta ka sngi, ki la mih shakhmat ban pyrshah halor ka hukum kaba la pynmih da u Paiem Ainam Syiem, Acting Syiem ka Hima Mylliem, uba la pynskhem khlem nongrim ia u Bah Tinkle Buhphang, ba un iai long kum uta u Rangbah Shnong jong katei ka shnong.
Na ka jingkren ki riew rangbah jong katei ka shnong, kiba kynthup ia u Bah S.
Marwein, Secretary shnong, u Bah I.
Iawphniaw lem bad kiwei de ki dkhot hapoh ka shnong, la sngewthuh ba ka nongrim kaba la pynbitar eh ia ki, ka dei hadien ba ki la ioh jingtip, ba u Bah Tinkle Buhphang, u la ioh ia ka jingthoh na u Syiem Hima Mylliem, ba un dang iaibteng ban bat ia katei ka kam Rangbah Shnong, hynrei ha ka jingshisha hi ka long ba halor katei ka kam ban pynskhem thymmai ia u Rangbah Shnong, la leh jubor tang da u Acting Syiem, khlem ka jingmynjur ki paidbah na katei ka shnong.
Nalorkata, kitei ki riew rangbah bad kiba dei ruh ki nongialam hapoh katei ka shnong, ki la pynpaw ba kaei kaba la leh da u Acting Syiem ka Hima Mylliem, uba la pynskhem jubor ia u Bah Tinkle Buhphang, ba un iai long kum u nongialam hapoh katei ka shnong, da kaba aidaw ba ym lah ban jied thymmai ia u rangbah shnong, namar ka khlam COVID-19, ka la long kaba bakla shaba palat bad ka bym lah ban pdiang ha ki shnong ki thaw.
Shuh shuh, kitei ki riew rangbah na katei ka shnong, ki la pynpaw ruh ia ka jingbym hun halor kaei kaba la leh da u Bah Tinkle Buhphang, namar tang mar ia ioh ia katei ka jingshah pynskhem na u Acting Syiem, u la leh donbor hapoh ka shnong bad kata ka long ba u la shu thung lane jied hi ia ki dkhot ka Executive Committee jong ka shnong hapoh ka iing lajong ne ban shu jied tang ia ki briew kiba u iahap jingmut.
Haba iadei bad ka jingaidaw u Acting Syiem ka Hima Mylliem, uba la ong ba ym lah ban pynlong ia ka jingjied thymmai ia u Rangbah Shnong ha Umiam, kitei ki riew rangbah, ki la buh jingkylli da kaba ong, ba lada ha kiwei ki shnong kiba don ha Ri Bhoi bad kiba hap hapoh ka Hima Mylliem, la lah ban pynlong ia ka jingjied thymmai, te ka don jingeh aiu pat ha Umiam ba kin leh ia kata kajuh ne ban jied thymmai ia u Rangbah Shnong.
Namarkata, halor kitei ki huri hura hapoh katei ka shnong, kaba la mih tang na ki huri hura ha ki kam shnong, na ka liang kitei ki riew rangbah, ki la kyntu ia ka District Council, lyngba u CEM bad khamtam ia u EM ka Elaka ba u dei ban shimkhia halor ka kam, khnang ba ki huri hura hapoh katei ka shnong kin lait noh.
Shillong:U Bah AL Hek, MLA ka Pynthorumkhrah constituency, myn hynnin ka sngi u la ther tyngeh ia ka sorkar Meghalaya Democratic Alliance (MDA) halor ka jingbym shim khia ban pynneh ia ka shongsuk shong shn gain ha ka jylla.
Haba ia kren bad ki lad pathai khubor, hadien ka jingiakynduh ia u Lat ka jylla u Satya Pal Malik ha ryngkat u Shiladitya Dev u chairman jong ka State Linguist Minority Board, Assam na ka liang jong u bah Hek u la ong ba ka jingwan kynduh ia u Lat ka jylla u Satya Pal Malik ka long namar ka jingsngewkhia halor ka jingbym shim khia jong ka sorkar ban tehlakam ia ka shongsuk shong shngain ha ka jylla.
“Ki nongshong shnong ha ka jylla kim dei kiba don ka jingiapher jaitbynriew, hynrei ki don na ki briew kiba la shim kabu ia kane ha kaba na ka liang jong ka sorkar kam shym la lah ban shim khia ia kane"la ong u bah Hek.
Na ka liang u bah Hek, u la pynrem jur ia ka jingjia shah shoh jong ki bar jylla ha kine ki khyndiat sngi ba la dep da ka ba u la ong ruh “Ka don ka jingpheil jong ka sorkar jylla ha ka ba kam pat lah ban kem ia ki briew ki ba donkti ha kane ka jingjia “.
U la buh ia ka jingkylli “Balei ka sorkar kam pat lah ban kem ia ki briew ba donkti ha kum ki ne ki jingjia la ka dei ha Nongmynsong, Barapani bad kiwei kiwei ki jaka hangno ka sorkar ka ju ioh kem ia kine ki ba donkti ha kum kine ki kam kane ka jingleh jong ka sorkar kan sa pynlong ban ym lah ban teh lakam ia kum kine ki jingjia".
U la ong “Baroh ngi iohi ia kine ki jingjia wat la ki nongshong shnong ha ka jylla, ki dei ki briew kiba ieid ia ka jingsuk hynrei don na ki briew ki ba la pynsniew ia ka imlang sahlang".
Nongpoh: Kawei ka Nonghikai hapoh ka skulbah University of Science and Technology Meghalaya, Killing, ka la mynsaw, kata ka la jia hadien ba ka kali kaba ka niah, ka la hap ha kawei ka jaka kaba kham long riat kaba don hapoh ka shnong Baridua, Ri Bhoi District.
La ong ba katei ka jingjia, ka la jia mynta ka sngi, ha ka por 10 baje ei ei mynstep, ha kaba katei ka Nonghikai kaba la tip kyrteng kum ka Kong Pdianghun Shisha Lyngkhoi, kaba dei ruh ka nonghikai B.
Ed hapoh katei ka skulbah ryngkat u driver, ki dang mih na nongbah Shillong ban leit sha katei ka jaka hikai, hynrei haba ki la poi ha katei ka jaka, katei ka kali kaba ki shong bad kaba don ia u Registration Number ML 05 G 5516, ka la hap kynsan bad kaba la wanrah ia ka jingjulor ia katei ka kali.
Shillong: U MLA jong ka North Shillong, u bah Adelbert Nongrum, mynta ka sngi, u la leit ban ia kynduh ia u myntri ka tnad kampohing u bah Lahkmen Rymbui, ban pynsngew ia ki jingeh jong ki briew ba sah hapoh ka Police Reserve quarter.
Haba ia kren bad ki lad pathai khubor, na ka liang u bah Adelbert Nongrum, u la iathuh ba ula wan rah ia ki mat kiba na ka liang ka tnad ka donkam ban shimkhia shwa ba kan mih kano kano ka jingjia kaba sngewsih.
La ka dei halor ka jingbym don ki nala ba paka, ki jing orpait jong  ki iing sah, ka jing orpait ki kynroh bad ka jingbym don ki septic tank ba biang ha kine ki Police Reserve Quarter.
“Ki kynroh jong ka Police Reserve Quarter kaba don markhap  bad ka Wahingdoh  ka la orpait bad kyan ban bthei bad kane ka  mat ka dei ka ba la sahteng la 14 snem eiei, namar ka jinglehsting  jong ki briew ba don ha ka bor ban pynbha ia ka" la ong u bah Nongrum.
U la bynrap shuh shuh “Ha ki snem ba ladep, la iohi ba kane ka kynroh ka ju don ka jingtwa, namar ba ka la synjor ha kaba u la ju leit ban jurip ia kane ka jaka bad kine baroh ki dei na ka jingbym don ia ka nala ba bha".
U la iathuh ruh ba kine ki jaka sah jong ki pulit, mynta ki la don hapdeng ka jingsynjor bad orpait ha kaba ka lah ban buh ia ka jingma ia ki briew ba sah ha kane ka jaka.
U la iathuh ruh ba kane ka jaka sah jong ki pulit kam don ruh ia ki septic tank bad kane ka ju wanrah ia ka jingsma iwtung kaba khraw ha kane ka thain.
Nongpoh: U Bah Pateng Marsing, President ka HANM, Ri Bhoi District, ha ryngkat ki nongialam ka HANM Mawhati Circle, ki la pynpaw ia ka jingbitar ia u Bah Prestone Tynsong, Symbud Myntri Rangbah ka sorkar jylla bad uba dei ruh u Myntri uba dei peit ia ka tnat PWD Roads, namar ki kam kular kai jong u na ka bynta ban shna pynbha ia ka surok na Umsning sha Sonidan, ka surok kaba don ia ka jingjngai kumba 40KM bad kaba dei ruh ka surok kaba donkam eh na bynta ki paidbah kiba don ha katei ka thain.
Haba kren sha ki lad pathaikhubor ha Nongpoh, la sngewthuh ba ka nongrim, kaba la pynbitar eh ia kitei ki nongialam ka HANM, ka dei hadien ba ha ka jingiakynduh kaba dangshen hapdeng ki nongialam ka HANM lem bad u Bah Prestone Tynsong, ha kaba u la ai ka jingkular, ba ka sorkar ka la don ia ka jingpynmang tyngka na ka bynta ban pyntrei ia katei ka surok, ha kaba u Bah Prestone Tynsong, u la ong ba ka sorkar kan pynlait noh ia ka open Tender ha bnai Nohprah u snem 2021, hynrei kumba ka long mynta kat haduh kine ki sngi, ki paidbah kim pat iohi dak ei ei halor ka jingpyntrei ia katei ka surok.
U Bah Pateng Marsing, u la ong ruh ba ka jingsniew katei ka surok, ka la wanrah jingeh shikatdei eh ia ka leit ka wan ki shnong kiba don ha katei ka thain hi baroh kawei.
Hynrei kumba ka long mynta mynta ba katei ka jingapkhmih lynti ki paidbah ban ioh ia ka surok kaba bha, ka la shu long kamkai bad ba kam poi shano shano ruh.
Shuh shuh, u la ong ruh ba kumba ka long mynta, ia ka surok ban leit sha ki shnong ka thain Mawhati, ka la shu kylla long tang ka mat ban iakren ha ki kam Ilekshon, ha kaba manla ki kandidet kiba thmu ban leit aireng na katei ka Konstitwensi, ki shim kabu beit ban ialap ilekshon na katei ka surok, da kaba kular ruh ba kin sa pynioh ia ka surok babha, hadien ba ki la jop ia ka ilekshon, pynban haba ki la jop ia ka Ilekshon, katei ka surok ka sahkut hajuh bad ia ka jingeh pat la mad da ki paidbah kiba sah ha katei ka thain bad kiba pyndonkam ia katei ka surok.
Kumta na ka liang ka HANM, Ri Bhoi District, ki la dawa jur na ka sorkar jylla bad khamtam eh ia u Bah Prestone Tynsong, ba u dei ban pynurlong beit ia katei ka jingkular jong u ban pynurlong ia katei ka surok na Umsning sha Sonidan, ha kaba na ka liang ka seng ka la ong ruh ba lada u Bah Prestone Tynsong, u leh kamkai ne kular kai bad pynbiej ia ki paidbah, kaba mut ba ka seng kam banse ban shim da kiwei pat ki sienjam kiba kham tyngeh, na ka bynta ban pynurlong ia katei ka surok, kaba dei ruh ka surok kaba donkam eh na bynta ki paidbah ha katei ka thain hi baroh kawei.
Shillong: Ki arngut ki Myntri Rangbah kata u Conrad K Sangma u ba dei u Myntri Rangbah ka jylla Meghalaya bad u Himanta Biswa Sarma u ba dei u Myntri Rangbah ka jylla Assam kin sa iakynduh ha ka sngi Saitjaiñ jong ka 29 tarik u bnai Kyllalyngkot 2022 ban pyndep bad pynkut noh ia ka jingiakren pynbeit pud pynbeit sam hapdeng ka jylla Meghalaya bad Assam na ka bynta ki hynriew tylli ki jaka kiba don hapdeng ka jingiakajia bad jingiakynad khappud kiba hap ha ka bynta kaba nyngkong jong ka jingiapynbeit pud.
Hadien ba la dep ban shong ia ka jingialang hapdeng ki kynhun Myntri ha ka sngi Thohdieng jong ka 28 tarik u bnai Kyllalyngkot 2022, u Conrad K Sangma u la ong, “Ngi la dep ban iakren bad ki kynhun Myntri halor ka ishu khappud.
Ngin sa iakynduh ia u Myntri Rangbah ka jylla Assam lashai janmiet ha ka por kumba 4:30 ne 5 baje eiei ha nongbah Guwahati".
Shuh shuh u Conrad K Sangma u la ong,"Ngi don jingkyrmen ba hadien ba la kut ka jingialang ngin sa lah ban poi noh sha ka jingiakren pynkut kaba khadduh ha kaba iadei bad kine ki hynriew tylli shwa ki jaka kiba ngi la pyrshang ban pynbeit".
Shillong: Mynta ka sngi ha ka jingialang jong ka kynhun myntri, la iatai bad ia kren sani bha halor ka mat ba sah jong ka 6th Schedule jong ka riti synshar jong ka ri India, ha kaba ia kane ka jingai jingmut, yn phah sha ka sorkar India ban lah ban pynkylla.
Haba ia kren bad ki lad pathai khubor, na ka liang u Myntri rangbah, u la iathuh ba ha ka jingialang ka kynhun myntri la iatai sani bha ia ki mat ki basah halor ka jingpynkylla  ia ki katto katne ki bynta jong ka 6th Schedule, kaba kynthup ia ka jingdon jong ki seat ha ki District Council bad ban thaw ia ka Village Council.
Haba pynshai halor ki number jong ki seat na ka bynta ka Khasi Hills Autonomous District Council (KHADC) bad ka Garo Hills Autonomous District Council (GHADC), ki seat kim dei ban palat ia ki 40 ngut kynthup ia ki 4 ngut ki ban dei kiba shu thung  nominate bad kiwei kin dei ki ba shah jied lyngba ka election.
Ha kaba iadei bad ka Jaintia Hills Autonomous District Council (JHADC) kim dei palat ia ka 32 ngut, kynthup ia ki 2 ngut kiba nominate   bad 30 kiwei ki ban shah jied lyngba ka election.
Ha kaba ia dei bad ka Village Council ia ki dkhot jong kane ka Council, yn shu jied lyngba ka election, katba ia ki Chairman kin long hi da ki Rangbah shnong,ki sordar bad ki Nokma.
Ha ba kylli u Sangma u la ong ruh ba hadien ba na ka liang jong ka sorkar jylla, ka la dep ban ia kren bha bad ka sorkar pdeng halor ka mat jong ka Unrepresented Tribe,  ha kaba ia kane ka kyndon ladep ban weng bad kam don shuh ha ka 6th Shedule.
Shillong: Ka Shillong, ka don ha ka jing daitthah kaba kham jur mynta ka sngi bad kaba shit eh, ka long 13.
1 bad kaba khriat eh, ka long 2.
4 degree centigrade.
Ka Sohra, kaba shit eh, ka long 14.
3 degree bad kaba khriat eh, ka long 4.
4, ka Umiam, kaba shit eh, ka long 16.
4 bad kaba khriat eh, ka long 2.
2 degree.
Ym don slap satia mynta ka sngi, ha kitei ki lai jaka.
Ha ki 24 kynta ban wan, ka Shillong, kan don ka jinghap slap kaba malu mala, katba ha kiwei ki bynta jong ka jylla, kan don ka jingkhie eriong bad ka jingtied pyrthat ha ki katto katne ki jaka.
Shillong: Kiba ioh pang covid mynta ka sngi, ki don 361 ngut bad kiba jem na ka jingpang, ki don 348 ngut bad kiba iap, ki don 6ngut.
Baroh kiba don ia katei ka jingpang khlam haduh mynta, ki long 2,422 ngut bad kiba iap, ki la poi sha ka 1,515 ngut.
Ka East Khasi hills, ka don 182ngut kiba ioh pang thymmai, ka West Garo hills 88ngut bad ka Ribhoi District 9ngut.
Ha East Khasi hills, ki nongtrei ka koit ka khiah, ki don 11ngut kiba ioh pang, ha Polo 8ngut, kiba wan na shabar 17ngut,  ki pulit 8ngut nalor kiwei pat.
Kiba iap ki don 6ngut, ha kaba 5ngut, ki dei na East Khasi hills bad iwei na West Garo hills.
Shillong:Ka dkhot jong ka Parliament na Tura, Agatha K Sangma, ka la pynher ïa ka lama lai rong ka Ri bad ka la shim ïa ka Rashtriya Salute ïa ki 7 tylli ki Parade Contingent ha ka jing rakhe ïa ka 73rd Republic Day Celebration hapoh Matchakolgre L P School Playground, New Tura ha ka sngi Balang.
Ïa ki parade contingent la ïalam da u Parade Commander Pankaj Rasgania ba kynthup ïa ka 2nd MLP Battalion, DEF, Women Home Guard Volunteer, Don Bosco College NCC Senior Division, Female Wing and Junior Wing Contingent bad ka Band Platoon.
Haba kren ha katei ka sngi, na ka liang ka Agatha ka la pynkynmaw ïa ki jingnohsynniang bakhraw jong ki nongïalam ba ïohi jingai jong ka jylla bad ka ong ba dei ban kynmaw barabor ïa ki jingshakri ba la ai da ma ki.
Haba kdew ba ïa ka Meghalaya la phish na ka Assam kum ka Autonomous State ha u Ïaïong, 1970 bad la pynbna kum ka jylla bapura ha ka 21 tarik Kyllalyngkot, 1972, ka la ong ba ka jylla ka la kiew ha kiba bun ki liang ha kine ki 50 snem ba la dep.
Haba kdew katto katne ki kam pynroi ka la kdew ba ha u snem 1971, ka jingbun paid jong ka Meghalaya ka dang long tang kumba 10,11,699 ngut ha kaba ka la kiew shajan 34 lak ha u snem 2021.
Ka jingbun briew ka la kiew sha ka 132 ngut ki briew sha ki sq.
Km ha u 2011 na ka 45 persons sq.
Km ha u 1971 katba ka pule puthi ka la kiew sha ka 74 % ha u snem 2011 na ka 29%.
shuh shuh ka jingïar ka surokbah ne National Highway ha ka jylla ka la long palat 1,100 Km mynta kaba dang long tang kumba 150 Km ha u snem 1972, ka la ïathuh ba ka jingbuh ïa ki jaka ring bording ilektrik ne power generation capacity ha ka jylla ka la kiew arshah da palat 500% na ka 60 MW sha ka 353 MW ha ka por mynta.
Haba ïadei bad u pud u sam bad ka Assam, ka la ong ba ka sorkar jylla ka don jingmut baskhem ban pynbeit noh bad ka Assam bad kaba dei ka jingïakajia kaba lah sahteng bha bad mynha ka 20 tarik mynta u bnai baroh arngut ki Myntri Rangbah ka Meghalaya bad Assam ki la kynduh ïa u Myntri ka tnat Kam Pohïing ka sorkar Pdeng ha Delhi ban pyndep shwa ïa ki 6 tylli ki jaka ïakajia, ka la ong ba nalor kitei, ka Koit ka Khiah ka la long kawei pat ka mat ba kongsan ba ka jylla ka la kiew bha.
Shillong:U Conrad K Sangma, myntri rangbah ka jylla, u la ong ba ka seng Congress, kam dei ban kynthoh eiei halor ka sien jam ka ba na ka liang jong ka sorkar Meghalaya Democratic Alliance (MDA) ka la shim ha ka ba ia dei bad ka jingpynbeit ia u pud u sam hapdeng ka jylla Assam bad Meghalaya, namar ba wat la ka la ioh shibun ki lad, hynrei kam shym la shim khia ia ka ne ka bynta.
Haba ia kren bad ki lad pathai khubor, na ka liang u Myntri rangbah u la ong “Ka Congress kam dei ban kynthoh eiei halor kane ka bynta namar ba ngi la iohi ba ka Congress ka la ioh ia ka lad kaba biang tam ban ialeh ban pynbeit ia u pud u sam, hynrei ka khlem lah ban leh eiei bad dei tad ha ka sorkar, MDA ba kane ka bynta ka la iaid shakhmat shait shait".
U Myntri rangbah u la ruh “Nga la ju ong barabor ba ka sorkar ka ba la dep ka la leh ia la ka kam ram, kumta nga khlem ialehkai politic lane ban shim ia ka burom tang marwei hynrei kane ka dei ka mat ka ba dang hap ban bteng ha kaba baroh kin hap ban ia don bynta lang".
U la bynrap ruh ba na ka liang ka Congress, ka dei ban sngewthuh ba ia kane ka mat, mynta haba ka la iaid shakhmat ban ioh ban pynbeit noh ia kane ka mat bad ha ryngkat ka jingai jingkyrshan lang na ki paidbah ba kan urlong noh, kumta dei ban kiar ban ialeh politic bad dei ban pynleit jingmut na ka bynta ka jingbha ki nongshong shnong.
Shillong:U Conrad K Sangma, myntri rang bah ka jylla, ha ka sngi palei u la ong ba ki briew kiba la kynnoh ba ula pynkhein ia ki kyndon (Protocol) ki dei ki briew kiba ym don ki kam ki jam bad ki dei ki briew kiba khlem sngewthuh ia ka kamram jong u Myntri rangbah ha ka jylla.
Lah ban kdew hangne, ba ka la mih ka jingkynnoh pyrshah ia u myntri rangbah ka jylla u Conrad K Sangma ba u la pynkhein ia ki Protocol namar ba u la leit ban shim bynta ha ka jingrakhe ia ka “Republic Day" kaba la long ha ka 26 tarik mynta u bnai,khlem da pyndep ia ka quarantine namar ba la test Covid positive ia u ha ka 21 tarik Mynta u bnai.
Haba ia kren bad ki lad pathai khubor na ka liang u Muntri rangbah u la ong “Ngam tip naei kum ia kane ka mat ka pynmih ha kum kane ka por ba ka sorkar ka dang ia kren ia kiwei ki mat kiba donkam tam la ka dei ha ka mat u pud u sam bad kiwei pat ki mat ki ba donkam halor ka jingdap 50 snem ka jylla hynrei ka long kaba sngewsih ba ki briew ki don ia kum kine ki mat ".
“Nga kum u Myntri rangbah ha ka jylla, nga don shibun ki kamram bad ka jingkitkhlieh, namar ba ki don na ki kam ki ba nga donkam ban pyndep ha ka por bad kine ki kam ki ba nga mih ban pyndep ki dei ki ba donkam tam"u la bynrap shuh shuh.
U Sangma u la ong ruh “Nga dei u briew u ba bud pyrkhing ia ki kyndon,nga dei u briew u ba phikir bha,ha kaba ha ka 21 tarik mynta u bnai tang namar ba nga sngew shitom, nga khlem leit ban shim bynta lang ha ka sngi ba khraw jong ka jylla"U la bynrap ruh “Ha ka 21 tarik nga khlem pat tip ba nga ioh positive bad lada nga dei u bym don ka jingkitkhlieh ha ka to ka sngi,nga la leit ban shim bynta lang bad sa test pat hadien, hynrei nga khlem leh kumta".
“Kino kino ki briew kiba la kdew kti ia nga ba kum u Myntri rangbah nga khlem shim khia, ka long kaei kaei kaba sngewsih bad kine ki briew kiba kynnoh ia nga ki dei ki ba ym don kano kano ka kam ka ba kin leh ha ka ba ki la leh klet ia ka ei ka ba donkam"la ong u Myntri rangbah.
“Ngam kwah ban ong eiei halor kane ka jingkynnoh hynrei nga dei u briew ba don ka jingkitkhlieh, uba phikir bad nga pyndep ia ka kamram kum u myntri rangbah ka jylla" u la bynrap.
Nongpoh: Uwei u samla na ka Dong Downgate Nongpoh, uba la shah bat ha ki samla ka Dong Downgate bad hadien kata uba la shah kem noh ha ki pulit, halor ka jingshah kynnoh ba u la donkti ha ki kam khaii drok, la ong ba mynta ka step u la pynkut jubor noh ia la ka jingim da kaba phasi ialade ha Civil Hospital Shillong.
Lah ruh ba kdew hangne, ba utei u samla u dei uba la tip kyrteng kum u Ravi Sunar, 26 snem ka rta na ka dong Downgate ha Nongpoh, ha kaba u la shah bat hynnin ka miet ha ki sam la ka Dong Downgate Nongpoh, ha kaba hadien kata, ki la pyntip noh sha ki Pulit, namar ka jingsuba jur ba utei u samla u la donkti ha ki kam die beain ia u drok ha sor Nongpoh.
Ka tyllong khubor na ki heh pulit ka Ri Bhoi, la ong ba ki bor pyniaid Hospital ka Shillong Civil Hospital, ki la pyntip mynta ka step ba utei u samla u la pynkut jubor da kaba phasi ialade ha Civil Hospital Shillong, kata ka long ba tang shi miet ba u la shah sumar ha katei ka Hospital, hadien ba u la shah kem noh na ka jingdon kti lang ryngkat ki ar ngut ki paralok kiba die beain ia u Drok, ia kaba la ioh ban bat da ki Samla ka dong Downgate ha Nongpoh.
Ka aktress Television, ka Shweta Tiwari, ka la shah kynthah tyngeh ha ki social media bapher, namar ka jingkren jongka, ha ki khyndiat sngi ha Bhopal, jong ka Madhya Pradesh.
Ha ka jingialang ha  Bhopal, ka Tiwari, ka iathuh ba ia ka jingheh jong ka bra jongka, la thew hi da U Blei, ia ka jingheh jongka.
Ha katei ka jingialang, ka Tiwari, ka kren shaphang ka serial, kaba kin sa pynmih shen bad kaba ki dang pyniaid iew ha katei ka nongbah, ha kaba ka serial, ka dei shaphang ka rukom riam jong ki briew.
Ha katei ka serial, kiba ak lang, ki long U  Sourabh Raaj Jain bad U Rohit Roy.
Ka seng Congress ka la sdang ban duh mynsiem hangne ha Meghalaya katba ka por bad ki bnai ki nangiaid man la ki sngi.
Na ka jingkhlain,ka jingiashong shit bad jingbat jongka ia ka bor ka iktiar bad ka jingbat ia ka bor synshar da ki phew snem baroh shi katta, mynta pat, sa ka jinghiar bad jingtroin noh bad ka la nangduh mynsiem shuh shuh hadien ka jingphet jyndat bad ieh lut ki nongialam(MLA) jongka dangshen.
Ha kano kano ka synshar paidbah,ka party kaba ju don sha ka liang pyrshah(opposition) barabor ka shait don bha ka kabu(opportunity) ban ther pyrshah ia ka jingbym ler bad ka jingtlot jong ki party kiba bat ia ka sorkar.
Hangne ha Meghalaya ruh,jin lada kam pra ka seng Congress bad ryngkang dieng kper noh ki nongialam jongka sha ka party Trinamul Congress jong ka Mamata Banerjee, ka Congress kan don jingkyrmen bha(good chance) namar baroh ki party ki don bynta lut ha kane ka sorkar MDA lait noh sa tang ka party Congress.
Hynrei,wat la katta ruh,lada kine ki 5 ngut ki MLA jongka lem bad u MP jongka kin iai neh bad skhem jingmut ban iai bteng ha ka party Congress,ka Congress ka dang don jingkyrmen hi ha ki katto katne ki constituency kiba don ha kylleng ka ri Khasi-Jaintia jongngi.
Nalor kitei ki 5 ngut ki MLA na ki constituency jongka,ki katto katne ki constituency ba ka congress ka dang don jingiakhun bha ki long:(1) Na Mawthadraishan constituency,u MDC ka Rambrai u la rai kut ban iakhun beit na ka party Congress bad lada utei u samla u trei shitom shisha,don jingma ia u sitting MLA uba bat ruh ia ka kyrdan Minister ha kane ka sorkar ba mynta.
(2)Na Nongstoin constituency ruh,u sitting MDC ka Congress na katei ka constituency un pynkhyrniuh ia u sitting MLA ka NPP na katei ka constituency.
(3)Na Ranikor constituency ruh,lada u M.
Dango un leit phai biang sha ka Congress bad iakhun biang na katei ka constituency,ki ong,un pynkhyrniuh biang ia u sitting MLA ka UDP na katei ka constituency.
(4) Na Mylliem cinstituency ruh,u sitting MDC un pynkhyrniuh biang ia u sitting MLA ka PDF wat la u bat ia ka kyrdan Minister mynta.
(5)Na Jaintia Hills pat,u MP ka Lok Sabha uba dei ruh u President ka seng Congress ha Meghalaya u lah ban rah ia ka thong na ka constituency ba un iakhun khnang ban poi sha ka thong Chief Minister hadien u 2023.
Hynrei,phim lah pat ban ong,u lah ruh ban pynjop sa iwei- ar ki candidate Congress na kitei ki thain ne jaka lajong jongu.
(6)Na ri Bhoi ruh kaba la ju niew kum ka vote bank bad stronghold ka seng Congress baroh shi katta ngim pat lah satia ban khein sting ia kane ka party.
(7)Na ki constituency ha East Khasi Hills ruh,nalor ki sitting MLA, ka jingiakhun ka party Congress kan itynnat bha khamtam lada ki ai tiket shisha da kiba kwah bad angnud u paidbah.
(8)Na Garo hills pat, wat lada mih lut ki kha heh Congress hynrei,ym lah pat ban mut dur ioh trei ki kam bym ler ne ka jingleh kamkai kane ka sorkar kan sa trei kylla ka jingsngew pyrshah sorkar(anti-incumbency) bad ki paidbah ki ju pynkylla khongpong ha kino kino ki general Election.
Kine ki long tang khyndiat eh ki mat kiba lah ban ktik ne pynioh mynsiem ia ki nongialam Congress nangne shakhmat.
Lada iai neh ha kajuh ka seng, ka bainong kan don beit bad kito pat kiba iai kylla tdong-tdong khlieh-khlieh man ka por bad man ka election ruh,u niut maw barabor um nym lah satia ban neh ne sah hajuh(a rolling stone gathers no moss).
Ki shait ong ruh kumne, ‘ Mano ban shaniah ia uba shait kylla tdong tdong,khlieh khlieh.
".
Nongpoh: Hynnin ka miet ha ka por 10 baje ei ei mynmiet, ki samla ka Dong Downgate ha Nongpoh, ki la ioh ban bat ia 4 ngut ki nongdih drok, ha kaba la ong ba kynnoh ba uwei napdeng kitei ki 4 ngut, u la dei uwei na ki nongkhaii drok uba la shyrkhei eh ha ka thain Nongpoh.
La ioh ban bat ia kitei ki 4 ngut ki nongdih drok, ka dei hadien ki seng samla na katei ka Dong, ki la peitngor bha ha katei ka thain bad khamtam eh haba ki la ioh jingtip, ba katei ka dong ka la kylla long kum kawei na ki ktem kaba shyrkhei eh, na bynta ki kam khaii drok bad dei halor katei ka nongrim, kaba la pynlong ia ki samla jong katei ka Dong, ba kin pynlong ia ka jingap miet tad haduh ba kin da iohbat ia kitei ki 4 ngut ki nongdih drok, ia kaba na ka met jong ki la ioh ruh ban kurup ia u drok cocaine.
Hadien katei ka jingioh ban bat ia kitei ki nongdih bad kiba la shah kynnoh ba ki la donkti ha ki kam khaii drok, na ka liang ka shnong bad ki samla jong ka dong Downgate, ki la kyntu ia ki bor ka ain bad khamtam ka tnad pulit, ba ki dei ban peitngor bha ia ka thain Nongpoh, namar ba kumba ka long mynta ka thain Nongpoh hi ka la long kawei na ki ktem jong u drok bad kaba la wanrah jingma ha ka imlang sahlang.
Shillong: U Conrad Sangma, myntri rangbah (MR) ka jylla, u thoh ha ka twitter jongu, ba ka la don ka jing ia kynduh jongu bad ki myntri jong ka sorkar MDA, mynta ka nohsngi, ha kaba la don lang ruh U Bah P Tynsong, symbud myntri rangbah ka Jylla.
U Sangma, u thoh ba kitei ki myntri, ki la ia mynjur haduh 98 percent, na ka jing ia pynbeit kaba long mynta bad ka Assam, ha ki hynriew tylli ki jaka jing ia kajia.
U Sangma, u ong “Ngi kyrmen, ba ngin lah ban poi sha ka jing ia beit lang jong baroh, ha shwa ba kan don ka jing ia kynduh biang ia U Amit Shah".
Na ka liang ka kotkhubor The Print, ka pyni, ba ka jing ia beit hapdeng ka Assam bad ka Meghalaya, ka long ba ha Hahim, ka jaka ia kajia, ka long 3.
51 sq.
km bad ka Assam, kan ioh 0.
3 sq.
km, katba ka Meghalaya, kan ioh 3.
21 sq.
km.
Ha kaba iadei bad ka Gizang, kaba dei ka jaka kaba heh 13.
3 sq.
km bad  ka Assam, kan ioh 10.
63 sq.
km, katba ka Meghalaya, kan ioh 2.
9 sq.
km, ka Tarabari, ka Assam, ka don 4.
69 sq.
km bad ka Assam, kan nym ioh eiei bad ka Meghalaya, kan ioh baroh ia katei ka jaka; ha kaba iadei bad ka Boklapara, kaba heh 1.
57 sq.
km bad ka Assam, kan ioh 1.
01 sq.
km, katba ka Meghalaya, kan ioh 0.
56 sq.
km.
Ka Khanapara Pilingkata, ka don ia ka jaka kaba heh 2.
29 sq.
km bad ka Assam, kan ioh 1.
79 sq.
km bad ka Meghalaya, kan ioh 0.
5 sq.
km bad ka Ratacherra, kaba dei ka jaka kaba heh 11.
2 sq.
km bad ka Assam, kan ioh 4.
78 sq.
km bad ka Meghalaya, kan ioh 6.
42 sq.
km.
Kumta na ka jaka kaba heh 36.
79 sq.
km; ka Assam, kan ioh long trai ia 18.
51 sq.
km bad ka Meghalaya, kan ioh ia 18.
28 sq.
kilometre.
Shillong: Ka jingshit mynta ka sngi ha ka nongbah Shillong, kaba shit eh, ka long 14.
1 bad kaba khriat eh, ka long 5.
0 degree, ha Sohra, kaba shit eh, ka long 16.
4 bad kaba khriat eh, ka long 6.
4 degree, nangta ha Umiam, kaba shit eh, ka long 18.
4 bad kaba khriat eh, ka long 8.
6 degree.
Mynta ka sngi, ym don slap satia ha kitei ki lai tylli ki jaka haneng.
Ka tnat peit mariang ka sorkar India, ka iathuh ba kan don ka jinghap slap ba malu mala, ha ki bynta jong ka nongbah Shillong bad ki jaka ba shalan bad nangta kan don ka jingdum lyoh ha ki bynta ka jylla, ha ki 24 kynta ki ban wan.
Shillong: Ki don 288ngut kiba ioh pang covid mynta ka sngi, ha ka jylla.
Kiba jem na ka jingpang, ki don 361 ngut bad kiba iap, ki don 6ngut.
Baroh kiba don ia katei ka jingpang, ha ka jylla, ki long 2,415ngut bad nangta kiba iap, ki la poi sha ka 1,509ngut.
Baroh kiba la ioh ia katei ka jingpang, ki la poi baroh sha ka 89,841 ngut.
Ka East Khasi hills, ka don 197ngut kiba ioh pang, nangta ka West Garo hills 38ngut bad ka Ribhoi District, ka don 13ngut kiba ioh pang thymmai.
Ki nongtrei ka koit ka khiah, ki don 18ngut kiba ioh pang ha East Khasi hills, ha Lawsohtun 8ngut, ha Mawlai Mawroh kyntonlieh 6ngut, ha Nongthymmai Nongkhyriem 6ngut, ki pulit 7ngut, kiba wan na shabar 16ngut nalor kiwei pat.
Kiba iap, ki long 6ngut bad kitei ki kynthup ia 3ngut ha East Khasi hills, 2ngut ha East West Khasi hills, 1 ha South West Khasi hills.
Shillong: Ka jing ialang jong ka kynhun myntri ka sorkar Assam, ka la rai ban sangeh shi syndon ia ka jingleh burom ia u myntri rangbah (MR), ba kynthup ruh ia baroh ki myntri sorkar, ha baroh ki prokram jong ka sorkar Assam.
Ha ka jingialang, la rai ruh ban pynduna ia ka jingbun ki kali, kiba synran ia u myntri rangbah bad mynta la bthah, ban pyndonkam tang  hynriew tylli ki kali, ha baroh ki jingiaid lynti jong u myntri rangbah bad la bthah ruh, ba ym bit ban pynsangeh ia ki kali paidbah lane ki kali kit nongpang, ha ka jingiaid lynti jong u myntri rangbah katei ka jylla.
Sngew dei palad ia kum kane ka ain sorkar Assam.
I appreciate and salute yr ruleDa iaid lynti u Conrad bad prestone pat katno tylli ki kali ki iaid mo?.
Shillong: Hynnin ka sngi, ki shipai BSF, ki la ioh kurup ia ki dawai bad ki jingtah pyn iewbih met, kiba shongdor T.
68lak.
Ka jingthoh jong ki shipai BSF, ha ka twitter, ka pyni, ba ki la ioh kurup ia kitei ki tiar, katba ki dang shalan sha Bangladesh, lyngba ka khappud jong ka Pynursla Police Station, East Khasi hills District.
Shillong: Mynta ka sngi ruh, ka dei ka sngi kaba khriat bha ha ka nongbah Shillong bad ka dei ka sngi ruh kaba dum lyoh bad ka jinghap slap ba malu mala.
Ka tnat peit mariang jong ka sorkar India, ka iathuh ba ka jingshit ha Shillong, ka long 13.
6 kaba shit eh bad 5.
9 degree kaba khriat eh.
Ha Sohra, kaba shit eh, ka long 16.
9, kaba khriat eh, ka long 6.
9 degree, nangta ha Umiam, kaba shit eh, ka long 18.
4 bad kaba khriat eh, ka long 7.
7degree.
Ka jingslap ha Shillong, mynta ka sngi, ka long 0.
3mm, ha Sohra, ka long 10.
4mm bad ha Umiam ym don slap satia.
Lashai ka sngi, ka lah ban don ka jinghap slap, kaba malu mala ha ka nongbah Shillong bad ha khap sor ruh kumjuh.
Shillong: Hynnin ka sngi, kiba ioh pang covid ha ka jylla, ki long 392 ngut, kiba jem na ka jingpang, ki long 254 ngut bad kiba iap, ki don 4ngut.
Baroh kiba don ia ka jingpang, ki long 2,494 ngut bad kiba iap, ki la poi baroh sha ka 1,503ngut.
Ka East Khasi hills, ka don 176 ngut kiba ioh pang thymmai bad ka West Garo hills 111ngut, ka Ribhoi 22ngut.
Ha East Khasi hills, ki nongtrei ka koit ka khiah, ki don 21ngut kiba ioh pang thymmai, ha Mawlai Mawroh Umshing 14ngut, kiba wan phai na shabar ki don 18ngut nalor kiwei pat.
Kiba iap baroh 4ngut, ki dei na East Khasi hills.
Ki saw ngut kiba iap, ki long ka  Linda C Zothanpuii, 36 Yrs,Address: Madanrting, Shillong, EK HillsAdmitted on 23-01-2022 in Bethany Hospital ShillongExpired on 25-01-2022Cause of death: Covid-19 Pneumonia with comorbiditiesName of patient: Meiai Kharkongor, 50 Yrs/MAddress: Mawrashe, Dongsohkhwai, EK HillsAdmitted on 20-01-2022 in Civil Hospital ShillongExpired on 25-01-2022Cause of death: Covid-19 Pneumonia with comorbiditiesName of patient: Krelly Lyngdoh, 77 Yrs/FAddress: Pynthorbah, Shillong, EK HillsAdmitted on 20-01-2022 in NEIGRIHMS Hospital ShillongExpired on 25-01-2022Cause of death: Covid-19 Positive with comorbiditiesName of patient: Euphresia D.
Nongtraw, 82 Yrs/FAddress: Kench’s Trace, Shillong, EK HillsBrought dead on 24-01-2022 to NEIGRIHMS Hospital ShillongCovid-19 Positive with comorbidities.
Shillong: KIba ioh pang covid mynta ka sngi, ha ka jylla, ki don 397ngut.
Kiba jem na ka jingpang, ki don 293 ngut bad iwei iba iap na East Khasi hills.
Ka East Khasi hills, ka don 211ngut kiba ioh pang thymmai, ka West Garo hills 104 ngut bad nangta ka Ribhoi District 20ngut.
Kiba don jingpang baroh, ki long mynta 2,360ngut bad kiba iap, ki long 1,499ngut baroh.
Ha East Khasi hills, ki kynthup ia 6ngut Golflink kiba ioh pang thymmai, 34ngut ki nongtrei ka koit ka khiah, 7ngut ha Jaiaw, 5ngut ha Mawlai Kynton Massar Block C, 6 ngut ha Nongthymmai, 13ngut kiba wan phai na shabar, 7ngut ha Umsohsun.
Ha kane ka 26 tarik u nai kyllalyngkot 2022,ka jingsdang jong ka jinglehburom ïa ka jingïoh laitluid ba la 75 snem ka Ri India ka jong ngi.
Ki don lai tylli ki jingdonkam ha kane ka por.
" Ka jingpynshisha, ka jingkheiñ kor bad ka jinglong"Baroh ki jingeh ki mih na kine ki lai tylli ki jingdonkam ha kane ka por – ka jingpynshisha, ka jingkheiñ kor bad ka jinglong.
Kaei ka jingpynshisha? Hato ngi ïa dei ha ka jingïalum lang ha ka jingsngew jaitbynriew, ka jingsngew sor, jingsngew nongkyndong, ha ka jingsngewheh ha ka jingsngew poh ? Ha ka jingïalum lang ha ka jingngeit niam, ka jingngeit Blei ? Hato ngim dei tang kawei ka Ri?Haoid, ki don shibun tylli ki jingngeit niam ki jingngeit Blei.
Tangba, kata ka dei ka dustur jong kane ka Ri naduh mynhyndai.
A ! Bei-Rymew, shibun jait ki ktien bad shibun jait ki jingngeit niam, ki jingngeit Blei kiba im halor jong pha, kumba ka masi ka ai dud ïa baroh, pha ai jingbam jingkyrshan ïa baroh.
Hato kata kam dei ka dustur ka jong ngi ?Ngi baroh ngi la ïoh pateng ïa kata ka dustur.
Kane ka dei ka Ri ba kha ïa ngi.
Shibun tylli ki jingngeit niam, ki jingngeit Blei, shibun bah ki jingsngewpher jaitbynriew, ki jingsngew sor, ki jingsngew nongkyndong, shibun tylli ki rukom im, shibun jait ki rukom bam, hynrei ngi ïoh pateng na kajuh ka Ri kaba la kha ïa ngi, ngi ïoh pateng na kajuh ka dustur.
Ngi dei ki pateng na kajuh ka jait ka kynja.
Ha kaba ngi la hiar pateng na kajuh ka pateng kaba la im da ki phew phew snem mynshwa.
" Kaei lada ngi dei ki Christians, ki Muslims ne na kano kano ka jingngeit… hato ngim dei ki pateng jong kane ka Ri kaba khraw ka India ? ha ka dustur ka jong ngi ki Christians, ki Muslims, ïa ka metïap la tep hapoh khyndew, ka shitroh ka khyndew dei ban bret hapoh ka thliew ba tep, lymkumta kata ka jinglehniam kan ym longpura ? Na kata ka daw, shano ngin leit ? Ngi hap ban don ban im hangne hi.
Kane ka dei ka Ri kaba kha ka Ri lajong.
Ka jingïap ka jong ngi kan ym longpura khlem kane ka khyndew “Ngi baroh ngi dei ki nongkynti jong kane kawei ka dustrur jong kawei ka Ri.
Ngi baroh ngi dei ki nong India.
Kane ka dei ka jingpynshisha ka jingpynithuh ka jong ngi.
Ka jingngeit niam kam kdew, ka jingsngewïapher jaitbynriew, ki jingsngew sor, ki jingsngew nongkyndong, ka jingsngew heh ka jingsngewrit kam kdew hangne.
Kumno phi shet jyntah, kumno ka rukom bam.
Kaei ka jait jain phi phong – kine ki jait kim donkam baroh.
Phi dei ka pateng jong kane ka Ri bakhraw, ka Ri lajong ka India.
Phi dei ki nongïohkynti jong kane ka jingkhraw bad ka jingkordor ba kyntang jong kane ka Ri, ka riti ka dustur.
Phi dei ruh kiba hiar pateng na ki juh ki longshwa manshwa.
Kumta, ngi dei ki nong India… ha ngi baroh ka imlang sahlang ka dei ka imlang sahlang jong ka Ri India.
Tangba, kane ka jingpynshisha kam shai.
Ka jingdonkam ha kane ka por shaphang jong ka jingpynshisha, hato ngi dei tang kawei ka Ri ? Don kiba ïathuh ba hadien u snem 1947 ngi long ka Ri, don ruh kiba ong ba hashwa u snem 1947 ki don ki riewkhuid bad ki riew niam kiba thmu ban thaw kawei ka Ri.
Don kiba ong ba ki riewsaiñ pyrthei kiba thaw ïa kane ka Ri.
Lada ki ong kumno kumno ruh, ngi don tang kawei ka Ri.
Hynrei, ka basniewbok ba dei na ka jingrit, ka jingsiañ ki riew sain pyrhei bad ba khapnap ha ka kam sain pyrthei, ki thaw ïa ki jingartatien halor kane ka jingpynshisha.
Ha ka jingshisha kane ka dei ka daw kaba pynlong kawei.
Ym don pyrkhat shuh na ka bynta ka jingiapher.
Ngi long kawei bad ngi ngin pyntikna ba ngi dei ban weng noh ïa ka jingbym ïa ryngkhat kyrdan bad ka jingleh shiliang kaba don haduh mynta.
Ïa kata ngi dei ban wanrah ïa ka jingpynkylla ha ka pyrkhat ka jong ngi.
Hynrei, ngi ngin long kawei, ngi ngin ïa ryngkat kawei.
Ngi dei ban pyndonkam iwei ïa iwei kum kawei.
Tangba, kumno lada ïa kata ka jingpynshisha ym thaw ïa ka ?Man uwei pa kawei ki ai jingkren halor ban pyntylli ïa kata ka jingshongshit mynsiem, tangba tang kata ka jingsngew dei ban pynphriang ka ban thaw ïa ka jingorpait bad kumjuh kan thaw ïa ki hok ban jied.
Dei na kane ka daw kam don ka burom ka jingkheiñ kor.
Leit sha ki jaka paidbah – Ka jingbatai ba tang kawei kaba thoh ha ki kynroh " Husiar na ki nongkloh pla “.
Kumta, lada phin leit shano shano, phi tip ba kito ki briew kiba phi ithuh ha ki jaka paidbah ki dei ki briew kiba bha.
Hynrei, kiba bun paid kiba phim ithuh ha ki jaka paidbah – uno uno ne kano kano ki lah ban dei ki nong kloh pla.
Kumta, husiar ïano ïano kiba phim ithuh.
Kata ka dei ka akor bakyllum.
Ïano ban ngeit ban shaniah?Lada ngi ngim ngeit ngim shaniah man la iwei pa iwei, lada ngim shaniah ngim ngeit ïa ngi hi bad lada ngi ngim ngeit ngim shaniah katto katne ha kaba hakhlieh tam ban ïa ngi, lano lano ruh ka jinghikai, ka jingkohnguh kan ym wan ha ka jingim ka jong ngi.
Nangno ka wan ka jinghikai ka jingkohnguh? Ka wan lyngba ka kam ba la phah ban pyndep.
Ka kamramKaei ka jinghikai ka jingkohnguh na ka bynta ki nongshong shnong?Ka kamram jong uwei pa kawei ki nong India ki dei ban thaw – ka Ri India kaba khlaiñ ha ka ïoh ka kot bad ha ka bor.
Na katei, ka jinglong ryntih ka wan.
Hynrei, ynda ym don ka jingngeit ha iwei pa iwei, ym don jingngeit ïa ngi hi bad ym don ka kamram – ka jinglong tynrai bad suki suki ka Akor ka jinglong kan sdang ban hiar kyrdan kan pynpoh.
Ka jingshah pyndik pynsalia ka jong ngi, ka daw ka dei na ka jingtlot hi nalade shimet.
Na kata ka daw ka Ri kaba don da ki phew lakh ngut bad ka riti dustur kaba burom ba ïoh jingīaroh, ka jingpahuh pahai ki marpoh khyndew, nalor nangta bad sa ka jingtuid jingshlei ka tynrai babha ka jingtbit ba phyrnai jong shimet shimet, kaba haduh mynta satlak sawdong pyrthei ka niewkor, ka Ri ka long kaba sah dum.
Kumno ka leit long kumta ? Kumno ngin long ka Ri kaba bampisa kaba bamsap.
Hato ka dei ka jingtlot nalade hi ? Ngi dei ban pynbeit noh ïa ka bad namarkata ngi hap ban aiti ïalade ha kane ka kamram.
Kaba hakhliehtam, ngi ki paidbah ban bah khlieh bad ngi hap ban shim ka jingkitkhlieh.
Nga lah ban ïa kren shaphang ki jingeh, ki lad jingïada, ïa ka ïoh ka kot, ka lad jingïada ïa ngi hapoh ka Ri.
Tangba, kaei ka mat kaba ngin ïa kren ïa ki jingeh ? Ka jingïakren bniah ïa ki kam ka la ïaid shakhmat – shaphang ka bampisa, ka bamsap, ka jingïada Ri, ka kam lehnoh bad ki kor ki bor ka China bad Pakistan sha ki jaka khappud.
Hynrei, kaba hakhliehtam ka jingkylli ka mih ka paw – Mano bakitkhlieh ? Shano ban iaid ?Baroh u nong India u dei ban shim halade shimet ba ka dei ka kamram ka jong nga.
Nga ngam im na ka bynta ka thong ka jong nga shimet ne na ka bynta ka jingjop ïalade shimet.
Nga ngan im na ka bynta ka Ri jong nga namar ka dawbah kaba hakhliehtam eh ka roi ha ka ïoh ka kot ka jingjop ka Ri ka jong nga kan wanrah ïa ka jingjop ïalade shimet ha ka thong ka jong nga.
Lymkumta, ka thong bad ka jingjop ka longsepei kum ka mar ka tiar.
Kumta uwei pa kawei ki nongshong shnong ki dei ban pyrkhat – Katno nga lah ban ai ? Shisien u John F Kennedy u kyntu ïa ki nong America ha ka jingkren ka jong u " wat pyrkhat kaei kaba ka America kan ai ïa phi, pyrkhat kaei phin ai ïa ka America.
Ngi ruh ngi la don mynta ha kane kajuh ka kyrdan.
Wat pyrkhat kaei kaba ka India kan ai ïa phi, pyrkhat kaei phin ai phin Ri ïa ka India.
Mynta, ngi hap ban pyrkhat noh.
Kumno ngin ailem ai bhah da kaba bun.
Ka jingaibhah ka wan na ka jinglenlade bad ka jinglenlade ka wan na ka jinghikai, ka jingkohnguh, ka kamram ba dei ban leh.
Baroh ki nong India ki dei ban shim ïa kane kum ka kamram ka jong u ne ka jong ka.
" Nga ngan pynbeit ïalade shimet, nga ngan wanrah ka jingpynbeit ha ka imlang ka sahlang, nga ngan kdoh ngan khoom ïa ka imlang ka sahlang ha ka Akor ba shngaiñ, ka jinglong kaba khlaiñ bor “Nangta ka imlang ka sahlang kan lah ban ïaleh hi dalade ïa ki jingtynjuh bad thaw ïa ka ïoh ka kot ka Ri India kaba phuh ba khlaiñ.
Ngi khmihlynti ba da ka borbah kaba ngi ngin ai, ngin mad ïa ka step phyrngap jong ki kjat sngi ha kane ka jingim ka jong ngi hi kaba mynta.
Ngi hap ban pynduh noh ïa ka jingiakajia ba markylliang ïa i bym phoida eiei, pynduh noh ïa ka jingsngew khraw ne sngew poh, jingsngew sor ka jingsngew nongkyndong, ka jingsngew ïa pher niam, ka jingsngew ïa pher jaitbynriew bad tei ïa ka bor sngewthuh ka jingtipbriew ba ïa ryngkat.
Ngi hap ban ïa imlang sahlang kum ki khun na kajuh ka kmie u kpa, na ujuh u Kni na kajuh ka Ïawbei.
U Boris Johnson, myntri rangbahduh ka England, hynnin ka sngi, ula maham tyngeh ia U Vladimir Putin, ba u dei ban kynran dien noh mar mar, na ka jingthmu jongu, ban hiar thma ia ka  Ukraine.
U Johnson, u maham, ba ka Russia, ka don ka jingthmu ban kurup noh ia ka nongbah Kiev jong ka Ukraine.
Na ka liang ka NATO, ka pynkhreh ia ki tup ki man jongka, ban leit sha Ukraine bad nangta sa ki shipai jong ka America, kiba don 50hajar ngut, ki la leit sha katei ka jaka, ban khanglad na katei ka jing pyni bor jong U Putin.
Ka UK bad ka US, ki la phah mih noh ia ki briew jongki na ka nongbah Kiev, namar ba ki don ka jing artatien, ba katei ka thma, kan lah ban khie ha kano kano ka por.
Ki shipai jong ka Russia, ki don mynta 127,000 lem bad ki tiar siat ba khlain bor bha, ha syndah jong u pud ka Ukraine  bad katei ka dei hadien ba ka jing iakren iasuk bad ki ri sepngi, ka la pulom noh.
Da ki spah ngut ki ehrang Islamic State, ki la pynpra ia ka phatok ha Syria, da kaba ki leit ther da ki bom bad ki suloi ba khlain bor, ha ryngkat bad ki ehrang kiba leit pyniap ialade ha khmat katei ka phatok.
Ha katei ka jingleit khynra ha ka phatok  Gweiran, kaba don shatei mihngi jong ka nongbah Hassakah jong ka Syria, ki ehrang ISIS, ki la duh ei ruh ia 200ngut ki ehrang, ha ka jing ialeh thma ba mar kylliang.
Ki don palat 4hajar ngut ki ehrang ISIS, kiba shah set ha katei ka phatok, ba kynthup ia 700ngut ki khynnah.
La iathuh ba ki ehrang ISIS, ki juh rieh tngen ialade, da kaba pynap da ki khynnah sawdong jongki bad katei ka khanglad ia ki shipai Kurds ba kin shimti biang ia katei ka jaka.
Hadien jong katei ka jing ialeh thma, la pyni ha ki video bapher, ia ka snam kaba lyngkien, ha katei ka phatok bad la iohi ruh ia ki ehrang ISIS, kiba iai pynbna iar, ba kin trei ia ka Caliphate, ba ki mih shabar na phatok.
Ha ka sngi thohdieng ba ladep, ki ehrang ISIS, ki kam trai ia katei ka jinghiar thma, da kaba ki thoh ia ka jinghiar thma ha ka peij jongki, ka Amaq.
Sa kawei ka video, ka pyni, ba ha ka sngi saitjain, ki don kiba mih na katei ka phatok bad kiba pynher, ia ki lama jong ki ehrang ISIS.
Ha ka sngi U Blei, ki shipai  Kurds lane ki  Syrian Democratic Forces (SDF), ki kam ba 17ngut ki shipai jongki, ruh, ki la iap ei na katei ka jing ialeh thma pyrshah ia ki ehrang ISIS ha phatok.
Nongpoh:Ha ki kyntien ai jingkren jong u Samla Lambokstarwell Marngar, President rangbah ka KSU, uba la hiar sha Ri Bhoi, na ka bynta ban pyn skhem ia ki nong kitkam ba thymmai ka Nongpoh Circle, u la ong ba ka jaidbynriew ka ap jingma eh na ki Ingkhong Shyllang mat ne kita ki Myndie ri ban ia kita ki Mynder ri ne ki briew kiba la wan na shabar bad kiba wan buhai shnong hapoh ka bri u Hynniewtrep.
Haba pynshai halor kata, utei u nongialam ba hakhlieh duh jong jong ka KSU, u la ong, ba ia ki Mynder ri kiba wan na kiwei ki jaka, ka long kaba suk eh ban ithuh ia ki, kata naduh ka dur ka dar lem bad ka jonglong jingman jong ki bad uba la pynpaw ia kata ka jingsngewkhia, hadien ba la iohi ba kumba ka long mynta, ka jaidbynriew ka ap jingma na kita ki Ingkhong Shyllangmat ne ki Myndie ri, kiba don ia ka jonglong jingman bad dur ka dar u Khasi, hynrei kiba die pat iala ka jong ka ri.
Shuh shuh, u Samla Lambokstarwell Marngar, u la ong ruh, ba u la kren ia kitei ki kyntien ka dei hadien, ba u la iohi bad lap ba ki la don shibun ki briew na ka jaidbynriew, kiba sngap la long kumba shah set u ryndang haba don kino kino ki jingshah thombor ne shah lehbein ka jaidbynriew, hynrei lada jia ei ei lane shah thap u Mynder ne u bar jylla, kiba kum kitei ki briew, kin ia mih surok ban ia pyrta dawa ia ka hok na bynta kitei kiba shah ktah kti.
Ka KSU kam isih lane don ia kata ka mynsiem ban ibein ia kiwei ki jaidbynriew kiba don hapoh ka jylla, hynrei kiwei ruh kim dei ban thombor ia ka jaidbynriew ka jongngi bad lada kiwei ki pyrshang ban thombor lane pynibor ia ka jaidbynriew, kaba mut ba ka KSU, kam salia ban leh pyrshah ia kiba kum kita ki kam pynibor lada ka long da ka ktien ne da ka kam.
Kiba la donlang ha katei ka sngi ba pynskhem ia kitei ki nongkitkam ka KSU Nongpoh Circle, ki kynthup ia u Samla Biangbor Paliar, Vice-President ka KSU Sengkmie bad uba dei peit ia ka KSU NKHD unit, nangta u Samla Eric A Nongkynrih, Asst.
General Secretary KSU Sengkmie, u Samla Ferdynald K Kharkamni, President ka KSU NKHD, u Samla James H Mawphniang, General Secretary NKHD unit, u Samla Lambok Rymbai Vice-president lem bad kiwei pat ki Nongialam ka NKHD unit bad ki dkhot ka Nongpoh Circle.
Shillong:U Mukul Sang ma, nongialam jong ka liang pyrshah, na ka seng All India Trinamool Congress (AITC), u la buh ka jingkyntu ia ka Sorkar Kmie ba ka dei ban shimkhia ban pyn sangeh ia ka jingtih bad ka jingshalan dewiong beain ha ka jylla Meghalaya.
Haba ia kren bad ki lad pathai khubor, na ka liang u nongialam jong ka liang pyrshah AITC, u Dr Mukul Sangma u la ong ba katkum ka Section 21 jong ka MMDR Act.
1957 kaba khanglad ia ka jing khaii beain bad kumta ka dei ka kamram bad ka jingkitkhlieh ka jong ka sorkar Kmie ban shimkhia halor kine ki jingkha-ii beain ia u dewiong ha ka jylla.
“Ka dei ka bynta jong ka sorkar kmie ban khmih bad ban pyrkhing ia kaei kaba jia bad ban leh ia kaba donkam katkum ka kyndon ain"la ong u myntri rangbah barim jong ka jylla.
Katkum u Symbud myntri rangbah ka jylla u bah Prestone Tynsong, ha kaba u la kam ba ia ki kam dewiong la khmih bad la peit pyrman da ka National Green Tribunal (NGT), na ka liang u Dr.
Mukul Sangma u la ong “U bah Prestone u la ban don la ka jong ka daw ka jong u bad ban kyntait na ki jingshah kynthoh bad ka dei kaba shai hi ruh ba kaei ba ka sorkar ka lah leh naduh ka sngi nyngkong ba la thaw ia ka sorkar MDA ka ialeh ban pharia ki jingshisha ha kaba ki jingkren ki long da kum wei kat ba ka kam ka long da kumwei".
Na ka liang ka seng Sain pyrthei ka AITC ka dawa ban don ka jingtohkit ka ba laitluid halor kane ka bynta.
U Dr Sangma u la ong ruh “Naduh mynshwa ka la don ka jingtih bad shalan beain ia u dewiong bad la ju don ruh ka jingtohkit hynrei ha kane ka kynti kaba mynta ka seng AITC ka dawa ba dei ban pyniaid hi da ka ingbishar ia kane ka jingtohkit khnang ba kan long kaba laitluid".
“Ngi donkam ia ka jingtohkit ba laitluid namar ngi kwah bad ngi iai kwah ruh ba ka sorkar kan shimkhia halor kane ka bynta na ka bynta ka jingmyntoi jong ki paidbah ka jylla"la bynrap u nongialam ka AITC.
U nongialam jong ka liang pyrshah All India Trinamool Congress (AITC) u Dr.
Mukul Sangma u la ong ba ka jingthung jong ka sorkar Meghalaya Democratic Alliance (MDA) ba la lam khmat da u Conrad K Sangma ia ki Enquiry Committee ka dei tang ka jingpynbiej jong ka sorkar ia ki paidbah.
Haba ia kren bad ki lad pathai khubor, na ka liang u Dr Mukul Sangma, u la ong ba kane ka jingleh jong ka sorkar ka dei ka bym lah ban pdiang ha khmat ki paidbah ka Jylla.
U Dr Sangma u la kdew ruh ia ka jingtohkit, ha kaba na ka liang ka sorkar MDA ka la dep ban thung la ka dei bad u Khaw, ka bamsap ha MEECL bad kiwei kiwei de ki sah kut tang ha ki jingtohkit.
U Mukul u la ong ruh ba ka dei ka sorkar ban shimkhia bad ban shim jingkitkhlieh bad ban bat ia la ki kular la ka dei ka ha jingpeit ngor halor ka jingshalan beain ia u dewiong kaba bun na ki seng bhalang bad ki paidbah kiba ud halor kane ka jingleh jong ka sorkar.
U la ong ruh “Ia ka jingshisha ym lah ban buhrieh bad ka sorkar kam dei ban ioh lad ban buhrieh ia kine ki jingshisha bad ki dei ban sngap ruh ia ka jingdawa jong u paidbah".
U nongialam ka liang pyrshah u la ong ruh ba ka sorkar MDA ka dei ban pyndep ia ki jingkular jong ki shwa ba kin kut ka jingsamoi trei kam jong ki.
“Kane ka sorkar ka kam lah ban pynhun ia ki paidbah kumba ka la kular sha ki paidbah jong ka Jylla bad mynta kan shong ha u paidbah ban rai ia kane ka sorkar kumno ban leh"u la bynrap shuh shuh.
Nongpoh: Hynnin ka miet ka la don ka jingjia aksiden ha Nongpoh, ha kaba kawei ka trok kaba thmu ban hiar sha Guwahati, ka la leit tynrah beit nadien jong kawei pat ka trok kaba la hap ban ieng ha surok, namar ba ka la don jingthut.
La long ba katei ka jingjia aksiden, ka la jia ha ka por 1 baje ei ei mynmiet, ha kaba katei ka trok kaba don ia u number NL-01G-6724, bym lah shuh ban iaid ka la ieng ha ka liang ban hiar sha Guwahati, ka la shah tynrah pat ha kawei pat ka trok kaba don ia u number NL-01-AC-3189, ha kaba u nongniah jong katei ka trok kaba leit tynrah, u la mynsaw malu mala bad uba la phet noh bak na katei ka jaka, kaba la jia katei ka jingjia aksiden.
Shillong: Ka don ka khubor, kaba saphriang ha ki social media, ha kaba uwei u briew, u shah shoh ha ki bar jylla, ha ki bynta jong ka Golflink bad la ong ruh ba la thaw khnang ia katei ka kynhun shoh  briew ban thap khnang ia ki trai shnong.
La iathuh da U Superintendent of Police, East Khasi hills, ba kam don satia kaba kum katei ka jingjia bad ym don mano mano ruh, ba la ai jing ujor halor katei ka jingjia.
La ai jingmut ia ki paidbah, ba kim dei ban ia sam kulmar ia ki jingtip, ki bym don jing shisha satia.
Shillong: U Satya Pal Malik, U Lat ka Jylla, un nym don bynta satia ha ka jingrakhe ia ka sngi lehkmen Republic ha madan Polo, na ka daw, ba u don ia ka jingpang khlam covid 19.
Nangta ha ka prokram, kaba ju pynlong ha iing jongu ruh, yn nym pynlong satia, na katei hi kajuh ka daw, ong ka kyrwoh na U Pravin Bakshi, Commissioner & Secretary jong U Lat ka jylla.
Ha kajuh ka por, U Lat u pynpaw ia ka jingsngew sih halor katei ka jingjia bad u kitbok sngi Republic, sha u paidlang ka jylla.
Shillong: Ki arngut ki longkmie ha ryngkat ka jing kyrshan lang ka HYC Riwar mihngi circle, mynta ka sngi, ki la wan shakhmat ban pynpaw lyngba ki lad pathai khubor ia ka jing bym shim khia jong ka tnat C&RD block jong ka Pynursla.
Kine ki ar tylli ki long iing ki dei ki ba naka shnong Mawkajem kiba la ngat haka lanot jong ka jing shah wan lynshop ha ka eriong ha u snem 2019 kaba dei ka long iing jong ka kong Barikmen Tynsong bad jong ka kong Monlang Khongwir, ha kaba  naduh katei ka snem ba shah lynshop ha ka eriong, ki khlem pat ioh ia ki lad jing iarap kumba dei ban ioh na ka tnat Pynursla C&RD Block tad haduh mynta.
Katkum ka jing batai jong katei ka longkmie sha ki lad pathai khubor ka kong Barikmen Tynsong ka la iathuh ba naduh ba jia ka la dap  3 snem naduh ba la shah lynshop ha ka eriong ki khlem pat ioh jing iarap ei ei na ka ophis jong u BDO, wat la na ka liang ka ophis u BDO u la kular ba tang lai bnai na ka liang ka sorkar kan sa phah ia ka jingiarap sha kane ka long ing.
Ka la iathuh ruh ba nakaliang  jong ki, ki la ju leit ruh ban mih shaka ophis u BDO ban ioh jingiarap kat kum bala pynmang daka sorkar naka bynta ki lanot kiba shah ngat hakum kane ka jing jia hynrei naka liang ka ophis jong u BDO kala shu ai daki daw kiba bun dakaba buh por na kawei ka por sha kawei pat ka por.
“Ki la shu phah tang ban update iaka passbook bank ka jong ki katba ka jing iarap ka khlem shym poi kumba ka dei ban long naka bynta ki long iing kiba shah ktah hakum kine jait jing jia"ka la ong.
Na ka liang ka seng HYC Riwar Mihngi circle lyngba u president kala ai por kumba 15 sngi, ia ka ophis jong u BDO ba dei ban ai iaki lad jing iarap sha kitei ki long iing kat kumba la pynmang na ka sorkar kmie bad lada kim lah ban leh ei ei hapoh ka 15 sngi na ka liang ka seng kan shim pat da kawei pat ka lynti.
Shillong: Ka tnat pule puthi ka sorkar jylla, lyngba ka hukum, kaba ka pynmih mynta ka sngi, ka pyntip ba ki Class I haduh ki Class XII, kin sdang da ki online Class, na bynta ki khynnah kiba ha Shillong bad ha syndah jong ka nongbah Shillong.
La ong shuh shuh, ba ha ki nongkyndong, ki offline Class, kin iaid beit haduh ban da pynbeit, da kumwei pat.
Ha kajuh ka por, la aiti ia ki Deputy Commissioner bapher, ba kin peit, katba kum ka jinglong jong ki jaka jongki, na ka bynta ban pynlong da ki online lane ki offline class, da kaba kin ia syllok bad ki bor jong ka koit ka khiah.
La ong ruh ba ki nonghikai jong ki Elementary bad ki Higher Secondary, kin leit beit sha la ki jong ki skul, kumba ki ju dei ban ley, katba ki kolej bad ki higher secondary, kin plan ia ki online class bad kiwei de ki bynta kiba iadei bad ki kam jongki.
La pyntip ruh ba U Lat ka jylla, ula bthah ba na bynta kane ka snem pule, kaba mynta, ba ki Class I haduh ki Class XII, kin pynkut ia ka por trei kam jongki, haduh ka 12tarik Lber, 2022 bad la bthah ruh ia ki skul, ba kin pyniaid beit ia ka jingpule jongki, ia baroh ki lynnong, lane kaba long shispah percent.
Balei? Ki ong ki kmie ki kpa ne kwah leh politik hi ne? Ka offline ka myntoi shibun shah ban ia ka online, lada kwah leh kumta te thoh online  ruh ka exam kein ne shu pynpass lut ia baroh kein.
Shillong:Ka seng Hynniewtrep Achik National Movement (HANM) ka la byrngem ban hiar da ki phew hajar ngut sha khappud ban ia pyni bor bad ka Assam, lada jia ba ka Assam kan dang iai bteng ban pynthut ia ki trai muluk kiba shong basah ha khappud.
Haba ia kren bad u President rangbah ka HANM uba dei ruh u Chairman jong ka Land Protection Cell u bah Lamphrang Kharbani u la ong ba dang ha ka 21 tarik mynta u bnai ka HANM ka la leit ban thung mawpud bad pynieng sign board sha shilliang ka wah kupli hynrei katkum ki khubor la ioh jingtip ba ki pulit Assam ki la leit jynrat noh.
U bah Lamphrang u la ong ruh ba ka HANM kam sngew don ka jingbitar namarba ka jaka ba ki pynieng mawpud ka dei ka jaka ba hap hapoh u pud u sam ka Assam bad kane ka seng ka la leh khnang ia kane ban pyni sha ka Assam ba ki briew jong kane ka jylla ruh ki don ka bor ban rung hapoh u pud u sam ka Assam kumta u la maham ia ka Assam ba kam dei ban pyni bor ia ki nongshong shnong kane ka jylla ioh ba ka HANM kan hiar da ki phew hajar ngut ban ia pyni bor ha khappud bad ka Assam.
“Wat pynwit ia ki briew jong ngi, ioh ba ngin hiar da ki phew hajar ngut ha khappud" ong u bah Lamphrang Kharbani.
Utei u nongialam ka HANM u la pynkynmaw ruh ba ha u snem 2012 ka HANM ka la knieh ia ki suloi jong ki pulit Assam bad ka la thang ruh ia ka Police Out post jong ka Assam bad lada ka Assam kan dang bteng ban leh donbor ha khappud kane ka seng kan pyni biang da ki kam.
Shillong:Ka Ri-War Mihngi Football League ba la tip ruh kum ka Olim Singh Syiem Memorial Trophy ha kaba ia ka Zone B la lah ban pynlong ha madan Mawryngkang.
Uba la wan ban plie pyrda ia kane ka Trophy u dei u Sordar ka Raid Mukertila u bah Phren Kongwang.
Ha ka jingplie pyrda, u Sordar u la kyntu ia ki nongialam jong ka Association ba kin ym man thait ban kit ia ka kam bad ba kin pynlong ia kum kine ki jinglehkai man la ki por namar ka ai mynsiem bad ka pyniajan ia ki samla ka thain ban ia long kawei.
U la ong ruh ba ka jingpynlong ia ki jinglehkai ka pynlait ia ki samla na ki jingsniew kiba bun bad ban pynmih ia ki player na kine ki thain.
